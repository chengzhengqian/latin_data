<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">futurorum necessitatis an futurorum
necessitas providentiae laboretur, ac non illud demonstrare nitamur, quoquo
modo sese habeat ordo causarum, necessarium esse eventum praescitarum rerum,
etiam <span class="br"></span><span class="lineNumber">30</span><span class="br"></span> si praescientia futuris rebus
eveniendi necessitatem non videatur inferre. Etenim si quispiam sedeat,
opinionem quae eum sedere coniectat veram esse necesse est; atque e converso
rursus, si de quopiam vera sit opinio quoniam sedet, eum sedere necesse
<span class="br"></span><span class="lineNumber">35</span><span class="br"></span> est. In utroque igitur necessitas inest,
in hoc quidem sedendi, at vero in altero veritatis. Sed non idcirco quisque
sedet quoniam vera est opinio, sed haec potius vera est quoniam quempiam
sedere praecessit. Ita cum causa veritatis ex altera parte procedat,
<span class="br"></span><span class="lineNumber">40</span><span class="br"></span> inest tamen communis in utraque
necessitas.</p>
<p>Similia de providentia futurisque rebus ratiocinari patet. Nam etiam si
idcirco quoniam futura sunt, providentur, non vero ideo quoniam providentur
eveniunt, nihilo minus tamen ab deo vel ventura provideri <span class="br"></span><span class="lineNumber">45</span><span class="br"></span> vel provisa necesse est evenire,<a class="footnoteLink" href="#note_LCL074_396_1" id="target_note_LCL074_396_1"><sup>1</sup></a> quod ad
perimendam arbitrii libertatem solum satis est. Iam vero quam praeposterum
est ut aeternae praescientiae temporalium rerum eventus causa esse dicatur!
Quid est autem aliud arbitrari ideo deum futura quoniam <span class="br"></span><span class="lineNumber">50</span><span class="br"></span> sunt eventura providere, quam putare quae olim
acciderunt causam summae illius esse providentiae? Ad haec sicuti cum quid
esse scio, id ipsum esse necesse est, ita cum quid futurum novi, id
ipsum



</p></section><notes><section class="footnotes"><ul><li class="note" id="note_LCL074_396_1"><a class="footnoteCrossrefLink" href="#target_note_LCL074_396_1" title="Click to highlight in text"><sup class="lineRef">1</sup>evenire provisa <span class="italic">the better <span class="sc">mss</span></span>.</a></li><script type="text/javascript">document.getElementById('note_LCL074_396_1').style.display = "none";</script></ul></section></notes></section>