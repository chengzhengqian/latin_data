<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
<span class="br"></span><span class="lineNumber">20</span><span class="br"></span>superstite praeceptor eius Socrates iniustae
victoriam mortis me adstante promeruit? Cuius hereditatem cum deinceps
Epicureum vulgus ac Stoicum ceterique pro sua quisque parte raptum ire
molirentur meque reclamantem renitentemque velut in partem praedae
<span class="br"></span><span class="lineNumber">25</span><span class="br"></span> traherent, vestem quam meis texueram
manibus, disciderunt abreptisque ab ea panniculis totam me sibi cessisse
credentes abiere. In quibus quoniam quaedam nostri habitus vestigia
videbantur, meos esse familiares inprudentia rata nonnullus eorum <span class="br"></span><span class="lineNumber">30</span><span class="br"></span> profanae multitudinis errore pervertit.</p>
<p>Quod si nec Anaxagorae fugam nec Socratis venenum nec Zenonis tormenta
quoniam sunt peregrina novisti, at Canios, at Senecas, at Soranos quorum nec
pervetusta nec incelebris memoria est, scire potuisti. <span class="br"></span><span class="lineNumber">35</span><span class="br"></span> Quos nihil aliud in cladem detraxit nisi quod
nostris moribus instituti studiis improborum dissimillimi videbantur. Itaque
nihil est quod admirere, si in hoc vitae salo circumflantibus agitemur
procellis, quibus hoc maxime propositum est pessimis displicere. <span class="br"></span><span class="lineNumber">40</span><span class="br"></span> Quorum quidem tametsi est numerosus exercitus,
spernendus tamen est, quoniam nullo duce regitur, sed errore tantum temere
ac passim lymphante raptatur. Qui si quando contra nos aciem struens
valentior incubuerit, nostra quidem dux copias suas in <span class="br"></span><span class="lineNumber">45</span><span class="br"></span> arcem contrahit, illi vero circa diripiendas
inutiles sarcinulas occupantur. At nos desuper inridemus


</p></section><notes></notes></section>