<section class="div1 language" lang="la"><header><hgroup><h1>Boethius</h1></hgroup></header><section class="div2">
<p>inquit, “maestum lacrimantemque vidissem, ilico miserum exsulemque
cognovi. Sed quam id longinquum <span class="br"></span><span class="lineNumber">5</span><span class="br"></span> esset
exilium, nisi tua prodidisset oratio, nesciebam. Sed tu quam procul a patria
non quidem pulsus es sed aberrasti; ac si te pulsum existimari mavis, te
potius ipse pepulisti. Nam id quidem de te numquam cuiquam fas fuisset. Si
enim cuius <span class="br"></span><span class="lineNumber">10</span><span class="br"></span> oriundus sis patriae reminiscare,
non uti Atheniensium quondam multitudinis imperio regitur, sed</p>
<p class="lineGroup">
<span class="line">εἷς
κoίρανός
ἐστιν,
εἷς
βασιλεύς</span><span class="linebreak"></span>
</p>
<p>qui frequentia civium non depulsione laetetur; cuius agi frenis atque
obtemperare iustitiae summa libertas <span class="br"></span><span class="lineNumber">15</span><span class="br"></span> est. An
ignoras illam tuae civitatis antiquissimam legem, qua sanctum est ei ius
exulare non esse quisquis in ea sedem fundare maluerit? Nam qui vallo eius
ac munimine continetur, nullus metus est ne exul esse mereatur. At quisquis
eam inhabitare velle <span class="br"></span><span class="lineNumber">20</span><span class="br"></span> desierit, pariter
desinit etiam mereri. Itaque non tam me loci huius quam tua facies movet nec
bibliothecae potius comptos ebore ac vitro parietes quam tuae mentis sedem
requiro, in qua non libros sed id quod libris pretium facit, librorum
quondam meorum <span class="br"></span><span class="lineNumber">25</span><span class="br"></span> sententias, collocavi. Et tu
quidem de tuis in commune bonum meritis vera quidem, sed pro multitudine
gestorum tibi pauca dixisti. De obiectorum tibi vel honestate vel falsitate
cunctis nota memorasti. De sceleribus fraudibusque delatorum recte tu quidem
<span class="br"></span><span class="lineNumber">30</span><span class="br"></span> strictim attingendum putasti, quod ea
melius uberiusque


</p></section><notes></notes></section>