<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
<span class="br"></span><span class="lineNumber">20</span><span class="br"></span> et, ut omnes eius dotes breviter includam,
patri similis. Vivit inquam tibique tantum vitae huius exosa spiritum servat
quoque uno felicitatem minui tuam vel ipsa concesserim, tui desiderio
lacrimis ac dolore tabescit.</p>
<p><span class="br"></span><span class="lineNumber">25</span><span class="br"></span> Quid dicam liberos consulares quorum iam, ut
in id aetatis pueris, vel paterni vel aviti specimen elucet ingenii? Cum
igitur praecipua sit mortalibus vitae cura retinendae, o te si tua bona
cognoscas felicem, cui suppetunt etiam nunc quae vita nemo dubitat
<span class="br"></span><span class="lineNumber">30</span><span class="br"></span> esse cariora! Quare sicca iam lacrimas.
Nondum est ad unum omnes exosa fortuna nec tibi nimium valida tempestas
incubuit, quando tenaces haerent ancorae quae nec praesentis solamen nec
futuri spem temporis abesse patiantur.”</p>
<p><span class="br"></span><span class="lineNumber">35</span><span class="br"></span> “Et haereant,” inquam,
“precor; illis namque manentibus, utcumque se res habeant,
enatabimus. Sed quantum ornamentis nostris decesserit, vides.” Et
illa: “Promovimus,” inquit, “aliquantum, si
te nondum totius tuae sortis piget. Sed delicias tuas <span class="br"></span><span class="lineNumber">40</span><span class="br"></span> ferre non possum qui abesse aliquid tuae beatitudini tam
luctuosus atque anxius conqueraris. Quis est enim tam conpositae felicitatis
ut non aliqua ex parte cum status sui qualitate rixetur? Anxia enim res est
humanorum condicio bonorum et quae vel <span class="br"></span><span class="lineNumber">45</span><span class="br"></span>
numquam tota proveniat vel numquam perpetua subsistat. Huic census exuberat,
sed est pudori degener sanguis; hunc nobilitas notum facit, sed angustia rei
familiaris inclusus esse mallet ignotus.
</p></section><notes></notes></section>