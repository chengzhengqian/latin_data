<section class="div1 language" lang="la"><header><hgroup><h1>Boethius</h1></hgroup></header><section class="div2">
<p>Tum ego collecto in vires animo: â€œAnne adhuc eget admonitione nec
per se satis eminet fortunae in nos saevientis asperitas? Nihilne te
<span class="br"></span><span class="lineNumber">10</span><span class="br"></span> ipsa loci facies movet? Haecine est
bibliotheca, quam certissimam tibi sedem nostris in laribus ipsa delegeras?
In qua mecum saepe residens de humanarum divinarumque rerum scientia
disserebas? Talis habitus talisque vultus erat, cum tecum naturae <span class="br"></span><span class="lineNumber">15</span><span class="br"></span> secreta rimarer, cum mihi siderum vias radio
describeres, cum mores nostros totiusque vitae rationem ad caelestis ordinis
exempla formares? Haecine praemia referimus tibi obsequentes? Atqui tu hanc
sententiam Platonis ore sanxisti: beatas fore res <span class="br"></span><span class="lineNumber">20</span><span class="br"></span> publicas, si eas vel studiosi sapientiae regerent vel earum
rectores studere sapientiae contigisset. Tu eiusdem viri ore hanc
sapientibus capessendae rei publicae necessariam causam esse monuisti, ne
improbis flagitiosisque civibus urbium relicta gubernacula <span class="br"></span><span class="lineNumber">25</span><span class="br"></span> pestem bonis ac perniciem ferrent.</p>
<p>Hanc igitur auctoritatem secutus quod a te inter secreta otia didiceram
transferre in actum publicae administrationis optavi. Tu mihi et qui te
sapientium mentibus inseruit deus conscii nullum me ad magistratum
<span class="br"></span><span class="lineNumber">30</span><span class="br"></span> nisi commune bonorum omnium studium
detulisse. Inde cum inprobis graves inexorabilesque discordiae et quod
conscientiae libertas habet, pro tuendo iure spreta potentiorum semper
offensio.</p>
</section><notes></notes></section>