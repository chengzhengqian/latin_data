<section class="div1 language" lang="la"><header><hgroup><h1>Boethius</h1></hgroup></header><section class="div2">
<p>Tum ego: “Cum tuas,” inquam, “rationes
considero, nihil dici verius puto. At si ad hominum iudicia revertar, quis
ille est cui haec non credenda modo sed saltem audienda
videantur?” “Ita est,” <span class="br"></span><span class="lineNumber">95</span><span class="br"></span> inquit illa. “Nequeunt enim oculos
tenebris assuetos ad lucem perspicuae veritatis attollere, similesque avibus
sunt quarum intuitum nox inluminat dies caecat. Dum enim non rerum ordinem,
sed suos intuentur affectus, vel licentiam vel impunitatem <span class="br"></span><span class="lineNumber">100</span><span class="br"></span> scelerum putant esse felicem. Vide autem quid
aeterna lex sanciat. Melioribus animum conformaveris, nihil opus est iudice
praemium deferente; tu te ipse excellentioribus addidisti. Studium ad peiora
deflexeris, extra ne quaesieris ultorem. Tu te <span class="br"></span><span class="lineNumber">105</span><span class="br"></span> ipse in deteriora trusisti, veluti si vicibus sordidam humum
caelumque respicias, cunctis extra cessantibus ipsa cernendi ratione nunc
caeno nunc sideribus interesse videaris. At vulgus ista non respicit. Quid
igitur? Hisne accedamus quos beluis similes <span class="br"></span><span class="lineNumber">110</span><span class="br"></span>
esse monstravimus? Quid si quis amisso penitus visu ipsum etiam se habuisse
oblivisceretur intuitum nihilque sibi ad humanam perfectionem deesse
arbitraretur, num videntes eadem caeco<a class="footnoteLink" href="#note_LCL074_346_1" id="target_note_LCL074_346_1"><sup>1</sup></a> putaremus? Nam ne
illud quidem adquiescent quod aeque validis <span class="br"></span><span class="lineNumber">115</span><span class="br"></span>
rationum nititur firmamentis: infeliciores eos esse qui faciant quam qui
patiantur iniuriam.” “Vellem,”

</p></section><notes><section class="footnotes"><ul><li class="note" id="note_LCL074_346_1"><a class="footnoteCrossrefLink" href="#target_note_LCL074_346_1" title="Click to highlight in text"><sup class="lineRef">1</sup>caeco <span class="italic">Weinberger, Bieler, following Bases</span>
(AΘHNA <span class="italic">IV, 1892, 341 ff</span>.); <span class="italic">cf. Planudes</span>
ταὐτὰ
τῷ
τυφλῷ: caecos <span class="italic">MSS. King Alfred seems to have read</span> caeco, <span class="italic">Queen Elizabeth I</span> caecos (<span class="italic">and
made little sense of it</span>); <span class="italic">Chaucer’s text is doubtful</span>.</a></li><script type="text/javascript">document.getElementById('note_LCL074_346_1').style.display = "none";</script></ul></section></notes></section>