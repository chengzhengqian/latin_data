<section class="div1 language" lang="la"><header><hgroup><h1>Boethius</h1></hgroup></header><section class="div2">
<p class="lineGroup">
<span class="line indent3"><span class="br"></span><span class="lineNumber">5</span><span class="br"></span>Non altis laqueos montibus abditis</span><span class="linebreak"></span>
<span class="line indent6">Ut pisce ditetis dapes</span><span class="linebreak"></span>
<span class="line indent3">Nec vobis capreas si libeat sequi,</span><span class="linebreak"></span>
<span class="line indent6">Tyrrhena captatis vada.</span><span class="linebreak"></span>
<span class="line indent3">Ipsos quin etiam fluctibus abditos</span><span class="linebreak"></span>
<span class="line indent6"><span class="br"></span><span class="lineNumber">10</span><span class="br"></span>Norunt recessus aequoris,</span><span class="linebreak"></span>
<span class="line indent3">Quae gemmis niveis unda feracior</span><span class="linebreak"></span>
<span class="line indent6">Vel quae rubentis purpurae</span><span class="linebreak"></span>
<span class="line indent3">Nec non quae tenero pisce vel asperis</span><span class="linebreak"></span>
<span class="line indent6">Praestent echinis litora.</span><span class="linebreak"></span>
<span class="line indent3"><span class="br"></span><span class="lineNumber">15</span><span class="br"></span>Sed quonam lateat quod cupiunt bonum,</span><span class="linebreak"></span>
<span class="line indent6">Nescire caeci sustinent,</span><span class="linebreak"></span>
<span class="line indent3">Et quod stelliferum trans abiit polum,</span><span class="linebreak"></span>
<span class="line indent6">Tellure demersi petunt.</span><span class="linebreak"></span>
<span class="line indent3">Quid dignum stolidis mentibus inprecer?</span><span class="linebreak"></span>
<span class="line indent6"><span class="br"></span><span class="lineNumber">20</span><span class="br"></span>Opes honores ambiant;</span><span class="linebreak"></span>
<span class="line indent3">Et cum falsa gravi mole paraverint,</span><span class="linebreak"></span>
<span class="line indent6">Tum vera cognoscant bona.</span><span class="linebreak"></span>
</p>
<h3>IX</h3>
<p>Hactenus mendacis formam felicitatis ostendisse suffecerit, quam si
perspicaciter intueris, ordo est deinceps quae sit vera
monstrare.” “Atqui video,” inquam,
“nec opibus sufficientiam nec regnis potentiam <span class="br"></span><span class="lineNumber">5</span><span class="br"></span> nec reverentiam dignitatibus nec celebritatem gloria
nec laetitiam voluptatibus posse contingere.” “An
etiam causas, cur id ita sit, deprehendisti?” “Tenui
quidem veluti rimula mihi videor intueri, sed ex te apertius cognoscere
malim.”</p>
</section><notes></notes></section>