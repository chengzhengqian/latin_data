<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

nequeat, etiam id quod maxime petebat potens
esse desistat. Similiter ratiocinari de honoribus, gloria, voluptatibus
licet. Nam cum unumquodque horum <span class="br"></span><span class="lineNumber">65</span><span class="br"></span> idem quod
cetera sit, quisquis horum aliquid sine ceteris petit, ne illud quidem quod
desiderat apprehendit.” “Quid igitur,”
inquam, “si qui cuncta simul cupiat adipisci, summam quidem ille
beatudinis velit?” “Sed num in his eam reperiet, quae
demonstravimus <span class="br"></span><span class="lineNumber">70</span><span class="br"></span> id quod pollicentur non posse
conferre?” “Minime,” inquam. “In
his igitur quae singula quaedam expetendorum praestare creduntur, beatitudo
nullo modo vestiganda est.” “Fateor,”
inquam, “et hoc nihil dici verius potest.”
“Habes <span class="br"></span><span class="lineNumber">75</span><span class="br"></span> igitur,”
inquit, “et formam falsae felicitatis et causas. Deflecte nunc in
adversum mentis intuitum; ibi enim veram quam promisimus statim
videbis.” “Atqui haec,” inquam,
“vel caeco perspicua est eamque tu paulo ante monstrasti, dum
falsae causas <span class="br"></span><span class="lineNumber">80</span><span class="br"></span> aperire conaris. Nam nisi
fallor ea vera est et perfecta felicitas quae sufficientem, potentem,
reverendum, celebrem laetumque perficiat. Atque ut me interius
animadvertisse cognoscas, quae unum horum, quoniam idem cuncta sunt,
veraciter praestare potest <span class="br"></span><span class="lineNumber">85</span><span class="br"></span> hanc esse plenam
beatitudinem sine ambiguitate cognosco.” “O te alumne
hac opinione felicem, si quidem hoc,” inquit,
“adieceris.” “Quidnam?” inquam.
“Essene aliquid in his mortalibus caducisque
</p></section><notes></notes></section>