<section class="div1 language" lang="la"><header><hgroup><h1>Boethius</h1></hgroup></header><section class="div2">
<p class="lineGroup">
<span class="line">Dum levibus male fida bonis fortuna faveret,</span><span class="linebreak"></span>
<span class="line indent3">Paene caput tristis merserat hora meum.</span><span class="linebreak"></span>
<span class="line">Nunc quia fallacem mutavit nubila vultum,</span><span class="linebreak"></span>
<span class="line indent3"><span class="br"></span><span class="lineNumber">20</span><span class="br"></span>Protrahit ingratas impia vita moras.</span><span class="linebreak"></span>
<span class="line">Quid me felicem totiens iactastis amici?</span><span class="linebreak"></span>
<span class="line indent3">Qui cecidit, stabili non erat ille gradu.</span><span class="linebreak"></span>
</p>
<h3>I</h3>
<p>Haec dum mecum tacitus ipse reputarem querimoniamque lacrimabilem stili
officio signarem, adstitisse mihi supra verticem visa est mulier reverendi
admodum vultus, oculis ardentibus et ultra <span class="br"></span><span class="lineNumber">5</span><span class="br"></span>
communem hominum valentiam perspicacibus colore vivido atque inexhausti
vigoris, quamvis ita aevi plena foret ut nullo modo nostrae crederetur
aetatis, statura discretionis ambiguae. Nam nunc quidem ad communem sese
hominum mensuram cohibebat, <span class="br"></span><span class="lineNumber">10</span><span class="br"></span> nunc vero
pulsare caelum summi verticis cacumine videbatur; quae cum altius caput
extulisset, ipsum etiam caelum penetrabat respicientiumque hominum
frustrabatur intuitum. Vestes erant tenuissimis filis subtili artificio,
indissolubili materia perfectae quas, <span class="br"></span><span class="lineNumber">15</span><span class="br"></span> uti
post eadem prodente cognovi, suis manibus ipsa texuerat. Quarum speciem,
veluti fumosas imagines solet, caligo quaedam neglectae vetustatis
obduxerat. Harum in extrema margine ·Π·
Graecum, in supremo vero ·Θ·, legebatur
intextum. Atque inter utrasque <span class="br"></span><span class="lineNumber">20</span><span class="br"></span> litteras in
scalarum modum gradus quidam insigniti videbantur quibus ab inferiore ad
superius elementum


</p></section><notes></notes></section>