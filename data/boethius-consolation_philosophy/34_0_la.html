<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent"><span class="br"></span><span class="lineNumber">75</span><span class="br"></span>
Estne aliquid tibi te ipso pretiosius? Nihil inquies. Igitur si tui compos
fueris, possidebis quod nec tu amittere umquam velis nec fortuna possit
auferre. Atque ut agnoscas in his fortuitis rebus beatitudinem constare non
posse, sic collige. Si beatitudo est summum <span class="br"></span><span class="lineNumber">80</span><span class="br"></span>
naturae bonum ratione degentis nec est summum bonum quod eripi ullo modo
potest, quoniam praecellit id quod nequeat auferri, manifestum est
quoniam<a class="footnoteLink" href="#note_LCL074_196_1" id="target_note_LCL074_196_1"><sup>1</sup></a> ad beatitudinem percipiendam fortunae
instabilitas adspirare non possit. Ad haec quem caduca ista <span class="br"></span><span class="lineNumber">85</span><span class="br"></span> felicitas vehit vel scit eam vel nescit esse
mutabilem. Si nescit, quaenam beata sors esse potest ignorantiae caecitate?
Si scit, metuat necesse est, ne amittat quod amitti posse non dubitat; quare
continuus timor non sinit esse felicem. An vel si amiserit, <span class="br"></span><span class="lineNumber">90</span><span class="br"></span> neglegendum putat? Sic quoque perexile bonum est
quod aequo animo feratur amissum. Et quoniam tu idem es cui persuasum atque
insitum permultis demonstrationibus scio mentes hominum nullo modo esse
mortales cumque clarum sit fortuitam felicitatem <span class="br"></span><span class="lineNumber">95</span><span class="br"></span> corporis morte finiri, dubitari nequit, si haec afferre
beatitudinem potest, quin omne mortalium genus in miseriam mortis fine
labatur. Quod si multos scimus beatitudinis fructum non morte solum verum
etiam doloribus suppliciisque quaesisse, quonam modo praesens <span class="br"></span><span class="lineNumber">100</span><span class="br"></span> facere beatos potest quae miseros transacta non
efficit?</p>
</section><notes><section class="footnotes"><ul><li class="note" id="note_LCL074_196_1"><a class="footnoteCrossrefLink" href="#target_note_LCL074_196_1" title="Click to highlight in text"><sup class="lineRef">1</sup>quin <span class="italic">
<span class="sc">mss</span>
</span>.</a></li><script type="text/javascript">document.getElementById('note_LCL074_196_1').style.display = "none";</script></ul></section></notes></section>