<section class="div1 language" lang="la"><header><hgroup><h1>Boethius</h1></hgroup></header><section class="div2">
<p><span class="br"></span><span class="lineNumber">135</span><span class="br"></span> Cuius dignitatem reatus ipsi etiam qui
detulere viderunt, quam uti alicuius sceleris admixtione fuscarent, ob
ambitum dignitatis sacrilegio me conscientiam polluisse mentiti sunt. Atqui
et tu insita nobis omnem rerum mortalium cupidinem de nostri <span class="br"></span><span class="lineNumber">140</span><span class="br"></span> animi sede pellebas et sub tuis oculis sacrilegio
locum esse fas non erat. Instillabas enim auribus cogitationibusque cotidie
meis Pythagoricum illud
ἕπου θεῷ.<a class="footnoteLink" href="#note_LCL074_156_1" id="target_note_LCL074_156_1"><sup>1</sup></a>
Nec conveniebat vilissimorum me spirituum praesidia captare quem tu in hanc
excellentiam componebas <span class="br"></span><span class="lineNumber">145</span><span class="br"></span> ut consimilem deo
faceres. Praeterea penetral innocens domus, honestissimorum coetus amicorum,
socer etiam sanctus et aeque ac tu ipsa<a class="footnoteLink" href="#note_LCL074_156_2" id="target_note_LCL074_156_2"><sup>2</sup></a> reverendus ab
omni nos huius criminis suspitione defendunt. Sed, o nefas, illi vero de te
tanti criminis <span class="br"></span><span class="lineNumber">150</span><span class="br"></span> fidem capiunt atque hoc ipso
videbimur affines fuisse maleficio, quod tuis inbuti disciplinis, tuis
instituti moribus sumus. Ita non est satis nihil mihi tuam profuisse
reverentiam, nisi ultro tu mea potius offensione lacereris. At vero hic
etiam nostris malis <span class="br"></span><span class="lineNumber">155</span><span class="br"></span> cumulus accedit, quod
existimatio plurimorum non rerum merita sed fortunae spectat eventum eaque
tantum iudicat esse provisa quae felicitas commendaverit. Quo fit ut
existimatio bona prima omnium deserat infelices. Qui nunc populi rumores,
<span class="br"></span><span class="lineNumber">160</span><span class="br"></span> quam dissonae multiplicesque
sententiae, piget reminisci. Hoc tantum dixerim ultimam esse adversae
fortunae sarcinam, quod dum miseris aliquod




</p></section><notes><section class="footnotes"><ul><li class="note" id="note_LCL074_156_1"><a class="footnoteCrossrefLink" href="#target_note_LCL074_156_1" title="Click to highlight in text"><sup class="lineRef">1</sup>θεόν <span class="italic">
<span class="sc">mss</span>
</span>.</a></li><script type="text/javascript">document.getElementById('note_LCL074_156_1').style.display = "none";</script><li class="note" id="note_LCL074_156_2"><a class="footnoteCrossrefLink" href="#target_note_LCL074_156_2" title="Click to highlight in text"><sup class="lineRef">2</sup>ipsa <span class="italic">Sitzmannus</span>: ipso <span class="italic">
<span class="sc">mss</span>
</span>.</a></li><script type="text/javascript">document.getElementById('note_LCL074_156_2').style.display = "none";</script></ul></section></notes></section>