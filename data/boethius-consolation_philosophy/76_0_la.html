<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
alterum deest.
Sed quod perfectum non sit, id summum non esse manifestum est; nullo modo
igitur <span class="br"></span><span class="lineNumber">75</span><span class="br"></span> quae summa sunt bona ea possunt esse
diversa. Atqui et beatitudinem et deum summum bonum esse collegimus; quare
ipsam necesse est summam esse beatitudinem quae sit summa
divinitas.” “Nihil,” inquam,”
nec reapse verius<a class="footnoteLink" href="#note_LCL074_280_1" id="target_note_LCL074_280_1"><sup>1</sup></a> nec ratiocinatione firmius <span class="br"></span><span class="lineNumber">80</span><span class="br"></span> nec deo dignius concludi potest.”
“Super haec,” inquit, “igitur veluti
geometrae solent demonstratis propositis aliquid inferre quae porismata ipsi
vocant, ita ego quoque tibi veluti corollarium dabo. Nam quoniam
beatitudinis adeptione fiunt homines beati, <span class="br"></span><span class="lineNumber">85</span><span class="br"></span>
beatitudo vero est ipsa divinitas, divinitatis adeptione beatos fieri
manifestum est: sed uti iustitiae adeptione iusti, sapientiae sapientes
fiunt, ita divinitatem adeptos deos fieri simili ratione necesse est. Omnis
igitur beatus deus, sed natura quidem unus; participatione <span class="br"></span><span class="lineNumber">90</span><span class="br"></span> vero nihil prohibet esse quam plurimos.”
“Et pulchrum,” inquam, “hoc atque
pretiosum, sive porisma sive corollarium vocari mavis.”
“Atqui hoc quoque pulchrius nihil est, quod his annectendum esse
ratio persuadet.” “Quid?” inquam.</p>
<p><span class="br"></span><span class="lineNumber">95</span><span class="br"></span> “Cum multa,” inquit,
“beatitudo continere videatur, utrumne haec omnia unum veluti
corpus beatitudinis quadam partium varietate coniungant an sit

</p></section><notes><section class="footnotes"><ul><li class="note" id="note_LCL074_280_1"><a class="footnoteCrossrefLink" href="#target_note_LCL074_280_1" title="Click to highlight in text"><sup class="lineRef">1</sup>reapse verius <span class="italic">Schepss</span>: re ab severius <span class="italic">or</span> re ipsa verius <span class="italic">the best <span class="sc">mss</span></span>.</a></li><script type="text/javascript">document.getElementById('note_LCL074_280_1').style.display = "none";</script></ul></section></notes></section>