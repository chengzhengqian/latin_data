<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

gerenda decernant? Ex quo saepe summa
illa <span class="br"></span><span class="lineNumber">185</span><span class="br"></span> providentia protulit insigne
miraculum, ut malos mali bonos facerent. Nam dum iniqua sibi a pessimis
quidam perpeti videntur, noxiorum odio flagrantes ad virtutis frugem
rediere, dum se eis dissimiles student esse quos oderant. Sola est enim
divina vis <span class="br"></span><span class="lineNumber">190</span><span class="br"></span> cui mala quoque bona sint, cum
eis competenter utendo alicuius boni elicit effectum. Ordo enim quidam
cuncta complectitur, ut quod adsignata ordinis ratione decesserit, hoc licet
in alium, tamen ordinem relabatur, ne quid in regno providentiae <span class="br"></span><span class="lineNumber">195</span><span class="br"></span> liceat temeritati.</p>
<p class="lineGroup">
<span class="line">’<span class="italic">A</span>ργαλέον
δέ με
ταῦτα
θεὸν
ὣς
πάντ’
ἀγορεύειν.</span><span class="linebreak"></span>
</p>
<p>Neque enim fas est homini cunctas divinae operae machinas vel ingenio
comprehendere vel explicare sermone. Hoc tantum perspexisse sufficiat, quod
<span class="br"></span><span class="lineNumber">200</span><span class="br"></span> naturarum omnium proditor deus idem ad
bonum dirigens cuncta disponat, dumque ea quae protulit in sui similitudinem
retinere festinat, malum omne de reipublicae suae terminis per fatalis
seriem necessitatis eliminet. Quo fit ut quae in terris abundare <span class="br"></span><span class="lineNumber">205</span><span class="br"></span> creduntur, si disponentem providentiam spectes,
nihil usquam mali esse perpendas. Sed video te iam dudum et pondere
quaestionis oneratum et rationis prolixitate fatigatum aliquam carminis
exspectare dulcedinem. Accipe igitur haustum quo <span class="br"></span><span class="lineNumber">210</span><span class="br"></span> refectus firmior in ulteriora contendas.</p>
</section><notes></notes></section>