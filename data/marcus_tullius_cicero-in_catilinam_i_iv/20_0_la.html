<section class="div1 language" lang="la"><header><hgroup><h1>Cicero</h1></hgroup></header><p class="noindent">

putatis? Iacet ille nunc prostratus, Quirites, et se perculsum atque abiectum esse sentit et retorquet oculos profecto saepe ad hanc urbem quam e suis faucibus ereptam esse luget: quae quidem mihi laetari videtur, quod tantam pestem evomuerit forasque proiecerit.</p>
<p><span class="br"></span><span class="lineNumber">3</span><span class="br"></span>Ac si quis est talis qualis esse omnis oportebat, qui in hoc ipso in quo exsultat et triumphat oratio mea me vehementer accuset, quod tam capitalem hostem non comprehenderim potius quam emiserim, non est ista mea culpa, Quirites, sed temporum. Interfectum esse L. Catilinam et gravissimo supplicio adfectum iam pridem oportebat, idque a me et mos maiorum et huius imperi severitas et res publica postulabat. Sed quam multos fuisse putatis qui quae ego deferrem non crederent, quam multos qui propter stultitiam non putarent,<a class="footnoteLink" href="#note_LCL324_70_1" id="target_note_LCL324_70_1"><sup>1</sup></a> quam multos qui etiam defenderent, quam multos qui propter improbitatem faverent? Ac si illo sublato depelli a vobis omne periculum iudicarem, iam pridem ego L. Catilinam non modo invidiae meae verum etiam vitae periculo sustulissem. <span class="br"></span><span class="lineNumber">4</span><span class="br"></span> Sed cum viderem, ne vobis quidem omnibus etiam tum re probata<a class="footnoteLink" href="#note_LCL324_70_2" id="target_note_LCL324_70_2"><sup>2</sup></a> si illum, ut erat meritus, morte multassem, fore ut eius socios invidia oppressus persequi non possem, rem huc deduxi ut tum palam pugnare possetis cum hostem aperte videretis. Quem quidem ego hostem, Quirites, quam vehementer foris esse timendum putem, licet hinc intellegatis, quod etiam illud moleste fero quod ex urbe parum 
</p><notes><section class="footnotes"><ul><li class="note" id="note_LCL324_70_1"><a class="footnoteCrossrefLink" href="#target_note_LCL324_70_1" title="Click to highlight in text"><sup class="lineRef">1</sup>quam . . . putarent <span class="italic">comes after</span> defenderent <span class="italic">in CA Vh; is omitted by a and deleted by Halm.</span></a></li><script type="text/javascript">document.getElementById('note_LCL324_70_1').style.display = "none";</script><li class="note" id="note_LCL324_70_2"><a class="footnoteCrossrefLink" href="#target_note_LCL324_70_2" title="Click to highlight in text"><sup class="lineRef">2</sup>re probata <span class="italic">Clark.</span> reprobatam <span class="italic">C.</span> rei p. probatam <span class="italic">V. A has a gap of ten letters.</span> probata <span class="italic">the other <span class="sc">mss</span></span>.</a></li><script type="text/javascript">document.getElementById('note_LCL324_70_2').style.display = "none";</script></ul></section></notes></section>