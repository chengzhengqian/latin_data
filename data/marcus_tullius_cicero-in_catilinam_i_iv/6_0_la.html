<section class="div1 language" lang="la"><header><hgroup><h1>Cicero</h1></hgroup></header><p class="noindent">

quo quemque proficisci placeret, delegisti quos Romae relinqueres, quos tecum educeres, discripsisti urbis partis ad incendia, confirmasti te ipsum iam esse exiturum, dixisti paulum tibi esse etiam nunc morae, quod ego viverem. Reperti sunt duo equites Romani qui te ista cura liberarent et se illa ipsa nocte paulo ante lucem me in meo lecto interfecturos esse <span class="br"></span><span class="lineNumber">10</span><span class="br"></span> pollicerentur. Haec ego omnia vixdum etiam coetu vestro dimisso comperi; domum meam maioribus praesidiis munivi atque firmavi, exclusi eos quos tu ad me salutatum mane miseras, cum illi ipsi venissent quos ego iam multis ac summis viris ad me id temporis venturos esse praedixeram.</p>
<p>Quae cum ita sint, Catilina, perge quo coepisti: egredere aliquando ex urbe; patent portae: proficiscere. Nimium diu te imperatorem tua illa Manliana castra desiderant. Educ tecum etiam omnis tuos, si minus, quam plurimos; purga urbem. Magno me metu liberaveris, modo inter me atque te murus intersit. Nobiscum versari iam diutius non potes; non feram, non patiar, non sinam.</p>
<p><span class="br"></span><span class="lineNumber">11</span><span class="br"></span>Magna dis immortalibus habenda est atque huic ipsi Iovi Statori, antiquissimo custodi huius urbis, gratia, quod hanc tam taetram, tam horribilem tamque infestam rei publicae pestem totiens iam effugimus <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_42_aa"><a class="footnoteCrossrefLink" href="#target_note_LCL324_42_aa" title="Click to highlight in text"><sup class="lineRef">a</sup>Gaius Cornelius and Lucius Vargunteius. Sallust, <span class="italic">Bellum Catilinae</span> 28. 1, says that Vargunteius was a senator. This conflict about his status, as was first suggested by Halm, probably arises from the fact that Vargunteius, in all likelihood in 66, was indicted and eventually condemned on a charge of electoral corruption under the <span class="italic">lex Calpurnia de ambitu</span> (<span class="italic">cf. pro Sulla</span> 6, p. 318). One of the penalties under this law was exclusion from the Senate for ever. This explanation has been rejected by, among others, R. F. Robinson, “<span class="italic">Duo Equites Romani</span>” <span class="italic">Classical Weekly</span> 40 (1947) 138-143, who argues that the second knight was Marcus Ceparius. But Cicero is right to call Vargunteius a knight in 63 and he had been a senator. J. Linderski, “Cicero and Sallust on Vargunteius,” <span class="italic">Historia</span> 12 (1963), 511-512.</a></li><script type="text/javascript">document.getElementById('note_LCL324_42_aa').style.display = "none";</script></ul></section></notes></section>