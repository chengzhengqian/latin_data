<section class="div1 language" lang="la"><header><hgroup><h1>Cicero</h1></hgroup></header><p class="noindent">

civitatis interficiendorum causa paravisse, sceleri ac furori tuo non mentem aliquam aut timorem tuum sed Fortunam populi Romani obstitisse? Ac iam illa omitto—neque enim sunt aut obscura aut non multa commissa postea—quotiens tu me designatum, quotiens vero consulem interficere conatus es! quot ego tuas petitiones ita coniectas ut vitari posse non viderentur parva quadam declinatione et, ut aiunt, corpore effugi! Nihil agis, nihil adsequeris, neque <span class="br"></span><span class="lineNumber">16</span><span class="br"></span> tamen conari ac velle desistis. Quotiens iam tibi extorta est ista sica de manibus, quotiens excidit casu aliquo et elapsa est!<a class="footnoteLink" href="#note_LCL324_48_1" id="target_note_LCL324_48_1"><sup>1</sup></a> Quae quidem quibus abs te initiata sacris ac devota sit nescio, quod eam necesse putas esse in consulis corpore defigere.</p>
<p>Nunc vero quae tua est ista vita? Sic enim iam tecum loquar, non ut odio permotus esse videar, quo debeo, sed ut misericordia, quae tibi nulla debetur. Venisti paulo ante in senatum. Quis te ex hac tanta frequentia, tot ex tuis amicis ac necessariis salutavit? Si hoc post hominum memoriam contigit nemini, vocis exspectas contumeliam, cum sis gravissimo iudicio taciturnitatis oppressus? Quid, quod adventu tuo ista subsellia vacuefacta sunt, quod omnes consulares qui tibi persaepe ad caedem constituti fuerunt, simul atque adsedisti, partem istam subselliorum nudam atque inanem reliquerunt, quo tandem animo tibi <span class="br"></span><span class="lineNumber">17</span><span class="br"></span> ferendum putas? Servi mehercule mei si me isto <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_48_1"><a class="footnoteCrossrefLink" href="#target_note_LCL324_48_1" title="Click to highlight in text"><sup class="lineRef">1</sup><span class="italic">The <span class="sc">mss</span>. have here</span> tamen ea carere diutius non potes, <span class="italic">which was deleted by Heumann on the grounds that it had been added from 24.</span></a></li><script type="text/javascript">document.getElementById('note_LCL324_48_1').style.display = "none";</script><li class="note" id="note_LCL324_48_a"><a class="footnoteCrossrefLink" href="#target_note_LCL324_48_a" title="Click to highlight in text"><sup class="lineRef">a</sup>If printed, as by Clark, with a capital letter, the goddess of good-fortune.</a></li><script type="text/javascript">document.getElementById('note_LCL324_48_a').style.display = "none";</script></ul></section></notes></section>