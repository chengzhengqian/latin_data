<section class="div1 language" lang="la"><header><hgroup><h1>Cicero</h1></hgroup></header><p class="noindent">

Manliana castra pervenerit, neminem tam stultum fore qui non videat coniurationem esse factam, neminem tam improbum qui non fateatur. Hoc autem uno interfecto intellego hanc rei publicae pestem paulisper reprimi, non in perpetuum comprimi posse. Quod si sese eiecerit secumque suos eduxerit et eodem ceteros undique conlectos naufragos adgregarit, exstinguetur atque delebitur non modo haec tam adulta rei publicae pestis verum etiam stirps ac semen malorum omnium.</p>
<p><span class="br"></span><span class="lineNumber">31</span><span class="br"></span>Etenim iam diu, patres conscripti, in his periculis coniurationis insidiisque versamur, sed nescio quo pacto omnium scelerum ac veteris furoris et audaciae maturitas in nostri consulatus tempus erupit. Nunc<a class="footnoteLink" href="#note_LCL324_64_1" id="target_note_LCL324_64_1"><sup>1</sup></a> si ex tanto latrocinio iste unus tolletur, videbimur fortasse ad breve quoddam tempus cura et metu esse relevati, periculum autem residebit et erit inclusum penitus in venis atque in visceribus rei publicae. Ut saepe homines aegri morbo gravi, cum aestu febrique iactantur, si aquam gelidam biberunt, primo relevari videntur, deinde multo gravius vehementiusque adflictantur, sic hic morbus qui est in re publica relevatus istius poena vehementius reliquis vivis <span class="br"></span><span class="lineNumber">32</span><span class="br"></span> ingravescet. Qua re secedant improbi, secernant se a bonis, unum in locum congregentur, muro denique, quod saepe iam dixi, secernantur a nobis; desinant insidiari domi suae consuli, circumstare tribunal praetoris urbani, obsidere cum gladiis curiam, malleolos <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_64_1"><a class="footnoteCrossrefLink" href="#target_note_LCL324_64_1" title="Click to highlight in text"><sup class="lineRef">1</sup>nunc <span class="italic">Clark; perhaps</span> hoc <span class="italic">should be read,</span> hic <span class="italic">CAVÎ²tx</span> quod <span class="italic">ahou.</span></a></li><script type="text/javascript">document.getElementById('note_LCL324_64_1').style.display = "none";</script><li class="note" id="note_LCL324_64_a"><a class="footnoteCrossrefLink" href="#target_note_LCL324_64_a" title="Click to highlight in text"><sup class="lineRef">a</sup>The senior of the eight praetors. Their business was largely judicial and they tried their cases at a tribunal in the Forum</a></li><script type="text/javascript">document.getElementById('note_LCL324_64_a').style.display = "none";</script></ul></section></notes></section>