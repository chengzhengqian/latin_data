<section class="div1 language" lang="la"><header><hgroup><h1>Cicero</h1></hgroup></header><p class="noindent">

Itaque ut comperi legatos Allobrogum belli Transalpini et tumultus Gallici excitandi causa a P. Lentulo esse sollicitatos, eosque in Galliam ad suos civis eodemque itinere cum litteris mandatisque<a class="footnoteLink" href="#note_LCL324_104_1" id="target_note_LCL324_104_1"><sup>1</sup></a> ad Catilinam esse missos, comitemque eis adiunctum esse T. Volturcium, atque huic esse ad Catilinam datas litteras, facultatem mihi oblatam putavi ut, quod erat difficillimum quodque ego semper optabam ab dis immortalibus, tota res non solum a me sed etiam a <span class="br"></span><span class="lineNumber">5</span><span class="br"></span> senatu et a vobis manifesto deprenderetur. Itaque hesterno die L. Flaccum et C. Pomptinum praetores, fortissimos atque amantissimos rei publicae viros, ad me vocavi, rem exposui, quid fieri placeret ostendi. Illi autem, qui omnia de re publica praeclara atque egregia sentirent, sine recusatione ac sine ulla mora negotium susceperunt, et, cum advesperasceret, occulte ad pontem Mulvium pervenerunt atque ibi in proximis villis ita bipertito fuerunt ut Tiberis inter eos et pons interesset. Eodem autem et ipsi sine cuiusquam suspicione multos fortis viros eduxerant, et ego ex praefectura Reatina compluris delectos adulescentis quorum opera utor adsidue in rei <span class="br"></span><span class="lineNumber">6</span><span class="br"></span> publicae praesidio cum gladiis miseram. Interim tertia fere vigilia exacta, cum iam pontem Mulvium 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_104_1"><a class="footnoteCrossrefLink" href="#target_note_LCL324_104_1" title="Click to highlight in text"><sup class="lineRef">1</sup>cum litteris mandatisque <span class="italic">placed after</span> civis <span class="italic">by Nohl.</span></a></li><script type="text/javascript">document.getElementById('note_LCL324_104_1').style.display = "none";</script></ul></section></notes></section>