<section class="div1 language" lang="la"><header><hgroup><h1>Cicero</h1></hgroup></header><p class="noindent">

ordo placere sibi decreverit te ire in exsilium, obtemperaturum te esse dicis. Non referam, id quod abhorret a meis moribus, et tamen faciam ut intellegas quid hi de te sentiant. Egredere ex urbe, Catilina, libera rem publicam metu, in exsilium, si hanc vocem exspectas, proficiscere. Quid est? ecquid attendis, ecquid animadvertis horum silentium? Patiuntur, tacent. Quid exspectas auctoritatem loquentium, quorum voluntatem tacitorum <span class="br"></span><span class="lineNumber">21</span><span class="br"></span> perspicis? At si hoc idem huic adulescenti optimo P. Sestio, si fortissimo viro M. Marcello dixissem, iam mihi consuli hoc ipso in templo senatus iure optimo vim et manus intulisset. De te autem, Catilina, cum quiescunt, probant, cum patiuntur, decernunt, cum tacent, clamant, neque hi solum quorum tibi auctoritas est videlicet cara, vita vilissima, sed etiam illi equites Romani, honestissimi atque optimi viri, ceterique fortissimi cives qui circumstant senatum, quorum tu et frequentiam videre et studia perspicere et voces paulo ante exaudire potuisti. Quorum ego vix abs te iam diu manus ac tela contineo, eosdem facile adducam ut te haec quae vastare iam pridem studes relinquentem usque ad portas prosequantur. <span class="br"></span><span class="lineNumber">22</span><span class="br"></span> Quamquam quid loquor? te ut ulla res frangat, tu ut unquam te corrigas, tu ut ullam fugam meditere, <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_54_a"><a class="footnoteCrossrefLink" href="#target_note_LCL324_54_a" title="Click to highlight in text"><sup class="lineRef">a</sup>His real reason was that the Senate was not a judicial body and had no power to pass sentence upon an individual. See Appendix B, p. 569 f.</a></li><script type="text/javascript">document.getElementById('note_LCL324_54_a').style.display = "none";</script><li class="note" id="note_LCL324_54_b"><a class="footnoteCrossrefLink" href="#target_note_LCL324_54_b" title="Click to highlight in text"><sup class="lineRef">b</sup>Publius Sestius was quaestor this year; Marcus Marcellus became consul in 51.</a></li><script type="text/javascript">document.getElementById('note_LCL324_54_b').style.display = "none";</script></ul></section></notes></section>