<section class="div1 language" lang="la"><header><hgroup><h1>Cicero</h1></hgroup></header><p class="noindent">

esse Catilinam.<a class="footnoteLink" href="#note_LCL324_80_1" id="target_note_LCL324_80_1"><sup>1</sup></a> Quod ego si verbo adsequi possem, istos ipsos eicerem qui haec loquuntur. Homo enim videlicet timidus aut etiam permodestus vocem consulis ferre non potuit; simul atque ire in exsilium iussus est, paruit. Quin<a class="footnoteLink" href="#note_LCL324_80_2" id="target_note_LCL324_80_2"><sup>2</sup></a> hesterno die, cum domi meae paene interfectus essem, senatum in aedem Iovis Statoris convocavi, rem omnem ad patres conscriptos detuli. Quo cum Catilina venisset, quis eum senator appellavit, quis salutavit, quis denique ita aspexit ut perditum civem ac non potius ut importunissimum hostem? Quin etiam principes eius ordinis partem illam subselliorum ad quam ille <span class="br"></span><span class="lineNumber">13</span><span class="br"></span> accesserat nudam atque inanem reliquerunt. Hic ego vehemens ille consul qui verbo civis in exsilium eicio quaesivi a Catilina in nocturno conventu ad M. Laecam fuisset necne. Cum ille homo audacissimus conscientia convictus primo reticuisset, patefeci cetera: quid ea nocte egisset, ubi fuisset, quid in proximam constituisset, quem ad modum esset ei ratio totius belli descripta edocui. Cum haesitaret, cum teneretur, quaesivi quid dubitaret proficisci eo quo iam pridem pararet, cum arma, cum securis, cum fascis, cum tubas, cum signa militaria, cum aquilam illam argenteam cui ille etiam sacrarium<a class="footnoteLink" href="#note_LCL324_80_3" id="target_note_LCL324_80_3"><sup>3</sup></a> domi suae <span class="br"></span><span class="lineNumber">14</span><span class="br"></span> fecerat scirem esse praemissam. In exsilium eiciebam quem iam ingressum esse in bellum videram? Etenim, credo, Manlius iste centurio qui in agro Faesulano castra posuit bellum populo Romano suo <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_80_1"><a class="footnoteCrossrefLink" href="#target_note_LCL324_80_1" title="Click to highlight in text"><sup class="lineRef">1</sup>eiectum esse Catilinam <span class="italic">Clark. The <span class="sc">mss</span>. contain the words</span> in exilium <span class="italic">in various positions in the sentence.</span></a></li><script type="text/javascript">document.getElementById('note_LCL324_80_1').style.display = "none";</script><li class="note" id="note_LCL324_80_2"><a class="footnoteCrossrefLink" href="#target_note_LCL324_80_2" title="Click to highlight in text"><sup class="lineRef">2</sup>quin <span class="italic">Clark.</span> qui <span class="italic">A Vo</span><sup>2</sup>. quid ut <span class="italic">ah.</span> qui (quod <span class="italic">o</span><sup>1</sup>) ut <span class="italic">the other <span class="sc">mss</span></span>.</a></li><script type="text/javascript">document.getElementById('note_LCL324_80_2').style.display = "none";</script><li class="note" id="note_LCL324_80_3"><a class="footnoteCrossrefLink" href="#target_note_LCL324_80_3" title="Click to highlight in text"><sup class="lineRef">3</sup>sacrarium scelerum <span class="italic">ahot.</span> scelerum sacrarium Î².</a></li><script type="text/javascript">document.getElementById('note_LCL324_80_3').style.display = "none";</script><li class="note" id="note_LCL324_80_a"><a class="footnoteCrossrefLink" href="#target_note_LCL324_80_a" title="Click to highlight in text"><sup class="lineRef">a</sup>See p. 65, n. <span class="italic">b.</span></a></li><script type="text/javascript">document.getElementById('note_LCL324_80_a').style.display = "none";</script></ul></section></notes></section>