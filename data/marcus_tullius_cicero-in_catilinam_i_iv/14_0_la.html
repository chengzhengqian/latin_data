<section class="div1 language" lang="la"><header><hgroup><h1>Cicero</h1></hgroup></header><p class="noindent">

omnibus confido perniciosam ac funestam futuram, cui domi tuae sacrarium sceleratum<a class="footnoteLink" href="#note_LCL324_58_1" id="target_note_LCL324_58_1"><sup>1</sup></a> constitutum fuit, sciam esse praemissam? Tu ut illa carere diutius possis quam venerari ad caedem proficiscens solebas, a cuius altaribus saepe istam impiam dexteram ad necem civium transtulisti?</p>
<p><span class="br"></span><span class="lineNumber">25</span><span class="br"></span>Ibis tandem aliquando quo te iam pridem tua ista cupiditas effrenata ac furiosa rapiebat; neque enim tibi haec res adfert dolorem, sed quandam incredibilem voluptatem. Ad hanc te amentiam natura peperit, voluntas exercuit, fortuna servavit. Numquam tu non modo otium sed ne bellum quidem nisi nefarium concupisti. Nactus es ex perditis atque ab omni non modo fortuna verum etiam spe derelictis <span class="br"></span><span class="lineNumber">26</span><span class="br"></span> conflatam improborum manum. Hic tu qua laetitia perfruere, quibus gaudiis exsultabis, quanta in voluptate bacchabere, cum in tanto numero tuorum neque audies virum bonum quemquam neque videbis! Ad huius vitae studium meditati illi sunt qui feruntur labores tui, iacere humi non solum ad obsidendum stuprum verum etiam ad facinus obeundum, vigilare non solum insidiantem somno maritorum verum etiam bonis otiosorum. Habes ubi ostentes tuam illam praeclaram patientiam famis, frigoris, inopiae rerum omnium quibus te brevi tempore confectum esse <span class="br"></span><span class="lineNumber">27</span><span class="br"></span> senties. Tantum profeci, cum te a consulatu reppuli, ut exsul potius temptare quam consul vexare rem publicam posses, atque ut id quod esset a te scelerate <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_58_1"><a class="footnoteCrossrefLink" href="#target_note_LCL324_58_1" title="Click to highlight in text"><sup class="lineRef">1</sup>sceleratum <span class="italic">Clark.</span> scelerum a. scelerum tuorum <span class="italic">the other <span class="sc">mss</span>.</span></a></li><script type="text/javascript">document.getElementById('note_LCL324_58_1').style.display = "none";</script><li class="note inline" id="note_LCL324_58_a"><a class="footnoteCrossrefLink" href="#target_note_LCL324_58_a" title="Click to highlight in text"><sup class="lineRef">a</sup>See p. 19.</a></li><script type="text/javascript">document.getElementById('note_LCL324_58_a').style.display = "none";</script></ul></section></notes></section>