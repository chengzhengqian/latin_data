<section class="div1 language" lang="la"><header><hgroup><h1>Cicero</h1></hgroup></header><p class="noindent">

populo, clarissimo imperio, pulcherrimae urbi contra tantam vim sceleris praesentis auxilium esse laturos. Quod si iam sint id quod summo furore cupiunt adepti, num illi in cinere urbis et in sanguine civium, quae mente conscelerata ac nefaria concupiverunt, consules se aut dictatores aut etiam reges sperant futuros? Non vident id se cupere quod, si adepti sint, fugitivo alicui aut gladiatori concedi sit necesse?</p>
<p><span class="br"></span><span class="lineNumber">20</span><span class="br"></span>Tertium genus est aetate iam adfectum, sed tamen exercitatione robustum; quo ex genere iste est Manlius cui nunc Catilina succedit. Hi sunt homines ex eis coloniis quas Sulla constituit; quas ego universas civium esse optimorum et fortissimorum virorum sentio, sed tamen ei sunt coloni qui se in<a class="footnoteLink" href="#note_LCL324_88_1" id="target_note_LCL324_88_1"><sup>1</sup></a> insperatis ac repentinis pecuniis sumptuosius insolentiusque iactarunt. Hi dum aedificant tamquam beati, dum praediis lectis, familiis magnis, conviviis apparatis delectantur, in tantum aes alienum inciderunt ut, si salvi esse velint, Sulla sit eis ab inferis excitandus: qui etiam non nullos agrestis homines tenuis atque egentis in eandem illam spem rapinarum veterum impulerunt. Quos ego utrosque in eodem genere praedatorum direptorumque pono, sed eos hoc moneo, desinant furere ac proscriptiones et dictaturas cogitare. Tantus enim illorum temporum dolor inustus est civitati ut iam ista non modo homines sed ne pecudes quidem mihi passurae esse videantur.</p>
<span class="br"></span><span class="lineNumber"></span><span class="br"></span>
<notes><section class="footnotes"><ul><li class="note" id="note_LCL324_88_1"><a class="footnoteCrossrefLink" href="#target_note_LCL324_88_1" title="Click to highlight in text"><sup class="lineRef">1</sup>in <span class="italic">added by Ernesti.</span></a></li><script type="text/javascript">document.getElementById('note_LCL324_88_1').style.display = "none";</script><li class="note" id="note_LCL324_88_a"><a class="footnoteCrossrefLink" href="#target_note_LCL324_88_a" title="Click to highlight in text"><sup class="lineRef">a</sup>Cicero speaks so approvingly in deference to the Sullan affiliations of some of those to whom he looked for support against the conspirators.</a></li><script type="text/javascript">document.getElementById('note_LCL324_88_a').style.display = "none";</script></ul></section></notes></section>