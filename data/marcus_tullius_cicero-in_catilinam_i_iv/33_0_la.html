<section class="div1 language" lang="la"><header><hgroup><h1>Cicero</h1></hgroup></header><p class="noindent">

constituendis, maturandis, agendis iam ad senatum referemus, quem vocari videtis.</p>
<p><span class="br"></span><span class="lineNumber">27</span><span class="br"></span>Nunc illos qui in urbe remanserunt atque adeo qui contra urbis salutem omniumque vestrum in urbe a Catilina relicti sunt, quamquam sunt hostes, tamen, quia nati sunt cives, monitos etiam atque etiam volo. Mea lenitas adhuc si cui solutior visa est, hoc exspectavit ut id quod latebat erumperet. Quod reliquum est, iam non possum oblivisci meam hanc esse patriam, me horum esse consulem, mihi aut cum his vivendum aut pro his esse moriendum. Nullus est portis custos, nullus insidiator viae: si qui exire volunt, conivere possum; qui vero se in urbe commoverit cuius ego non modo factum sed vel<a class="footnoteLink" href="#note_LCL324_96_1" id="target_note_LCL324_96_1"><sup>1</sup></a> inceptum ullum conatumve contra patriam deprehendero, sentiet in hac urbe esse consules vigilantis, esse egregios magistratus, esse fortem senatum, esse arma, esse carcerem quem vindicem nefariorum ac manifestorum scelerum maiores nostri esse voluerunt.</p>
<p><span class="br"></span><span class="lineNumber">28</span><span class="br"></span>Atque haec omnia sic agentur ut maximae res minimo motu, pericula summa nullo tumultu, bellum intestinum ac domesticum post hominum memoriam crudelissimum et maximum me uno togato duce et imperatore sedetur. Quod ego sic administrabo, 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_96_1"><a class="footnoteCrossrefLink" href="#target_note_LCL324_96_1" title="Click to highlight in text"><sup class="lineRef">1</sup>sed vel <span class="italic">bs.</span> sed ne (ne quid <span class="italic">o</span>) <span class="italic">alo.</span> sed <span class="italic">hux.</span></a></li><script type="text/javascript">document.getElementById('note_LCL324_96_1').style.display = "none";</script></ul></section></notes></section>