<section class="div1 language" lang="la"><header><hgroup><h1>Cicero</h1></hgroup></header><p class="noindent">

omnes adulteri, omnes impuri impudicique versantur. Hi pueri tam lepidi ac delicati non solum amare et amari neque saltare et cantare sed etiam sicas vibrare et spargere venena didicerunt. Qui nisi exeunt, nisi pereunt, etiam si Catilina perierit, scitote hoc in re publica seminarium Catilinarum futurum. Verum tamen quid sibi isti miseri volunt? num suas secum mulierculas sunt in castra ducturi? Quem ad modum autem illis carere poterunt, his praesertim iam noctibus? Quo autem pacto illi Appenninum atque illas pruinas ac nivis perferent? nisi idcirco se facilius hiemem toleraturos putant, quod nudi in conviviis saltare didicerunt.</p>
<p><span class="br"></span><span class="lineNumber">24</span><span class="br"></span>O bellum magno opere pertimescendum, cum hanc sit habiturus Catilina scortorum cohortem praetoriam! Instruite nunc, Quirites, contra has tam praeclaras Catilinae copias vestra praesidia vestrosque exercitus. Et primum gladiatori illi confecto et saucio consules imperatoresque vestros opponite; deinde contra illam naufragorum eiectam ac debilitatam manum florem totius Italiae ac robur educite. Iam vero arces<a class="footnoteLink" href="#note_LCL324_92_1" id="target_note_LCL324_92_1"><sup>1</sup></a> coloniarum ac municipiorum respondebunt Catilinae tumulis silvestribus. Neque ego ceteras copias, ornamenta, praesidia vestra cum illius latronis inopia <span class="br"></span><span class="lineNumber">25</span><span class="br"></span> atque egestate conferre debeo. Sed si, omissis his rebus quibus nos suppeditamur, eget ille, senatu, equitibus Romanis, urbe, aerario, vectigalibus, cuncta Italia, provinciis omnibus, exteris nationibus, si his 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_92_1"><a class="footnoteCrossrefLink" href="#target_note_LCL324_92_1" title="Click to highlight in text"><sup class="lineRef">1</sup>arces <span class="italic">Garatoni.</span> urbes <span class="italic"><span class="sc">mss.</span></span> vires <span class="italic">Muretus.</span></a></li><script type="text/javascript">document.getElementById('note_LCL324_92_1').style.display = "none";</script></ul></section></notes></section>