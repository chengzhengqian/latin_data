<section class="div1 language" lang="la"><header><hgroup><h1>Cicero</h1></hgroup></header><p class="noindent">

pacto metuerent ut te metuunt omnes cives tui, domum meam relinquendam putarem: tu tibi urbem non arbitraris? et si me meis civibus iniuria suspectum tam graviter atque offensum viderem, carere me aspectu civium quam infestis omnium oculis conspici mallem: tu, cum conscientia scelerum tuorum agnoscas odium omnium iustum et iam diu tibi debitum, dubitas quorum mentis sensusque volneras, eorum aspectum praesentiamque vitare? Si te parentes timerent atque odissent tui neque eos ratione ulla placare posses, ut opinor, ab eorum oculis aliquo concederes. Nunc te patria, quae communis est parens omnium nostrum, odit ac metuit et iam diu nihil te iudicat nisi de parricidio suo cogitare: huius tu neque auctoritatem verebere nec iudicium sequere <span class="br"></span><span class="lineNumber">18</span><span class="br"></span> nec vim pertimesces? Quae tecum, Catilina, sic agit et quodam modo tacita loquitur: â€œNullum iam aliquot annis facinus exstitit nisi per te, nullum flagitium sine te; tibi uni multorum civium neces, tibi vexatio direptioque sociorum impunita fuit ac libera; tu non solum ad neglegendas leges et quaestiones verum etiam ad evertendas perfringendasque valuisti. Superiora illa, quamquam ferenda non fuerunt, tamen ut potui tuli; nunc vero me totam esse in metu propter unum te, quicquid increpuerit, Catilinam timeri, nullum videri contra me consilium iniri posse quod a tuo scelere abhorreat, non est ferendum. Quam ob rem discede atque hunc mihi timorem eripe; si est verus, ne opprimar, sin falsus, ut tandem aliquando <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_50_a"><a class="footnoteCrossrefLink" href="#target_note_LCL324_50_a" title="Click to highlight in text"><sup class="lineRef">a</sup>A reference to the part he was alleged to have played in the Sullan proscriptions. See p. 6.</a></li><script type="text/javascript">document.getElementById('note_LCL324_50_a').style.display = "none";</script><li class="note" id="note_LCL324_50_b"><a class="footnoteCrossrefLink" href="#target_note_LCL324_50_b" title="Click to highlight in text"><sup class="lineRef">b</sup>Propraetor of Africa in 67, he was in 65 tried for extortion and acquitted. See p. 3.</a></li><script type="text/javascript">document.getElementById('note_LCL324_50_b').style.display = "none";</script></ul></section></notes></section>