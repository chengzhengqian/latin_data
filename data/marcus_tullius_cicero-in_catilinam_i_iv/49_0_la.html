<section class="div1 language" lang="la"><header><hgroup><h1>Cicero</h1></hgroup></header><p class="noindent">

et fortissimo viro Q. Catulo: attulit non tam ipsius interitus rei publicae luctum quam ceterorum.</p>
<p><span class="br"></span><span class="lineNumber">25</span><span class="br"></span>[Atque illae tamen omnes]<a class="footnoteLink" href="#note_LCL324_128_1" id="target_note_LCL324_128_1"><sup>1</sup></a> dissensiones erant eius modi quae non ad delendam sed ad commutandam rem publicam pertinerent. Non illi nullam esse rem publicam sed in ea quae esset se esse principes, neque hanc urbem conflagrare sed se in hac urbe florere voluerunt. Atque illae tamen omnes dissensiones, quarum nulla exitium rei publicae quaesivit, eius modi fuerunt ut non reconciliatione concordiae sed internicione civium diiudicatae sint.<a class="footnoteLink" href="#note_LCL324_128_2" id="target_note_LCL324_128_2"><sup>2</sup></a> In hoc autem uno post hominum memoriam maximo crudelissimoque bello, quale bellum nulla umquam barbaria cum sua gente gessit, quo in bello lex haec fuit a Lentulo, Catilina, Cethego, Cassio constituta ut omnes qui salva urbe salvi esse possent in hostium numero ducerentur, ita me gessi, Quirites, ut salvi omnes conservaremini, et, cum hostes vestri tantum civium superfuturum putassent quantum infinitae caedi restitisset, tantum autem urbis quantum flamma obire non potuisset, et urbem et civis integros incolumisque servavi.</p>
<p><span class="br"></span><span class="lineNumber">26</span><span class="br"></span>Quibus pro tantis rebus, Quirites, nullum ego a vobis praemium virtutis, nullum insigne honoris, nullum monumentum laudis postulabo praeterquam huius diei memoriam sempiternam. In animis ego vestris omnis triumphos meos, omnia ornamenta honoris, monumenta gloriae, laudis insignia condi et conlocari volo. Nihil me mutum potest delectare, 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_128_1"><a class="footnoteCrossrefLink" href="#target_note_LCL324_128_1" title="Click to highlight in text"><sup class="lineRef">1</sup>Atque . . . omnes <span class="italic">deleted by Clark</span> (tamen omnes <span class="italic">omitted by x</span>).</a></li><script type="text/javascript">document.getElementById('note_LCL324_128_1').style.display = "none";</script><li class="note" id="note_LCL324_128_2"><a class="footnoteCrossrefLink" href="#target_note_LCL324_128_2" title="Click to highlight in text"><sup class="lineRef">2</sup>Atque . . . sint <span class="italic">deleted by Bloch.</span></a></li><script type="text/javascript">document.getElementById('note_LCL324_128_2').style.display = "none";</script></ul></section></notes></section>