<section class="div1 language" lang="la"><header><hgroup><h1>Cicero</h1></hgroup></header><p class="noindent">

publicari iubet; vitam solam relinquit nefariis hominibus: quam si eripuisset, multas uno dolore animi atque corporis<a class="footnoteLink" href="#note_LCL324_144_1" id="target_note_LCL324_144_1"><sup>1</sup></a> et omnis scelerum poenas ademisset. Itaque ut aliqua in vita formido improbis esset proposita, apud inferos eius modi quaedam illi antiqui supplicia impiis constituta esse voluerunt, quod videlicet intellegebant his remotis non esse mortem ipsam pertimescendam.</p>
<p><span class="br"></span><span class="lineNumber">9</span><span class="br"></span>Nunc, patres conscripti, ego mea video quid intersit. Si eritis secuti sententiam C. Caesaris, quoniam hanc is in re publica viam quae popularis habetur secutus est, fortasse minus erunt hoc auctore et cognitore huiusce sententiae mihi populares impetus pertimescendi; sin illam alteram, nescio an amplius mihi negoti contrahatur. Sed tamen meorum periculorum rationes utilitas rei publicae vincat. Habemus enim a Caesare, sicut ipsius dignitas et maiorum eius amplitudo postulabat, sententiam tamquam obsidem perpetuae in rem publicam voluntatis. Intellectum est quid interesset inter levitatem contionatorum et animum vere popularem saluti populi consulentem. <span class="br"></span><span class="lineNumber">10</span><span class="br"></span> Video de istis qui se popularis haberi volunt abesse non neminem, ne de capite videlicet civium Romanorum sententiam ferat. Is et nudius tertius in custodiam civis Romanos dedit et supplicationem mihi decrevit et indices hesterno die maximis praemiis 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_144_1"><a class="footnoteCrossrefLink" href="#target_note_LCL324_144_1" title="Click to highlight in text"><sup class="lineRef">1</sup>miserias <span class="italic">added after</span> corporis <span class="italic">by Clark</span>; aerumnas <span class="italic">Halm. Many other suggestions have been made.</span></a></li><script type="text/javascript">document.getElementById('note_LCL324_144_1').style.display = "none";</script></ul></section></notes></section>