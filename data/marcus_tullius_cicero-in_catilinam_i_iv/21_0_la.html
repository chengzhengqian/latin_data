<section class="div1 language" lang="la"><header><hgroup><h1>Cicero</h1></hgroup></header><p class="noindent">

comitatus exierit. Utinam ille omnis secum suas copias eduxisset! Tongilium mihi eduxit quem amare in praetexta<a class="footnoteLink" href="#note_LCL324_72_1" id="target_note_LCL324_72_1"><sup>1</sup></a> coeperat, Publicium et Minucium quorum aes alienum contractum in popina nullum rei publicae motum adferre poterat: reliquit quos viros, quanto aere alieno, quam valentis, quam nobilis!</p>
<p><span class="br"></span><span class="lineNumber">5</span><span class="br"></span>Itaque ego illum exercitum prae Gallicanis legionibus et hoc dilectu quem in agro Piceno et Gallico Q. Metellus habuit, et his copiis quae a nobis cotidie comparantur, magno opere contemno, conlectum ex senibus desperatis, ex agresti luxuria, ex rusticis decoctoribus, ex eis qui vadimonia deserere quam illum exercitum maluerunt; quibus ego non modo si aciem exercitus nostri, verum etiam si edictum praetoris ostendero, concident. Hos quos video volitare in foro, quos stare ad curiam, quos etiam in senatum venire, qui nitent unguentis, qui fulgent purpura, mallem secum suos milites eduxisset: qui si hic permanent, mementote non tam exercitum illum esse nobis quam hos qui exercitum deseruerunt pertimescendos. Atque hoc etiam sunt timendi magis quod quid cogitent me scire sentiunt neque tamen <span class="br"></span><span class="lineNumber">6</span><span class="br"></span> permoventur. Video cui sit Apulia attributa, quis <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_72_1"><a class="footnoteCrossrefLink" href="#target_note_LCL324_72_1" title="Click to highlight in text"><sup class="lineRef">1</sup>praetexta <span class="italic">i.</span> praetexta (-tata <span class="italic">A</span>) calumnia <span class="italic">the other <span class="sc">mss</span></span>. praetexta calumniatum <span class="italic">Reis.</span></a></li><script type="text/javascript">document.getElementById('note_LCL324_72_1').style.display = "none";</script><li class="note" id="note_LCL324_72_a"><a class="footnoteCrossrefLink" href="#target_note_LCL324_72_a" title="Click to highlight in text"><sup class="lineRef">a</sup>The phrase means that he was still wearing the purple-edged <span class="italic">toga praetexta,</span> the dress for boys up to the age of sixteen (as well as for curule magistrates).</a></li><script type="text/javascript">document.getElementById('note_LCL324_72_a').style.display = "none";</script><li class="note" id="note_LCL324_72_b"><a class="footnoteCrossrefLink" href="#target_note_LCL324_72_b" title="Click to highlight in text"><sup class="lineRef">b</sup>Catiline took only the small fry with him. The debts of the men left behind were large enough to be politically and economically important. On <span class="italic">nobilis,</span> see p. 178, n. <span class="italic">e.</span></a></li><script type="text/javascript">document.getElementById('note_LCL324_72_b').style.display = "none";</script><li class="note" id="note_LCL324_72_c"><a class="footnoteCrossrefLink" href="#target_note_LCL324_72_c" title="Click to highlight in text"><sup class="lineRef">c</sup><span class="italic">i.e.</span> composed of the inhabitants of Cisalpine Gaul; the regular forces there.</a></li><script type="text/javascript">document.getElementById('note_LCL324_72_c').style.display = "none";</script><li class="note" id="note_LCL324_72_d"><a class="footnoteCrossrefLink" href="#target_note_LCL324_72_d" title="Click to highlight in text"><sup class="lineRef">d</sup>Metellus Celer, see p. 17. As praetor he had been ordered by the Senate to levy troops in Picenum and the <span class="italic">ager Gallicus,</span> the coastal district of Umbria between Ariminum and Ancona, so called because it had been the land of the Senones, the last Gauls to settle in Italy.</a></li><script type="text/javascript">document.getElementById('note_LCL324_72_d').style.display = "none";</script></ul></section></notes></section>