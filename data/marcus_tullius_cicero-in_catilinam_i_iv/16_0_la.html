<section class="div1 language" lang="la"><header><hgroup><h1>Cicero</h1></hgroup></header><p class="noindent">

mature ad summum imperium per omnis honorum gradus extulit, si propter invidiam aut alicuius periculi <span class="br"></span><span class="lineNumber">29</span><span class="br"></span> metum salutem civium tuorum neglegis. Sed si quis est invidiae metus, non est vehementius severitatis ac fortitudinis invidia quam inertiae ac nequitiae pertimescenda. An, cum bello vastabitur Italia, vexabuntur urbes, tecta ardebunt, tum te non existimas invidiae incendio conflagraturum?‚Äù</p>
<p>His ego sanctissimis rei publicae vocibus et eorum hominum qui hoc idem sentiunt mentibus pauca respondebo. Ego, si hoc optimum factu iudicarem, patres conscripti, Catilinam morte multari, unius usuram horae gladiatori isti ad vivendum non dedissem. Etenim si summi viri et clarissimi cives Saturnini et Gracchorum et Flacci et superiorum complurium sanguine non modo se non contaminarunt sed etiam honestarunt, certe verendum mihi non erat ne quid hoc parricida civium interfecto invidiae mihi in posteritatem redundaret. Quod si ea mihi maxime impenderet, tamen hoc animo fui semper ut invidiam virtute partam gloriam, non invidiam putarem. <span class="br"></span><span class="lineNumber">30</span><span class="br"></span> Quamquam non nulli sunt in hoc ordine qui aut ea quae imminent non videant aut ea quae vident dissimulent; qui spem Catilinae mollibus sententiis aluerunt coniurationemque nascentem non credendo conroboraverunt; quorum auctoritate multi non solum improbi verum etiam imperiti, si in hunc animadvertissem, crudeliter et regie factum esse dicerent. Nunc intellego, si iste, quo intendit, in
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_62_a"><a class="footnoteCrossrefLink" href="#target_note_LCL324_62_a" title="Click to highlight in text"><sup class="lineRef">a</sup>Sec p. 178, n. <span class="italic">e</span> and p. 204, n. <span class="italic">b.</span></a></li><script type="text/javascript">document.getElementById('note_LCL324_62_a').style.display = "none";</script><li class="note" id="note_LCL324_62_b"><a class="footnoteCrossrefLink" href="#target_note_LCL324_62_b" title="Click to highlight in text"><sup class="lineRef">b</sup>See p. 414, n. <span class="italic">a.</span></a></li><script type="text/javascript">document.getElementById('note_LCL324_62_b').style.display = "none";</script></ul></section></notes></section>