<section class="div1 language" lang="la"><header><hgroup><h1>Cicero</h1></hgroup></header><p class="noindent">

tu discessu ceterorum nostra tamen qui remansissemus <span class="br"></span><span class="lineNumber">8</span><span class="br"></span> caede contentum te esse dicebas? Quid? cum te Praeneste Kalendis ipsis Novembribus occupaturum nocturno impetu esse confideres, sensistin illam coloniam meo iussu meis praesidiis, custodiis, vigiliis esse munitam? Nihil agis, nihil moliris, nihil cogitas quod non ego non modo<a class="footnoteLink" href="#note_LCL324_40_1" id="target_note_LCL324_40_1"><sup>1</sup></a> audiam sed etiam videam planeque sentiam.</p>
<p>Recognosce mecum tandem noctem illam superiorem; iam intelleges multo me vigilare acrius ad salutem quam te ad perniciem rei publicae. Dico te priore nocte venisse inter falcarios—non agam obscure—in M. Laecae domum; convenisse eodem compluris eiusdem amentiae scelerisque socios. Num negare audes? quid taces? Convincam, si negas. Video enim esse hic in senatu quosdam qui tecum <span class="br"></span><span class="lineNumber">9</span><span class="br"></span> una fuerunt. O di immortales! ubinam gentium sumus? quam rem publicam habemus? in qua urbe vivimus? Hic, hic sunt in nostro numero, patres conscripti, in hoc orbis terrae sanctissimo gravissimoque consilio, qui de nostro omnium interitu, qui de huius urbis atque adeo de orbis terrarum exitio cogitent. Hos ego video consul et de re publica sententiam rogo, et quos ferro trucidari oportebat, eos nondum voce volnero! Fuisti igitur apud Laecam ilia nocte, Catilina, distribuisti partis Italiae, statuisti


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_40_1"><a class="footnoteCrossrefLink" href="#target_note_LCL324_40_1" title="Click to highlight in text"><sup class="lineRef">1</sup>non ego non modo <span class="italic">Halm,</span> ego non modo non <span class="italic">V.</span> ego non modo <span class="italic">the other <span class="sc">mss</span>.</span></a></li><script type="text/javascript">document.getElementById('note_LCL324_40_1').style.display = "none";</script><li class="note" id="note_LCL324_40_a"><a class="footnoteCrossrefLink" href="#target_note_LCL324_40_a" title="Click to highlight in text"><sup class="lineRef">a</sup>A stronghold in the Herniean mountains, some twenty miles S.E. of Rome.</a></li><script type="text/javascript">document.getElementById('note_LCL324_40_a').style.display = "none";</script><li class="note" id="note_LCL324_40_b"><a class="footnoteCrossrefLink" href="#target_note_LCL324_40_b" title="Click to highlight in text"><sup class="lineRef">b</sup>One of the colonies founded by Sulla. Its previous inhabitants had been put to death for their support of the Marians.</a></li><script type="text/javascript">document.getElementById('note_LCL324_40_b').style.display = "none";</script></ul></section></notes></section>