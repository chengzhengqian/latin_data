<section class="div1 language" lang="la"><header><hgroup><h1>Cicero</h1></hgroup></header><p class="noindent">

quod illum emiserim potius quam quod eiecerim. Sed cum sint homines qui illum, cum profectus sit, eiectum esse dicant, idem, si interfectus esset, quid <span class="br"></span><span class="lineNumber">16</span><span class="br"></span> dicerent? Quamquam isti qui Catilinam Massiliam ire dictitant non tam hoc queruntur quam verentur. Nemo est istorum tam misericors qui illum non ad Manlium quam ad Massiliensis ire malit. Ille autem, si me hercule hoc quod agit numquam antea cogitasset, tamen latrocinantem se interfici mallet quam exsulem vivere. Nunc vero, cum ei nihil adhuc praeter ipsius voluntatem cogitationemque acciderit, nisi quod vivis nobis Roma profectus est, optemus potius ut eat in exsilium quam queramur.</p>
<p><span class="br"></span><span class="lineNumber">17</span><span class="br"></span>Sed cur tam diu de uno hoste loquimur et de eo hoste qui iam fatetur se esse hostem, et quem, quia, quod semper volui, murus interest, non timeo: de his qui dissimulant, qui Romae remanent, qui nobiscum sunt nihil dicimus? Quos quidem ego, si ullo modo fieri possit, non tam ulcisci studeo quam sanare sibi ipsos, placare rei publicae, neque id qua re fieri non possit, si iam me<a class="footnoteLink" href="#note_LCL324_84_1" id="target_note_LCL324_84_1"><sup>1</sup></a> audire volent, intellego. Exponam enim vobis, Quirites, ex quibus generibus hominum istae copiae comparentur; deinde singulis medicinam consili atque orationis meae, si quam potero, adferam.</p>
<p><span class="br"></span><span class="lineNumber">18</span><span class="br"></span>Unum genus est eorum qui magno in aere alieno maiores etiam possessiones habent quarum amore adducti dissolvi nullo modo possunt. Horum hominum species est honestissimaâ€”sunt enim locupletes <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_84_1"><a class="footnoteCrossrefLink" href="#target_note_LCL324_84_1" title="Click to highlight in text"><sup class="lineRef">1</sup>si iam me <span class="italic">Clark.</span> si a me <span class="italic">CAah.</span> si me <span class="italic">the other <span class="sc">mss.</span></span></a></li><script type="text/javascript">document.getElementById('note_LCL324_84_1').style.display = "none";</script><li class="note" id="note_LCL324_84_a"><a class="footnoteCrossrefLink" href="#target_note_LCL324_84_a" title="Click to highlight in text"><sup class="lineRef">a</sup>Politics at Rome required large sums of ready cash but the capital of most of those involved was tied up in land. They therefore borrowed the money they required and ran up huge debts. <span class="italic">Cf. pro Sulla</span> 56, p. 370.</a></li><script type="text/javascript">document.getElementById('note_LCL324_84_a').style.display = "none";</script></ul></section></notes></section>