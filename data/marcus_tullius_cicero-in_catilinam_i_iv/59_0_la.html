<section class="div1 language" lang="la"><header><hgroup><h1>Cicero</h1></hgroup></header><p class="noindent">

liberabit,<a class="footnoteLink" href="#note_LCL324_148_1" id="target_note_LCL324_148_1"><sup>1</sup></a> atque obtinebo eam multo leniorem fuisse. Quamquam, patres conscripti, quae potest esse in tanti sceleris immanitate punienda crudelitas? Ego enim de meo sensu iudico. Nam ita mihi salva re publica vobiscum perfrui liceat ut ego, quod in hac causa vehementior sum, non atrocitate animi moveor—quis enim est me mitior?—sed singulari quadam humanitate et misericordia. Videor enim mihi videre hanc urbem, lucem orbis terrarum atque arcem omnium gentium, subito uno incendio concidentem. Cerno animo sepulta in patria miseros atque insepultos acervos civium, versatur mihi ante oculos aspectus Cethegi et furor in vestra caede bacchantis. <span class="br"></span><span class="lineNumber">12</span><span class="br"></span> Cum vero mihi proposui regnantem Lentulum, sicut ipse se ex fatis sperasse confessus est, purpuratum esse huic Gabinium, cum exercitu venisse Catilinam, tum lamentationem matrum familias, tum fugam virginum atque puerorum ac vexationem virginum Vestalium perhorresco, et, quia mihi vehementer haec videntur misera atque miseranda, idcirco in eos qui ea perficere voluerunt me severum vehementemque praebebo. Etenim quaero, si quis pater familias, liberis suis a servo interfectis, uxore occisa, incensa domo, supplicium de servis non<a class="footnoteLink" href="#note_LCL324_148_2" id="target_note_LCL324_148_2"><sup>2</sup></a> quam acerbissimum sumpserit, utrum is clemens ac misericors an inhumanissimus et crudelissimus esse videatur? Mihi vero importunus ac ferreus qui non dolore et cruciatu nocentis suum dolorem cruciatumque lenierit. Sic 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_148_1"><a class="footnoteCrossrefLink" href="#target_note_LCL324_148_1" title="Click to highlight in text"><sup class="lineRef">1</sup>liberabit <span class="italic">Clark</span>; <span class="italic">omitted by α.</span> exsolvitis β<span class="italic">h</span>, defendetis <span class="italic">lγ.</span> eripiam <span class="italic">i.</span> purgabo <span class="italic">Müller.</span></a></li><script type="text/javascript">document.getElementById('note_LCL324_148_1').style.display = "none";</script><li class="note" id="note_LCL324_148_2"><a class="footnoteCrossrefLink" href="#target_note_LCL324_148_2" title="Click to highlight in text"><sup class="lineRef">2</sup>non <span class="italic">added by Lambinus.</span></a></li><script type="text/javascript">document.getElementById('note_LCL324_148_2').style.display = "none";</script></ul></section></notes></section>