<section class="div1 language" lang="la"><header><hgroup><h1>Cicero</h1></hgroup></header>
<span class="label"><span class="ac">Oratio In L. Catilinam Tertia</span></span>
<span class="label"><span class="sc">Habita ad Populum</span></span>
<p><span class="br"></span><span class="lineNumber">1</span><span class="br"></span>Rem publicam, Quirites, vitamque omnium vestrum, bona, fortunas, coniuges liberosque vestros atque hoc domicilium clarissimi imperi, fortunatissimam pulcherrimamque urbem, hodierno die deorum immortalium summo erga vos amore, laboribus, consiliis, periculis meis e flamma atque ferro ac paene ex faucibus fati ereptam et vobis conservatam ac <span class="br"></span><span class="lineNumber">2</span><span class="br"></span> restitutam videtis. Et si non minus nobis iucundi atque inlustres sunt ei dies quibus conservamur quam illi quibus nascimur, quod salutis certa laetitia est, nascendi incerta condicio et quod sine sensu nascimur, cum voluptate servamur, profecto, quoniam illum qui hanc urbem condidit ad deos immortalis benivolentia famaque sustulimus, esse apud vos posterosque vestros in honore debebit is qui eandem hanc urbem conditam amplificatamque servavit. Nam toti urbi, templis, delubris, tectis ac moenibus subiectos prope iam ignis circumdatosque restinximus, idemque
<span class="br"></span><span class="lineNumber"></span><span class="br"></span>
</p><notes></notes></section>