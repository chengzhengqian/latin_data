<section class="div1 language" lang="la"><header><hgroup><h1>Cicero</h1></hgroup></header><p class="noindent">

magno comitatu legati Allobroges ingredi inciperent unaque Volturcius, fit in eos impetus; ducuntur et ab illis gladii et a nostris. Res praetoribus erat nota solis, ignorabatur a ceteris. Tum interventu Pomptini atque Flacci pugna quae erat commissa<a class="footnoteLink" href="#note_LCL324_106_1" id="target_note_LCL324_106_1"><sup>1</sup></a> sedatur. Litterae quaecumque erant in eo comitatu integris signis praetoribus traduntur; ipsi comprehensi ad me, cum iam dilucesceret, deducuntur. Atque horum omnium scelerum improbissimum machinatorem, Cimbrum Gabinium, statim ad me nihil dum suspicantem vocavi; deinde item arcessitus est L. Statilius et post eum Cethegus; tardissime autem Lentulus venit, credo quod in litteris dandis praeter consuetudinem <span class="br"></span><span class="lineNumber">7</span><span class="br"></span> proxima nocte vigilarat. Cum summis et clarissimis huius civitatis viris qui audita re frequentes ad me mane convenerant litteras a me prius aperiri quam ad senatum deferri<a class="footnoteLink" href="#note_LCL324_106_2" id="target_note_LCL324_106_2"><sup>2</sup></a> placeret, ne, si nihil esset inventum, temere a me tantus tumultus iniectus civitati videretur, negavi me esse facturum ut de periculo publico non ad consilium publicum rem integram deferrem. Etenim, Quirites, si ea quae erant ad me delata reperta non essent, tamen ego non arbitrabar in tantis rei publicae periculis esse mihi nimiam diligentiam pertimescendam. Senatum frequentem <span class="br"></span><span class="lineNumber">8</span><span class="br"></span> celeriter, ut vidistis, coegi. Atque interea statim admonitu Allobrogum C. Sulpicium praetorem, 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_106_1"><a class="footnoteCrossrefLink" href="#target_note_LCL324_106_1" title="Click to highlight in text"><sup class="lineRef">1</sup>quae erat commissa <span class="italic">omitted by two inferior <span class="sc">mss</span>. and deleted by Halm.</span></a></li><script type="text/javascript">document.getElementById('note_LCL324_106_1').style.display = "none";</script><li class="note" id="note_LCL324_106_2"><a class="footnoteCrossrefLink" href="#target_note_LCL324_106_2" title="Click to highlight in text"><sup class="lineRef">2</sup>referrem <span class="italic">a</span>. deferrem <span class="italic">Halm.</span></a></li><script type="text/javascript">document.getElementById('note_LCL324_106_2').style.display = "none";</script></ul></section></notes></section>