<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

mea fortuna neque tua gloria inclaruisset; et supplicium mei oblivio sequeretur: at si incolumem servaveris, aeternum exemplar clementiae ero.‚Äù Ad ea Caesar veniam ipsique et coniugi et fratribus tribuit. Atque illi vinclis absoluti<a class="footnoteLink" href="#note_LCL312_366_1" id="target_note_LCL312_366_1"><sup>1</sup></a> Agrippinam quoque, haud procul alio suggestu conspicuam, isdem quibus principem laudibus gratibusque venerati sunt. Novum sane et moribus veterum insolitum, feminam signis Romanis praesidere: ipsa semet parti a maioribus suis imperii sociam ferebat.</p>
<p>XXXVIII. Vocati posthac patres multa et magnifica super captivitate Carataci disseruere, neque minus id clarum, quam quod Syphacem P. Scipio, Persen L. Paulus, et si qui alii vinctos reges populo Romano ostendere. Censentur Ostorio triumphi insignia, prosperis ad id rebus eius, mox ambiguis, sive amoto Carataco, quasi debellatum foret, minus intenta apud nos militia fuit, sive hostes miseratione tanti regis acrius ad ultionem exarsere. Praefectum castrorum et legionarias cohortes exstruendis apud Siluras praesidiis relictas circumfundunt. Ac ni cito nuntiis<a class="footnoteLink" href="#note_LCL312_366_2" id="target_note_LCL312_366_2"><sup>2</sup></a> ex<a class="footnoteLink" href="#note_LCL312_366_3" id="target_note_LCL312_366_3"><sup>3</sup></a> castellis proximis subventum foret copiarum obsidio, <span class="italic">occidione</span><a class="footnoteLink" href="#note_LCL312_366_4" id="target_note_LCL312_366_4"><sup>4</sup></a> obcubuissent: praefectus tamen et octo centuriones ac promptissimus








</p></section><notes><section class="footnotes"><ul><li class="note" id="note_LCL312_366_1"><a class="footnoteCrossrefLink" href="#target_note_LCL312_366_1" title="Click to highlight in text"><sup class="lineRef">1</sup>absoluti] exsoluti <span class="italic">Lipsius,</span> soluti <span class="italic">Ritter.</span></a></li><script type="text/javascript">document.getElementById('note_LCL312_366_1').style.display = "none";</script><li class="note" id="note_LCL312_366_2"><a class="footnoteCrossrefLink" href="#target_note_LCL312_366_2" title="Click to highlight in text"><sup class="lineRef">2</sup>nuntiis &lt;dimissis&gt; <span class="italic">Wurm.</span></a></li><script type="text/javascript">document.getElementById('note_LCL312_366_2').style.display = "none";</script><li class="note" id="note_LCL312_366_3"><a class="footnoteCrossrefLink" href="#target_note_LCL312_366_3" title="Click to highlight in text"><sup class="lineRef">3</sup>ex <span class="italic">Ruperti</span> (e <span class="italic">Lipsius):</span> et.</a></li><script type="text/javascript">document.getElementById('note_LCL312_366_3').style.display = "none";</script><li class="note" id="note_LCL312_366_4"><a class="footnoteCrossrefLink" href="#target_note_LCL312_366_4" title="Click to highlight in text"><sup class="lineRef">4</sup>obsidio &lt;occidio&gt;ne <span class="italic">Halm:</span> obsidione.</a></li><script type="text/javascript">document.getElementById('note_LCL312_366_4').style.display = "none";</script></ul></section></notes></section>