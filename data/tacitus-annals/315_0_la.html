<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

quia Hyrcanis Carmaniisque per adfinitatem innexus erat: atque interim posse Parthos absentium aequos praesentibus mobilis, ad paenitentiam mutari.</p>
<p>XXXVII. At Vitellius profugo Artabano et flexis ad novum regem popularium animis, hortatus Tiridaten parata capessere, robur legionum sociorumque ripam ad Euphratis ducit. Sacrificantibus, cum hic more Romano suovetaurilia daret, ille equum placando amni adornasset, nuntiavere accolae Euphraten nulla imbrium vi sponte et inmensum attolli, simul albentibus spumis in modum diadematis sinuare orbes, auspicium prosperi transgressus. Quidam callidius interpretabantur, initia conatus secunda neque diuturna, quia eorum, quae terra caelove portenderentur, certior fides, fluminum instabilis natura simul ostenderet omina raperetque.</p>
<p>Sed ponte navibus effecto tramissoque exercitu primus Ornospades multis equitum milibus in castra venit, exul quondam et Tiberio, cum Delmaticum bellum conficeret, haud inglorius auxiliator eoque civitate Romana donatus, mox repetita amicitia regis multo apud eum honore, praefectus campis, qui Euphrate et Tigre<a class="footnoteLink" href="#note_LCL312_218_1" id="target_note_LCL312_218_1"><sup>1</sup></a> inclutis amnibus circumflui







</p></section><notes><section class="footnotes"><ul><li class="note" id="note_LCL312_218_1"><a class="footnoteCrossrefLink" href="#target_note_LCL312_218_1" title="Click to highlight in text"><sup class="lineRef">1</sup>Tigre] Tigri <span class="italic">Halm</span> (as at XII. 13).</a></li><script type="text/javascript">document.getElementById('note_LCL312_218_1').style.display = "none";</script></ul></section></notes></section>