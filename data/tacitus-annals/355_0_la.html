<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">
<span class="italic">Gai</span> Caesaris narratus, et Appianae caedis molitor Narcissus flagrantissimaque eo in tempore gratia Pallas agitavere, num Messalinam secretis minis depellerent amore Silii, cuncta alia dissimulantes. Dein metu, ne ad perniciem ultro traherentur, desistunt, Pallas per ignaviam, Callistus prioris quoque regiae peritus et potentiam cautis quam acribus consiliis tutius haberi: perstitit Narcissus, solum<a class="footnoteLink" href="#note_LCL312_298_1" id="target_note_LCL312_298_1"><sup>1</sup></a> id immutans, ne quo sermone praesciam criminis et accusatoris faceret. Ipse ad occasiones intentus, longa apud Ostiam Caesaris mora, duas paelices, quarum is corpori maxime insueverat, largitione ac promissis et uxore deiecta plus potentiae ostentando perpulit delationem subire.</p>
<p>XXX. Exim Calpurnia (id enim<a class="footnoteLink" href="#note_LCL312_298_2" id="target_note_LCL312_298_2"><sup>2</sup></a> paelici nomen), ubi datum secretum, genibus Caesaris provoluta nupsisse Messalinam Silio exclamat; simul Cleopatram, quae id opperiens adstabat, an comperisset interrogat, atque illa adnuente cieri Narcissum postulat. Is veniam in praeteritum petens, quod ei Vettios, Plautios<a class="footnoteLink" href="#note_LCL312_298_3" id="target_note_LCL312_298_3"><sup>3</sup></a> dissimulavisset, nec nunc







</p></section><notes><section class="footnotes"><ul><li class="note" id="note_LCL312_298_1"><a class="footnoteCrossrefLink" href="#target_note_LCL312_298_1" title="Click to highlight in text"><sup class="lineRef">1</sup>solum <span class="italic">Agricola</span>; ut solum.</a></li><script type="text/javascript">document.getElementById('note_LCL312_298_1').style.display = "none";</script><li class="note" id="note_LCL312_298_2"><a class="footnoteCrossrefLink" href="#target_note_LCL312_298_2" title="Click to highlight in text"><sup class="lineRef">2</sup>id enī <span class="italic">Jackson:</span> idem <span class="italic">Med.,</span> id <span class="italic">vulg. For</span> enim <span class="italic">compare XVI.</span> 30, Serviliae (id enim nomen puellae fuit): <span class="italic">for the confusion,</span> Liv. I. 17, 9 (idem <span class="italic">F<sup>3</sup>ϛ</span> <span class="italic">:</span> id enim Ω).</a></li><script type="text/javascript">document.getElementById('note_LCL312_298_2').style.display = "none";</script><li class="note" id="note_LCL312_298_3"><a class="footnoteCrossrefLink" href="#target_note_LCL312_298_3" title="Click to highlight in text"><sup class="lineRef">3</sup>Vettios, Plautios <span class="italic">Nipperdey:</span> cis uetticis plautio.</a></li><script type="text/javascript">document.getElementById('note_LCL312_298_3').style.display = "none";</script></ul></section></notes></section>