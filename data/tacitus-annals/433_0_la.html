<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


Agrippinam, ut nosceret obiecta dissolveretque vel poenas lueret. Burrus iis mandatis Seneca coram fungebatur; aderant et ex libertis arbitri sermonis. Deinde a Burro, postquam crimina et auctores exposuit, minaciter actum. Et Agrippina, ferociae memor, “Non miror” inquit “Silanam, numquam edito partu, matrum adfectus ignotos habere; neque enim perinde a parentibus liberi quam ab inpudica adulteri mutantur. Nec si Iturius et Calvisius adesis omnibus fortunis novissimam suscipiendae accusationis operam anui rependunt, ideo aut mihi infamia parricidii aut Caesari conscientia subeunda est. Nam Domitiae inimicitiis gratias agerem, si benevolentia mecum in Neronem meum certaret: nunc per concubinum Atimetum et histrionem Paridem
quasi scaenae fabulas componit.<a class="footnoteLink" href="#note_LCL322_36_1" id="target_note_LCL322_36_1"><sup>1</sup></a> Baiarum suarum piscinas extollebat, cum meis consiliis adoptio et proconsulare ius et designatio consulatus et cetera apiscendo imperio praepararentur. Aut exsistat qui cohortis in urbe temptatas, qui provinciarum fidem labefactatam, denique servos vel libertos ad scelus corruptos arguat. Vivere ego Britannico potiente rerum poteram? Ac si Plautus aut quis alius rem publicam iudicaturus obtinuerit, desunt scilicet mihi accusatores, qui non verba impatientia


</p></section><notes><section class="footnotes"><ul><li class="note" id="note_LCL322_36_1"><a class="footnoteCrossrefLink" href="#target_note_LCL322_36_1" title="Click to highlight in text"><sup class="lineRef">1</sup><span class="italic">The words</span> nunc . . . componit <span class="italic">were plausibly transposed by Nipperdey to follow</span> praepararentur <span class="italic">below.</span></a></li><script type="text/javascript">document.getElementById('note_LCL322_36_1').style.display = "none";</script></ul></section></notes></section>