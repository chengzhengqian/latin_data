<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

annos pariter probatus, publico funere ex decreto senatus celebratus est.</p>
<p>XII. Relatum inde ad patres a Quintiliano tribuno plebei de libro Sibullae, quem Caninius Gallus quindecimvirum recipi inter ceteros eiusdem vatis et ea de re senatus consultum postulaverat. Quo per discessionem facto misit litteras Caesar, modice tribunum increpans ignarum antiqui moris ob iuventam. Gallo exprobrabat, quod scientiae caerimoniarumque vetus incerto auctore, ante sententiam collegii, non, ut adsolet, lecto per magistros aestimatoque carmine, apud infrequentem senatum egisset. Simul commonefecit, quia multa vana sub nomine celebri vulgabantur, sanxisse Augustum, quem intra diem ad praetorem urbanum deferrentur neque habere privatim liceret. Quod a maioribus quoque decretum erat post exustum sociali bello<a class="footnoteLink" href="#note_LCL312_174_1" id="target_note_LCL312_174_1"><sup>1</sup></a> Capitolium, quaesitis Samo, Ilio, Erythris, per Africam etiam ac Siciliam et Italicas colonias carminibus Sibullae, una seu plures fuere, datoque sacerdotibus negotio, quantum humana ope potuissent, vera





</p></section><notes><section class="footnotes"><ul><li class="note" id="note_LCL312_174_1"><a class="footnoteCrossrefLink" href="#target_note_LCL312_174_1" title="Click to highlight in text"><sup class="lineRef">1</sup>[sociali bello] <span class="italic">Nipperdey,</span> civili b. <span class="italic">Lipsius,</span> Sullano b. <span class="italic">Heraeus.</span></a></li><script type="text/javascript">document.getElementById('note_LCL312_174_1').style.display = "none";</script></ul></section></notes></section>