<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


neque Aulus <span class="italic">Didius</span><a class="footnoteLink" href="#note_LCL322_154_1" id="target_note_LCL322_154_1"><sup>1</sup></a> legatus, ut memoravi, nisi parta retinuerat, et successor Veranius modicis excursibus Siluras populatus, quin ultra bellum proferret, morte prohibitus est, magna, dum vixit, severitatis fama, supremis testamenti verbis ambitionis manifestus: quippe multa in Neronem adulatione addidit subiecturum
ei provinciam fuisse, si biennio proximo vixisset. Sed tum Paulinus Suetonius obtinebat Britannos, scientia militiae et rumore populi, qui neminem sine aemulo sinit, Corbulonis concertator, receptaeque Armeniae decus aequare domitis perduellibus
cupiens. Igitur Monam insulam, incolis validam et receptaculum perfugarum, adgredi parat, navesque fabricatur plano alveo adversus breve et incertum.<a class="footnoteLink" href="#note_LCL322_154_2" id="target_note_LCL322_154_2"><sup>2</sup></a> Sic pedes; equites vado<a class="footnoteLink" href="#note_LCL322_154_3" id="target_note_LCL322_154_3"><sup>3</sup></a> secuti aut altiores inter undas adnantes equis tramisere.</p>
<p>XXX. Stabat pro litore diversa acies, densa armis virisque, intercursantibus feminis; in modum Furiarum
veste ferali, crinibus deiectis faces praeferebant;
Druidaeque circum, preces diras sublatis ad caelum manibus fundentes, novitate aspectus perculere







</p></section><notes><section class="footnotes"><ul><li class="note" id="note_LCL322_154_1"><a class="footnoteCrossrefLink" href="#target_note_LCL322_154_1" title="Click to highlight in text"><sup class="lineRef">1</sup>Aulus Didius <span class="italic">Jackson:</span> havitus <span class="italic">Med.,</span> A. Didius <span class="italic">Lipsius,</span> Didius <span class="italic">Nipperdey. But</span> havitus <span class="italic">is clearly a corruption of the</span> praenomen <span class="italic">written in full.</span></a></li><script type="text/javascript">document.getElementById('note_LCL322_154_1').style.display = "none";</script><li class="note" id="note_LCL322_154_2"><a class="footnoteCrossrefLink" href="#target_note_LCL322_154_2" title="Click to highlight in text"><sup class="lineRef">2</sup>incertum &lt;fretum&gt; <span class="italic">F. Pauly.</span></a></li><script type="text/javascript">document.getElementById('note_LCL322_154_2').style.display = "none";</script><li class="note" id="note_LCL322_154_3"><a class="footnoteCrossrefLink" href="#target_note_LCL322_154_3" title="Click to highlight in text"><sup class="lineRef">3</sup>vado <span class="italic">Med.</span><sup>1</sup>: vados <span class="italic">Med.,</span> vada <span class="italic">J. F. Gronovius, vulg.</span></a></li><script type="text/javascript">document.getElementById('note_LCL322_154_3').style.display = "none";</script></ul></section></notes></section>