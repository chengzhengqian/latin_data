<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

dicenti adstrepere vulgus, gentili quisque religione obstringi, non telis, non vulneribus cessuros.</p>
<p>XXXV. Obstupefecit ea alacritas ducem Romanum; simul obiectus amnis, additum vallum, inminentia iuga, nihil nisi atrox et propugnatoribus frequens terrebat. Sed miles proelium poscere, cuncta virtute expugnabilia clamitare; praefectique <span class="italic">et</span><a class="footnoteLink" href="#note_LCL312_362_1" id="target_note_LCL312_362_1"><sup>1</sup></a> tribuni paria disserentes ardorem exercitus intendebant. Tum Ostorius, circumspectis quae inpenetrabilia quaeque pervia, ducit infensos amnemque haud difficulter evadit. Ubi ventum ad aggerem, dum missilibus certabatur, plus vulnerum in nos et pleraeque caedes oriebantur: postquam facta testudine rudes et informes saxorum conpages distractae parque comminus acies, decedere barbari in iuga montium. Sed eo quoque inrupere ferentarius gravisque miles, illi telis adsultantes, hi conferto gradu, turbatis contra Britannorum ordinibus, apud quos nulla loricarum galearumve tegmina; et si auxiliaribus resisterent, gladiis ac pilis legionariorum, si huc verterent, spathis et hastis auxiliarium sternebantur. Clara ea victoria fuit, captaque uxor<a class="footnoteLink" href="#note_LCL312_362_2" id="target_note_LCL312_362_2"><sup>2</sup></a> et filia Carataci fratresque in deditionem accepti.</p>
<p>XXXVI. Ipse, ut ferme intuta sunt adversa, cum



</p></section><notes><section class="footnotes"><ul><li class="note" id="note_LCL312_362_1"><a class="footnoteCrossrefLink" href="#target_note_LCL312_362_1" title="Click to highlight in text"><sup class="lineRef">1</sup>&lt;et&gt; <span class="italic">Bezzenberger</span>.</a></li><script type="text/javascript">document.getElementById('note_LCL312_362_1').style.display = "none";</script><li class="note" id="note_LCL312_362_2"><a class="footnoteCrossrefLink" href="#target_note_LCL312_362_2" title="Click to highlight in text"><sup class="lineRef">2</sup>uxor <span class="italic">Bezzenberger</span>: uxore.</a></li><script type="text/javascript">document.getElementById('note_LCL312_362_2').style.display = "none";</script></ul></section></notes></section>