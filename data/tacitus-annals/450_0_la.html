<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


consectari posset. Ubi nihil temeritate solutum, nec amplius quam decurio equitum audentius progressus
et sagittis confixus ceteros ad obsequium exemplo firmaverat, propinquis iam tenebris abscessit.</p>
<p>XLI. Et Corbulo castra in loco metatus, an expeditis
legionibus nocte Artaxata pergeret obsidioque circumdaret agitavit, concessisse illuc Tiridaten ratus. Dein postquam exploratores attulere longinquum regis iter et Medi an Albani peterentur incertum, lucem opperitur, praemissaque levis armatura, quae muros interim ambiret oppugnationemque eminus inciperet. Sed oppidani portis sponte patefactis se suaque Romanis permisere, quod salutem ipsis tulit: Artaxatis ignis inmissus deletaque et solo aequata sunt, quia nec teneri <span class="italic">poterant</span><a class="footnoteLink" href="#note_LCL322_70_1" id="target_note_LCL322_70_1"><sup>1</sup></a> sine valido praesidio ob magnitudinem moenium, nec id nobis virium erat, quod firmando praesidio et capessendo bello divideretur,
vel si integra et incustodita relinquerentur, nulla in eo utilitas aut gloria, quod capta essent. Adicitur miraculum velut numine oblatum: nam cuncta Artaxatis tenus<a class="footnoteLink" href="#note_LCL322_70_2" id="target_note_LCL322_70_2"><sup>2</sup></a> sole inlustria fuere; quod moenibus cingebatur, repente ita atra nube coopertum






</p></section><notes><section class="footnotes"><ul><li class="note" id="note_LCL322_70_1"><a class="footnoteCrossrefLink" href="#target_note_LCL322_70_1" title="Click to highlight in text"><sup class="lineRef">1</sup>&lt;poterant&gt; <span class="italic">Halm.</span></a></li><script type="text/javascript">document.getElementById('note_LCL322_70_1').style.display = "none";</script><li class="note" id="note_LCL322_70_2"><a class="footnoteCrossrefLink" href="#target_note_LCL322_70_2" title="Click to highlight in text"><sup class="lineRef">2</sup>Artaxatis tenus <span class="italic">Acidalius</span>: extra tectis actenus.</a></li><script type="text/javascript">document.getElementById('note_LCL322_70_2').style.display = "none";</script></ul></section></notes></section>