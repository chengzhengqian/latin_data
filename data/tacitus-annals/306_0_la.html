<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2">
<p>XXVIII. Paulo Fabio L. Vitellio consulibus post longum saeculorum ambitum avis phoenix in Aegyptum venit praebuitque materiem doctissimis indigenarum et Graecorum multa super eo miraculo disserendi. De quibus congruunt et plura ambigua, sed cognitu non absurda promere libet. Sacrum Soli id animal et ore ac distinctu pinnarum a ceteris avibus diversum consentiunt qui formam eius effinxere: de numero annorum varia traduntur. Maxime vulgatum quingentorum spatium: sunt qui adseverent mille quadringentos sexaginta unum interici, prioresque alios tres<a class="footnoteLink" href="#note_LCL312_200_1" id="target_note_LCL312_200_1"><sup>1</sup></a> Sesoside primum, post Amaside dominantibus, dein Ptolemaeo, qui ex Macedonibus tertius regnavit, in civitatem, cui Heliopolis nomen, advolavisse, multo ceterarum volucrum comitatu novam faciem mirantium. Sed antiquitas quidem obscura: inter Ptolemaeum ac Tiberium minus ducenti quinquaginta anni fuerunt. Unde nonnulli falsum hunc phoenicem neque Arabum e terris credidere, nihilque usurpavisse ex his,<a class="footnoteLink" href="#note_LCL312_200_2" id="target_note_LCL312_200_2"><sup>2</sup></a> quae vetus memoria firmavit. Confecto quippe annorum numero, ubi mors propinquet, suis in terris struere nidum eique vim genitalem






</p></section><notes><section class="footnotes"><ul><li class="note" id="note_LCL312_200_1"><a class="footnoteCrossrefLink" href="#target_note_LCL312_200_1" title="Click to highlight in text"><sup class="lineRef">1</sup>alios tres <span class="italic">Halm:</span> aliter.</a></li><script type="text/javascript">document.getElementById('note_LCL312_200_1').style.display = "none";</script><li class="note" id="note_LCL312_200_2"><a class="footnoteCrossrefLink" href="#target_note_LCL312_200_2" title="Click to highlight in text"><sup class="lineRef">2</sup>his] iis Ritter.</a></li><script type="text/javascript">document.getElementById('note_LCL312_200_2').style.display = "none";</script></ul></section></notes></section>