<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


adseverantium discordia frueretur.<a class="footnoteLink" href="#note_LCL322_134_1" id="target_note_LCL322_134_1"><sup>1</sup></a> Nec deerant qui ore vultuque tristi inter oblectamenta regia spectari cuperent.</p>
<p>XVII. Sub idem tempus levi initio atrox caedes orta inter colonos Nucerinos Pompeianosque gladiatorio
spectaculo, quod Livineius Regulus, quem motum
senatu rettuli, edebat. Quippe oppidana lascivia in vicem incessentes probra, dein saxa, postremo ferrum
sumpsere, validiore Pompeianorum plebe, apud quos spectaculum edebatur. Ergo deportati sunt in urbem multi e Nucerinis trunco per vulnera corpore, ac plerique liberorum aut parentum mortes deflebant. Cuius rei iudicium princeps senatui, senatus consulibus
permisit. Et rursus re ad patres relata, prohibiti publice in decem annos eius modi coetu Pompeiani collegiaque, quae contra leges instituerant, dissoluta; Livineius et qui alii seditionem conciverant exilio multati sunt.</p>
<p>XVIII. Motus senatu et Pedius Blaesus, accusantibus
Cyrenensibus violatum ab eo thesaurum Aesculapii
dilectumque militarem pretio et ambitione corruptum.
Idem Cyrenenses reum agebant Acilium Strabonem, praetoria potestate usum et missum disceptatorem a Claudio agrorum, quos regis Apionis
quondam avitos et populo Romano cum regno







</p></section><notes><section class="footnotes"><ul><li class="note" id="note_LCL322_134_1"><a class="footnoteCrossrefLink" href="#target_note_LCL322_134_1" title="Click to highlight in text"><sup class="lineRef">1</sup>discordia frueretur <span class="italic">Bezzenberger</span>: discordiae rueretur.</a></li><script type="text/javascript">document.getElementById('note_LCL322_134_1').style.display = "none";</script></ul></section></notes></section>