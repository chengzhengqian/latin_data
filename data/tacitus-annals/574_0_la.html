<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


ne glisceret invidia crudelitatis, <span class="italic">iubet</span><a class="footnoteLink" href="#note_LCL322_318_1" id="target_note_LCL322_318_1"><sup>1</sup></a> inhiberi mortem. Hortantibus militibus servi libertique obligant brachia, premunt sanguinem, incertum an ignarae. Nam, ut est vulgus ad deteriora promptum, non defuere qui crederent, donec inplacabilem Neronem timuerit, famam sociatae cum marito mortis petivisse, deinde oblata mitiore spe blandimentis vitae evictam; cui addidit paucos postea annos, laudabili in maritum memoria et ore ac membris in eum pallorem albentibus, ut ostentui esset multum vitalis spiritus egestum. Seneca interim, durante tractu et lentitudine mortis, Statium Annaeum, diu sibi amicitiae fide et arte medicinae probatum, orat provisum pridem venenum. quo damnati publico Atheniensium iudicio extinguerentur, promeret; adlatumque hausit frustra, frigidus iam artus et cluso corpore adversum vim veneni. Postremo stagnum calidae aquae introiit, respergens proximos servorum addita voce, libare se liquorem illum Iovi liberatori. Exim balneo inlatus et vapore eius exanimatus, sine ullo funeris sollemni crematur. Ita codicillis praescripserat, cum etiam tum praedives et praepotens supremis suis consuleret.</p>
<p>LXV. Fama fuit Subrium Flavum<a class="footnoteLink" href="#note_LCL322_318_2" id="target_note_LCL322_318_2"><sup>2</sup></a> cum centurioni






</p></section><notes><section class="footnotes"><ul><li class="note" id="note_LCL322_318_1"><a class="footnoteCrossrefLink" href="#target_note_LCL322_318_1" title="Click to highlight in text"><sup class="lineRef">1</sup>&lt;iubet&gt; <span class="italic">Heinsius.</span></a></li><script type="text/javascript">document.getElementById('note_LCL322_318_1').style.display = "none";</script><li class="note" id="note_LCL322_318_2"><a class="footnoteCrossrefLink" href="#target_note_LCL322_318_2" title="Click to highlight in text"><sup class="lineRef">2</sup>Flavum <span class="italic">Bekker:</span> flavium.</a></li><script type="text/javascript">document.getElementById('note_LCL322_318_2').style.display = "none";</script></ul></section></notes></section>