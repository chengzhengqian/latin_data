<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


deducti <span class="italic">quasi cunctam regionem muneri accepissent,</span><a class="footnoteLink" href="#note_LCL322_158_1" id="target_note_LCL322_158_1"><sup>1</sup></a> pellebant domibus, exturbabant agris, captivos, servos appellando, foventibus inpotentiam veteranorum militibus similitudine vitae et spe eiusdem licentiae. Ad hoc templum divo Claudio constitutum quasi arx aeternae dominationis aspiciebatur, delectique sacerdotes
specie religionis omnis fortunas effundebant. Nec arduum videbatur excindere coloniam nullis munimentis saeptam; quod ducibus nostris parum provisum erat, dum amoenitati prius quam usui consulitur.</p>
<p>XXXII. Inter quae nulla palam causa delapsum Camuloduni simulacrum Victoriae ac retro conversum,
quasi cederet hostibus. Et feminae in furorem turbatae adesse exitium canebant, externosque<a class="footnoteLink" href="#note_LCL322_158_2" id="target_note_LCL322_158_2"><sup>2</sup></a> fremitus in curia eorum auditos; consonuisse ululatibus
theatrum visamque speciem in aestuario Tamesae subversae coloniae: iam Oceanus cruento aspectu, dilabente aestu humanorum corporum effigies relictae, ut Britannis ad spem, ita veteranis ad metum trahebantur. Sed quia procul Suetonius aberat, petivere a Cato Deciano procuratore auxilium. Ille haud amplius quam ducentos sine iustis armis misit; et inerat modica militum manus. Tutela templi freti,






</p></section><notes><section class="footnotes"><ul><li class="note" id="note_LCL322_158_1"><a class="footnoteCrossrefLink" href="#target_note_LCL322_158_1" title="Click to highlight in text"><sup class="lineRef">1</sup>&lt;quasi. . . accepissent&gt; <span class="italic">Haase.—See above.</span></a></li><script type="text/javascript">document.getElementById('note_LCL322_158_1').style.display = "none";</script><li class="note" id="note_LCL322_158_2"><a class="footnoteCrossrefLink" href="#target_note_LCL322_158_2" title="Click to highlight in text"><sup class="lineRef">2</sup>externosque] nocturnosque <span class="italic">Andresen (cl.</span> Ov. Met. XV. 797). <span class="italic">Bnt see D. Cass. LXIII.</span> 1 θροῦς νυκτὸς βαρβαρικός.</a></li><script type="text/javascript">document.getElementById('note_LCL322_158_2').style.display = "none";</script></ul></section></notes></section>