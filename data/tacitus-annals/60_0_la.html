<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">
quanto inopina, tanto maiora offunduntur,<a class="footnoteLink" href="#note_LCL249_360_1" id="target_note_LCL249_360_1"><sup>1</sup></a> cadebantque, ut rebus secundis avidi, ita adversis incauti. Arminius integer, Inguiomerus<a class="footnoteLink" href="#note_LCL249_360_2" id="target_note_LCL249_360_2"><sup>2</sup></a> post grave vulnus pugnam deseruere; vulgus trucidatum est, donec ira et dies permansit. Nocte demum reversae legiones, quamvis plus vulnerum, eadem ciborum egestas fatigaret, vim, sanitatem, copias, cuncta in victoria habuere.</p>
<p>LXIX. Pervaserat interim circumventi exercitus fama et infesto Germanorum agmine Gallias peti, ac ni Agrippina inpositum Rheno pontem solvi prohibuisset, erant qui id flagitium formidine auderent. Sed femina ingens animi munia ducis per eos dies induit, militibusque, ut quis inops aut saucius, vestem et fomenta dilargita est. Tradit C. Plinius, Germanicorum bellorum scriptor, stetisse apud principium pontis<a class="footnoteLink" href="#note_LCL249_360_3" id="target_note_LCL249_360_3"><sup>3</sup></a> laudes et grates reversis legionibus habentem. Id Tiberii animum altius penetravit: non enim simplicis eas curas, nec adversus externos studia militum<a class="footnoteLink" href="#note_LCL249_360_4" id="target_note_LCL249_360_4"><sup>4</sup></a> quaeri. Nihil relictum imperatoribus, ubi femina manipulos intervisat, signa adeat, largitionem temptet, tamquam parum ambitiose filium ducis gregali habitu circumferat Caesaremque Caligulam appellari velit. Potiorem iam








</p></section><notes><section class="footnotes"><ul><li class="note" id="note_LCL249_360_1"><a class="footnoteCrossrefLink" href="#target_note_LCL249_360_1" title="Click to highlight in text"><sup class="lineRef">1</sup>offunduntur <span class="italic">Rhenanus</span>: offenduntur.</a></li><script type="text/javascript">document.getElementById('note_LCL249_360_1').style.display = "none";</script><li class="note" id="note_LCL249_360_2"><a class="footnoteCrossrefLink" href="#target_note_LCL249_360_2" title="Click to highlight in text"><sup class="lineRef">2</sup>Inguiomerus <span class="italic">Beroaldus</span>: Ingoiomcrus.</a></li><script type="text/javascript">document.getElementById('note_LCL249_360_2').style.display = "none";</script><li class="note" id="note_LCL249_360_3"><a class="footnoteCrossrefLink" href="#target_note_LCL249_360_3" title="Click to highlight in text"><sup class="lineRef">3</sup>pontis <span class="italic">vulgo</span> (ponti <span class="italic">Beroaldus</span>): poti.</a></li><script type="text/javascript">document.getElementById('note_LCL249_360_3').style.display = "none";</script><li class="note" id="note_LCL249_360_4"><a class="footnoteCrossrefLink" href="#target_note_LCL249_360_4" title="Click to highlight in text"><sup class="lineRef">4</sup>studia militum <span class="italic">Doederlein</span>: militum.</a></li><script type="text/javascript">document.getElementById('note_LCL249_360_4').style.display = "none";</script></ul></section></notes></section>