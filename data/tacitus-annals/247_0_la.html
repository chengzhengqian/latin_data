<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

Neque diu fefellit: nam prenso ductoque per proximos pagos equo, cuius foret cognitum. Et repertus cum tormentis edere conscios adigeretur, voce magna sermone patrio frustra se interrogari clamitavit: adsisterent socii ac spectarent; nullam vim tantam doloris fore, ut veritatem eliceret. Idemque cum postero ad quaestionem retraheretur, eo nisu proripuit se custodibus saxoque caput adflixit, ut statim exanimaretur. Sed Piso Termestinorum dolo caesus habetur; qui<span class="italic">ppe</span><a class="footnoteLink" href="#note_LCL312_82_1" id="target_note_LCL312_82_1"><sup>1</sup></a> pecunias e publico interceptas acrius quam ut tolerarent barbari cogebat.</p>
<p>XLVI. Lentulo Gaetulico C. Calvisio consulibus decreta triumphi insignia Poppaeo Sabino contusis Thraecum gentibus, qui montium editis sine cultu<a class="footnoteLink" href="#note_LCL312_82_2" id="target_note_LCL312_82_2"><sup>2</sup></a> atque eo ferocius agitabant. Causa motus super hominum ingenium, quod pati dilectus et validissimum quemque militiae nostrae dare aspernabantur, ne regibus quidem parere nisi ex libidine soliti, aut si mitterent auxilia, suos ductores praeficere nec nisi adversum accolas belligerare. Ac tum rumor incesserat fore ut disiecti aliisque nationibus permixti diversas in terras traherentur. Sed antequam arma inciperent, misere legatos amicitiam obsequiumque





</p></section><notes><section class="footnotes"><ul><li class="note" id="note_LCL312_82_1"><a class="footnoteCrossrefLink" href="#target_note_LCL312_82_1" title="Click to highlight in text"><sup class="lineRef">1</sup>quippe <span class="italic">Bezzenberger</span>: qui.</a></li><script type="text/javascript">document.getElementById('note_LCL312_82_1').style.display = "none";</script><li class="note" id="note_LCL312_82_2"><a class="footnoteCrossrefLink" href="#target_note_LCL312_82_2" title="Click to highlight in text"><sup class="lineRef">2</sup>sine cultu <span class="italic">Bezzenberger</span>: incultu <span class="italic">Med., Nipperdey, Fisher,</span> incultius <span class="italic">Georges (from</span> Sall. <span class="italic">Iug.,</span> 19, 6; 89, 7).</a></li><script type="text/javascript">document.getElementById('note_LCL312_82_2').style.display = "none";</script></ul></section></notes></section>