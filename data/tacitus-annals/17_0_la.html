<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

Castris aestivis tres simul legiones habebantur, praesidente Iunio Blaeso, qui, fine Augusti et initiis Tiberii auditis, ob iustitium aut gaudium intermiserat solita munia. Eo principio lascivire miles; discordare, pessimi cuiusque sermonibus praebere auris, denique luxum et otium cupere, disciplinam et laborem aspernari. Erat in castris Percennius quidam, dux olim theatralium operarum, dein gregarius miles, procax lingua et miscere coetus histrionali studio doctus. Is imperitos animos et quaenam post Augustum militiae condicio ambigentis inpellere paulatim nocturnis conloquiis, aut, flexo in vesperam die et dilapsis<a class="footnoteLink" href="#note_LCL249_274_1" id="target_note_LCL249_274_1"><sup>1</sup></a> melioribus, deterrimum quemque congregare.</p>
<p>XVII. Postremo promptis iam et aliis seditionis ministris velut contionabundus<a class="footnoteLink" href="#note_LCL249_274_2" id="target_note_LCL249_274_2"><sup>2</sup></a> interrogabat cur paucis centurionibus, paucioribus tribunis in modum servorum oboedirent. Quando ausuros exposcere remedia, nisi novum et nutantem adhuc principem precibus vel armis adirent? Satis per tot annos ignavia peccatum, quod tricena aut quadragena stipendia senes et plerique truncato ex vulneribus corpore tolerent. Ne dimissis quidem finem esse militiae, sed apud vexillum tendentis<a class="footnoteLink" href="#note_LCL249_274_3" id="target_note_LCL249_274_3"><sup>3</sup></a> alio vocabulo



</p></section><notes><section class="footnotes"><ul><li class="note" id="note_LCL249_274_1"><a class="footnoteCrossrefLink" href="#target_note_LCL249_274_1" title="Click to highlight in text"><sup class="lineRef">1</sup>dilapsis <span class="italic">Muretus</span>: delapsis.</a></li><script type="text/javascript">document.getElementById('note_LCL249_274_1').style.display = "none";</script><li class="note" id="note_LCL249_274_2"><a class="footnoteCrossrefLink" href="#target_note_LCL249_274_2" title="Click to highlight in text"><sup class="lineRef">2</sup>contionabundus <span class="italic">Beroaldus</span>: conditionabundus.</a></li><script type="text/javascript">document.getElementById('note_LCL249_274_2').style.display = "none";</script><li class="note" id="note_LCL249_274_3"><a class="footnoteCrossrefLink" href="#target_note_LCL249_274_3" title="Click to highlight in text"><sup class="lineRef">3</sup>tendentes <span class="italic">Jac. Gronovius</span>: t... | tentes.</a></li><script type="text/javascript">document.getElementById('note_LCL249_274_3').style.display = "none";</script></ul></section></notes></section>