<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


acciderunt, gravior atque atrocior. Initium in ea parte circi ortum, quae Palatino Caelioque montibus contigua est, ubi per tabernas, quibus id mercimonium inerat, quo flamma alitur, simul coeptus ignis et statim validus ac vento citus longitudinem circi corripuit. Neque enim domus munimentis saeptae vel templa muris cincta aut quid aliud morae interiacebat. Impetu pervagatum incendium plana primum, deinde in edita adsurgens et rursus inferiora populando, anteiit remedia velocitate mali et obnoxia urbe artis itineribus hucque et illuc flexis atque enormibus vicis, qualis vetus Roma fuit. Ad hoc lamenta paventium feminarum, fessa<a class="footnoteLink" href="#note_LCL322_272_1" id="target_note_LCL322_272_1"><sup>1</sup></a> aut rudis pueritiae<a class="footnoteLink" href="#note_LCL322_272_2" id="target_note_LCL322_272_2"><sup>2</sup></a> aetas, quique sibi quique aliis consulebant, dum trahunt invalidos aut opperiuntur, pars mora, pars festinans, cuncta impediebant. Et saepe, dum in tergum respectant, lateribus aut fronte circumveniebantur, vel si in proxima evaserant, illis quoque igni correptis, etiam quae longinqua crediderant in eodem casu reperiebant. Postremo, quid vitarent quid peterent ambigui, complere vias, sterni per agros; quidam amissis omnibus fortunis, diurni quoque victus,<a class="footnoteLink" href="#note_LCL322_272_3" id="target_note_LCL322_272_3"><sup>3</sup></a> alii caritate suorum, quos eripere nequiverant, quamvis patente effugio interiere. Nec quisquam defendere audebat, crebris






</p></section><notes><section class="footnotes"><ul><li class="note" id="note_LCL322_272_1"><a class="footnoteCrossrefLink" href="#target_note_LCL322_272_1" title="Click to highlight in text"><sup class="lineRef">1</sup>fessa <span class="italic">Lipsius:</span> fessa aetate.</a></li><script type="text/javascript">document.getElementById('note_LCL322_272_1').style.display = "none";</script><li class="note" id="note_LCL322_272_2"><a class="footnoteCrossrefLink" href="#target_note_LCL322_272_2" title="Click to highlight in text"><sup class="lineRef">2</sup>[pueritiae] <span class="italic">Haase.</span></a></li><script type="text/javascript">document.getElementById('note_LCL322_272_2').style.display = "none";</script><li class="note" id="note_LCL322_272_3"><a class="footnoteCrossrefLink" href="#target_note_LCL322_272_3" title="Click to highlight in text"><sup class="lineRef">3</sup>victus &lt;egeni&gt;?</a></li><script type="text/javascript">document.getElementById('note_LCL322_272_3').style.display = "none";</script></ul></section></notes></section>