<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


fiducia caput gentis Artaxata adgrediendi. Nec tamen proximo itinere ductae legiones, quae si amnem Araxen, qui moenia adluit, ponte transgrederentur,
sub ictum dabantur: procul et latioribus vadis transiere.</p>
<p>XL. At Tiridates pudore et metu, ne, si concessisset obsidioni, nihil opis in ipso videretur, si prohiberet, inpeditis locis seque et equestres copias inligaret, statuit postremo ostendere aciem et dato die proelium
incipere vel simulatione fugae locum fraudi parare. Igitur repente agmen Romanum circumfundit,
non ignaro duce nostro, qui viae pariter et pugnae composuerat exercitum. Latere dextro tertia legio, sinistro sexta incedebat, mediis decumanorum
delectis; recepta inter ordines impedimenta,
et tergum mille equites tuebantur, quibus iusserat, ut instantibus comminus resisterent, refugos non sequerentur. In cornibus pedes sagittarius et cetera manus equitum ibat, productiore cornu sinistro per ima collium, ut, si hostis intravisset, fronte simul et sinu exciperetur. Adsultare ex diverso Tiridates, non usque ad ictum<a class="footnoteLink" href="#note_LCL322_68_1" id="target_note_LCL322_68_1"><sup>1</sup></a> teli, sed tum minitans, tum specie trepidantis, si laxare ordines et diversos





</p></section><notes><section class="footnotes"><ul><li class="note" id="note_LCL322_68_1"><a class="footnoteCrossrefLink" href="#target_note_LCL322_68_1" title="Click to highlight in text"><sup class="lineRef">1</sup>ad ictum <span class="italic">Baiter</span>: addictum <span class="italic">Med.,</span> ad iactum <span class="italic">Med.</span><sup>2</sup></a></li><script type="text/javascript">document.getElementById('note_LCL322_68_1').style.display = "none";</script></ul></section></notes></section>