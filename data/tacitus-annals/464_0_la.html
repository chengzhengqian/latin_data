<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


arbitrium penes Romanos maneret, quid darent quid adimerent, neque alios iudices quam se ipsos paterentur.
Haec in publicum Ampsivariis respondit, ipsi Boiocalo ob memoriam amicitiae daturum agros. Quod ille ut proditionis pretium aspernatus addidit:—“Deesse
nobis terra <span class="italic">ubi</span> vivam<span class="italic">us,</span><a class="footnoteLink" href="#note_LCL322_98_1" id="target_note_LCL322_98_1"><sup>1</sup></a> in qua moriamur, non potest:” atque ita infensis utrimque animis discessum. Illi Bructeros, Tencteros, ulteriores etiam nationes socias bello vocabant: Avitus scripto ad Curtilium Manciam superioris exercitus legatum, ut Rhenum transgressus arma a tergo ostenderet, ipse legiones in agrum Ten<span class="italic">ct</span>erum induxit, excidium minitans, ni causam suam dissociarent. Igitur absistentibus his pari metu exterriti Bructeri; et ceteris quoque aliena pericula deserentibus<a class="footnoteLink" href="#note_LCL322_98_2" id="target_note_LCL322_98_2"><sup>2</sup></a> sola Ampsivariorum gens retro ad Usipos et Tubantes concessit. Quorum terris exacti cum Chattos, dein Cheruscos petissent, errore longo hospites, egeni, hostes in alieno quod iuventutis erat caeduntur, inbellis aetas in praedam divisa est.</p>
<p>LVII. Eadem aestate inter Hermunduros Chattosque
certatum magno proelio, dum flumen gignendo sale fecundum et conterminum vi trahunt, super libidinem
cuncta armis agendi religione insita, eos maxime







</p></section><notes><section class="footnotes"><ul><li class="note" id="note_LCL322_98_1"><a class="footnoteCrossrefLink" href="#target_note_LCL322_98_1" title="Click to highlight in text"><sup class="lineRef">1</sup>terra &lt;ubi&gt; vivamus <span class="italic">Sillig</span>: terram vivam <span class="italic">Med.,</span> terra in vitam <span class="italic">Jac. Gronovius.</span></a></li><script type="text/javascript">document.getElementById('note_LCL322_98_1').style.display = "none";</script><li class="note" id="note_LCL322_98_2"><a class="footnoteCrossrefLink" href="#target_note_LCL322_98_2" title="Click to highlight in text"><sup class="lineRef">2</sup>deserentibus <span class="italic">Rhenanus</span>: defendentibus.</a></li><script type="text/javascript">document.getElementById('note_LCL322_98_2').style.display = "none";</script></ul></section></notes></section>