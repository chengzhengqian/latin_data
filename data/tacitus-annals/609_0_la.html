<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


matris sequi monet retinere vitam filiaeque communi subsidium unicum non adimere.</p>
<p>XXXV. Tum progressus in porticum Illic a quaestore reperitur, laetitiae propior, quia Helvidium generum suum Italia tantum arceri cognoverat. Accepto dehinc senatus consulto Helvidium et Deme-trium in cubiculum inducit; porrectisque utriusque brachii venis, postquam cruorem effudit, humum super spargens, propius vocato quaestore, “Libamus” inquit “Iovi liberatori. Specta, iuvenis; et omen quidem di prohibeant, ceterum in ea tempora natus es, quibus firmare animum expediat constantibus exemplis.” Post lentitudine exitus gravis cruciatus adferente, obversis in Demetrium....</p>
</section><notes></notes></section>