<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


adficitur, quod reos, ne apud praefectum urbis arguerentur, ad praetorem detulisset, interim specie legum, mox praevaricando ultionem elusurus. Additur
senatus consulto, qui talem operam emptitasset vendidissetve, perinde poena teneretur ac publico iudicio calumniae condemnatus.</p>
<p>XLII. Haud multo post praefectum urbis Pedanium Secundum servus ipsius interfecit, seu negata libertate, cui pretium pepigerat, sive amore exoleti incensus et dominum aemulum non tolerans. Ceterum
cum vetere ex more familiam omnem, quae sub eodem tecto mansitaverat, ad supplicium agi oporteret, consursu plebis, quae tot innoxios protegebat,
usque ad seditionem ventum est senatusque
<span class="italic">obsessus,</span><a class="footnoteLink" href="#note_LCL322_174_1" id="target_note_LCL322_174_1"><sup>1</sup></a> in quo ipso erant studia nimiam severitatem aspernantium, pluribus nihil mutandum censentibus. Ex quis C. Cassius sententiae loco in hunc modum disseruit:</p>
<p>XLIII. â€œSaepe numero, patres conscripti, in hoc ordine interfui, cum contra instituta et leges maiorum nova senatus decreta postularentur; neque sum adversatus, non quia dubitarem, super omnibus negotiis melius atque rectius olim provisum et quae








</p></section><notes><section class="footnotes"><ul><li class="note" id="note_LCL322_174_1"><a class="footnoteCrossrefLink" href="#target_note_LCL322_174_1" title="Click to highlight in text"><sup class="lineRef">1</sup>&lt;obsessus&gt; <span class="italic">Jacob.</span></a></li><script type="text/javascript">document.getElementById('note_LCL322_174_1').style.display = "none";</script></ul></section></notes></section>