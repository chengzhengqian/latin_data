<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

de Augusto Tiberiumque ipsum victoriarum suarum, quaeque in toga per tot annos egregie fecisset admonuit. Nec ideo iram eius lenivit, pridem invisus, tamquam ducta in matrimonium Vipsania, M. Agrippae filia, quae quondam Tiberii uxor fuerat, plus quam civilia agitaret Pollionisque Asinii patris ferociam retineret.</p>
<p>XIII. Post quae L. Arruntius haud multum discrepans a Galli oratione perinde offendit, quamquam<a class="footnoteLink" href="#note_LCL249_268_1" id="target_note_LCL249_268_1"><sup>1</sup></a> Tiberio nulla vetus in Arruntium ira: sed divitem, promptum, artibus egregiis et pari fama publice, suspectabat. Quippe Augustus supremis sermonibus, cum tractaret quinam adipisci principem locum suffecturi abnuerent, aut inpares vellent, vel idem possent cuperentque, M’.<a class="footnoteLink" href="#note_LCL249_268_2" id="target_note_LCL249_268_2"><sup>2</sup></a> Lepidum dixerat capacem, sed aspernantem, Gallum Asinium avidum et minorem, L. Arruntium non indignum et, si casus daretur, ausurum. De prioribus consentitur, pro Arruntio quidam Cn. Pisonem tradidere; omnesque praeter Lepidum variis mox criminibus struente Tiberio circumventi sunt. Etiam Q. Haterius et Mamercus Scaurus suspicacem animum perstrinxere, Haterius cum dixisset: “Quo usque patieris, Caesar, non adesse caput<a class="footnoteLink" href="#note_LCL249_268_3" id="target_note_LCL249_268_3"><sup>3</sup></a> rei publicae?” Scaurus quia dixerat spem esse ex eo non inritas fore senatus preces, quod relationi consulum iure tribuniciae potestatis non intercessisset. In Haterium statim





</p></section><notes><section class="footnotes"><ul><li class="note" id="note_LCL249_268_1"><a class="footnoteCrossrefLink" href="#target_note_LCL249_268_1" title="Click to highlight in text"><sup class="lineRef">1</sup>quamquam <span class="italic">Beroaldus</span>: quam.</a></li><script type="text/javascript">document.getElementById('note_LCL249_268_1').style.display = "none";</script><li class="note" id="note_LCL249_268_2"><a class="footnoteCrossrefLink" href="#target_note_LCL249_268_2" title="Click to highlight in text"><sup class="lineRef">2</sup>M’. <span class="italic">Lipsius</span>: M.</a></li><script type="text/javascript">document.getElementById('note_LCL249_268_2').style.display = "none";</script><li class="note" id="note_LCL249_268_3"><a class="footnoteCrossrefLink" href="#target_note_LCL249_268_3" title="Click to highlight in text"><sup class="lineRef">3</sup>caput <span class="italic">Rhenanus</span>: aput te.</a></li><script type="text/javascript">document.getElementById('note_LCL249_268_3').style.display = "none";</script></ul></section></notes></section>