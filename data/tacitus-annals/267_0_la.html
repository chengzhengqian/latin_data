<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

admovent. Interea Latiaris repertum in publico Sabinum, velut recens cognita narraturus, domum et in cubiculum trahit; praeteritaque et instantia, quorum adfatim copia, ac novos terrores cumulat. Eadem ille et diutius, quanto maesta, ubi semel prorupere, difficilius reticentur. Properata inde accusatio, missisque ad Caesarem litteris ordinem fraudis suumque ipsi dedecus narravere. Non alias magis anxia et pavens civitas, <span class="italic">sui</span> tegens<a class="footnoteLink" href="#note_LCL312_122_1" id="target_note_LCL312_122_1"><sup>1</sup></a> adversum proximos; congressus, conloquia, notae ignotaeque aures vitari; etiam muta atque inanima, tectum et parietes circumspectabantur.</p>
<p>LXX. Sed Caesar sollemnia incipientis anni kalendis Ianuariis epistula precatus, vertit in Sabinum, corruptos quosdam libertorum et petitum se arguens, ultionemque haud obscure poscebat. Nec mora quin decerneretur; et trahebatur damnatus, quantum obducta veste adstrictis faucibus niti poterat, clamitans sic inchoari annum, has Seiano victimas cadere. Quo intendisset oculos, quo verba acciderent, fuga vastitas, deseri itinera fora. Et quidam regredieÂ­bantur



</p></section><notes><section class="footnotes"><ul><li class="note" id="note_LCL312_122_1"><a class="footnoteCrossrefLink" href="#target_note_LCL312_122_1" title="Click to highlight in text"><sup class="lineRef">1</sup>&lt;sui t&gt;egens <span class="italic">Mueller</span>: egens <span class="italic">Med.,</span> tegens <span class="italic">Lipsius,</span> reticens <span class="italic">Weissenborn.</span></a></li><script type="text/javascript">document.getElementById('note_LCL312_122_1').style.display = "none";</script></ul></section></notes></section>