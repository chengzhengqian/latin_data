<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


aut inanem ad spem Antoniam nomen et periculum commodavisse, aut Pisonem notum amore uxoris alii matrimonio se obstrinxisse, nisi si cupido dominandi cunctis adfectibus flagrantior est.</p>
<p>LIV. Sed mirum quam inter diversi generis ordinis, aetatis sexus, ditis pauperes taciturnitate omnia cohibita sint, donec proditio coepit e domo Scaevini; qui pridie insidiarum multo sermone cum Antonio Natale, dein regressus domum testamentum obsignavit, promptum vagina pugionem, de quo supra rettuli, vetustate obtusum increpans, asperari saxo et in mucronem ardescere iussit eamque curam liberto Milicho mandavit. Simul adfluentius solito convivium initum, servorum carissimi libertate et alii pecunia donati. Atque ipse maestus et magnae cogitationis manifestus erat, quamvis laetitiam vagis sermonibus simularet. Postremo vulneribus ligamenta quibusque sistitur sanguis parari iubet, <span class="italic">id</span>que<a class="footnoteLink" href="#note_LCL322_300_1" id="target_note_LCL322_300_1"><sup>1</sup></a> eundem Milichum monet, sive gnarum coniurationis et illuc usque fidum, seu nescium et tunc primum arreptis suspicionibus, ut plerique tradidere. De consequentibus <span class="italic">consentitur.</span><a class="footnoteLink" href="#note_LCL322_300_2" id="target_note_LCL322_300_2"><sup>2</sup></a> Nam cum secum servilis animus praemia perfidiae reputavit simulque inmensa pecunia et potentia obversabantur, cessit fas et salus patroni et acceptae libertatis





</p></section><notes><section class="footnotes"><ul><li class="note" id="note_LCL322_300_1"><a class="footnoteCrossrefLink" href="#target_note_LCL322_300_1" title="Click to highlight in text"><sup class="lineRef">1</sup>parari iubet, idque <span class="italic">Nipperdey-Andresen:</span> partiebatque.</a></li><script type="text/javascript">document.getElementById('note_LCL322_300_1').style.display = "none";</script><li class="note" id="note_LCL322_300_2"><a class="footnoteCrossrefLink" href="#target_note_LCL322_300_2" title="Click to highlight in text"><sup class="lineRef">2</sup>&lt;consentitur&gt; <span class="italic">Mueller.</span></a></li><script type="text/javascript">document.getElementById('note_LCL322_300_2').style.display = "none";</script></ul></section></notes></section>