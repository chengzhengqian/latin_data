<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

obsequiis, seque divo Augusto adaequabat, petitum ab eo regem referens, omissa Tiberii memoria, quamquam is quoque miserat. Addidit praecepta (etenim aderat Meherdates), ut non dominationem et servos, sed rectorem et cives cogitaret, clementiamque ac iustitiam, quanto ignota<a class="footnoteLink" href="#note_LCL312_330_1" id="target_note_LCL312_330_1"><sup>1</sup></a> barbaris, tanto laetiora capesseret. Hinc versus ad legatos extollit laudibus alumnum urbis, spectatae ad id modestiae: ac tamen ferenda regum ingenia, neque usui crebras mutationes. Rem Romanam huc satietate gloriae provectam, ut externis quoque gentibus quietem velit. Datum posthac C. Cassio, qui Suriae praeerat, deducere iuvenem ripam ad Euphratis.</p>
<p>XII. Ea tempestate Cassius ceteros praeminebat peritia legum: nam militares artes per otium ignotae, industriosque aut ignavos pax in aequo tenet. Ac tamen quantum sine bello dabatur, revocare priscum morem, exercitare legiones, cura provisu perinde agere, ac si hostis ingrueret: ita dignum maioribus suis et familia Cassia <span class="italic">ratus<a class="footnoteLink" href="#note_LCL312_330_2" id="target_note_LCL312_330_2"><sup>2</sup></a></span> per illas quoque gentes celebrata. Igitur excitis quorum de sententia







</p></section><notes><section class="footnotes"><ul><li class="note" id="note_LCL312_330_1"><a class="footnoteCrossrefLink" href="#target_note_LCL312_330_1" title="Click to highlight in text"><sup class="lineRef">1</sup>ignota <span class="italic">or</span> ignara <span class="italic">dett.</span>: ignata.</a></li><script type="text/javascript">document.getElementById('note_LCL312_330_1').style.display = "none";</script><li class="note" id="note_LCL312_330_2"><a class="footnoteCrossrefLink" href="#target_note_LCL312_330_2" title="Click to highlight in text"><sup class="lineRef">2</sup>&lt;ratus&gt; <span class="italic">Med</span>.<sup>2</sup>: <span class="italic">lac. (of six or seven letters).</span></a></li><script type="text/javascript">document.getElementById('note_LCL312_330_2').style.display = "none";</script></ul></section></notes></section>