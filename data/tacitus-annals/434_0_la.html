<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


caritatis aliquando incauta, sed ea crimina obiciant, quibus nisi a filio absolvi non possim.‚Äù Commotis qui aderant ultroque spiritus eius mitigantibus, conloquium filii exposcit; ubi nihil pro innocentia, quasi diffideret, nec <span class="italic">de</span><a class="footnoteLink" href="#note_LCL322_38_1" id="target_note_LCL322_38_1"><sup>1</sup></a> beneficiis, quasi exprobraret, disseruit, sed ultionem in delatores et praemia amicis obtinuit.</p>
<p>XXII. Praefectura annonae Faenio Rufo, cura ludorum,
qui a Caesare parabantur, Arruntio Stellae, Aegyptus Ti.<a class="footnoteLink" href="#note_LCL322_38_2" id="target_note_LCL322_38_2"><sup>2</sup></a> Balbillo permittuntur. Suria P. Anteio destinata, set variis mox artibus elusus, ad postremum in urbe retentus est. At Silana in exilium acta, Calvisius quoque et Iturius relegantur; de Atimeto supplicium sumptum, validiore apud libidines principis Paride, quam ut poena adficeretur. Plautus ad praesens silentio transmissus est.</p>
<p>XXIII. Deferuntur dehinc consensisse Pallas ac Burrus, ut Cornelius Sulla claritudine generis et adfinitate
Claudii, cui per nuptias Antoniae gener erat, ad imperium vocaretur. Eius accusationis auctor extitit
Paetus quidam, exercendis apud aerarium sectionibus
famosus et tum vanitatis manifestus. Nec tam grata Pallantis innocentia quam gravis superbia fuit: quippe nominatis libertis eius, quos conscios







</p></section><notes><section class="footnotes"><ul><li class="note" id="note_LCL322_38_1"><a class="footnoteCrossrefLink" href="#target_note_LCL322_38_1" title="Click to highlight in text"><sup class="lineRef">1</sup>&lt;de&gt; <span class="italic">Acidalius.</span></a></li><script type="text/javascript">document.getElementById('note_LCL322_38_1').style.display = "none";</script><li class="note" id="note_LCL322_38_2"><a class="footnoteCrossrefLink" href="#target_note_LCL322_38_2" title="Click to highlight in text"><sup class="lineRef">2</sup>Ti. <span class="italic">Labus</span>: C.</a></li><script type="text/javascript">document.getElementById('note_LCL322_38_2').style.display = "none";</script></ul></section></notes></section>