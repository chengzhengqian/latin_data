<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

potentiam eius suspectantes, qui factionibus floruerant discedunt ad conterminos populos ac testificantur adimi veterem Germaniae libertatem et Romanas opes insurgere. Adeo neminem isdem in terris ortum, qui principem locum impleat, nisi exploratoris Flavi progenies super cunctos attollatur? Frustra Arminium praescribi: cuius si filius hostili in solo adultus in regnum venisset, posse extimesci, infectum alimonio, sevitio, cultu, omnibus externis: at si paterna Italico mens esset, non alium infensius arma contra patriam ac deos penatis quam parentem eius exercuisse.</p>
<p>XVII. His atque talibus magnas copias coegere, nec pauciores Italicum sequebantur. Non enim inrupisse ad invitos, sed accitum memorabat, quando nobilitate ceteros anteiret: virtutem experirentur, an dignum se patruo Arminio, avo Actumero<a class="footnoteLink" href="#note_LCL312_274_1" id="target_note_LCL312_274_1"><sup>1</sup></a> praeberet. Nec patrem rubori quod fidem adversus Romanos volentibus Germanis sumptam numquam omisisset. Falso libertatis vocabulum obtendi ab iis, qui privatim degeneres, in publicum exitiosi, nihil spei nisi per discordias habeant. Adstrepebat huic alacre vulgus; et magno <span class="italic">ut</span><a class="footnoteLink" href="#note_LCL312_274_2" id="target_note_LCL312_274_2"><sup>2</sup></a> inter barbaros proelio victor rex, dein secunda fortuna ad superbiam



</p></section><notes><section class="footnotes"><ul><li class="note" id="note_LCL312_274_1"><a class="footnoteCrossrefLink" href="#target_note_LCL312_274_1" title="Click to highlight in text"><sup class="lineRef">1</sup>Actumero <span class="italic">Muellenhoff:</span> catumero.</a></li><script type="text/javascript">document.getElementById('note_LCL312_274_1').style.display = "none";</script><li class="note" id="note_LCL312_274_2"><a class="footnoteCrossrefLink" href="#target_note_LCL312_274_2" title="Click to highlight in text"><sup class="lineRef">2</sup>&lt;ut&gt; <span class="italic">Lipsius.</span></a></li><script type="text/javascript">document.getElementById('note_LCL312_274_2').style.display = "none";</script></ul></section></notes></section>