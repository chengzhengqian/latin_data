<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2">
<p>XXI. Olim quidem non modo praetor aut consul, sed privati etiam mittebantur, qui provincias viserent et quid de cuiusque obsequio videretur referrent, trepidabantque gentes de aestimatione singulorum: at nunc colimus externos et adulamur, et quo modo ad nutum alicuius grates, ita promptius accusatio decernitur. Decernaturque et maneat provincialibus
<span class="italic">ius</span> potentiam<a class="footnoteLink" href="#note_LCL322_248_1" id="target_note_LCL322_248_1"><sup>1</sup></a> suam tali modo ostentandi: sed laus falsa et precibus expressa perinde cohibeatur quam malitia, quam crudelitas. Plura saepe peccantur, dum demeremur quam dum offendimus. Quaedam immo virtutes odio sunt, severitas obstinata, invictus adversum gratiam animus. Inde initia magistratuum nostrorum meliora ferme et finis inclinat, dum in modum candidatorum suffragia conquirimus: quae si arceantur, aequabilius atque constantius provinciae regentur. Nam ut metu repetundarum infracta avaritia est, ita vetita gratiarum
actione ambitio cohibebitur.‚Äù</p>
<p>XXII. Magno adsensu celebrata sententia, non tamen senatus consultum perfici potuit, abnuentibus consulibus ea de re relatum. Mox auctore principe sanxere, ne quis ad concilium sociorum referret agendas apud senatum pro praetoribus prove consulibus
gratis, neu quis ea legatione fungeretur.
Isdem consulibus gymnasium ictu fulminis conflagravit,





</p></section><notes><section class="footnotes"><ul><li class="note" id="note_LCL322_248_1"><a class="footnoteCrossrefLink" href="#target_note_LCL322_248_1" title="Click to highlight in text"><sup class="lineRef">1</sup>&lt;ius&gt; potentiam <span class="italic">A. Schmidt:</span> potentiam <span class="italic">Med.,</span> pote-
&lt;stas sente&gt;ntiam <span class="italic">Madvig.</span></a></li><script type="text/javascript">document.getElementById('note_LCL322_248_1').style.display = "none";</script></ul></section></notes></section>