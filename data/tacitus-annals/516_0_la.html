<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


Nero centurioni et manipulo, quasi satellitibus ministrum regium, praeposuerat. Caput interfecti relatum; cuius aspectu (ipsa principis verba referam) “Cur,” inquit, “Nero . . .?<a class="footnoteLink" href="#note_LCL322_202_1" id="target_note_LCL322_202_1"><sup>1</sup></a>” et posito metu nuptias Poppaeae ob eius modi terrores dilatas maturare parat Octaviamque coniugem amoliri, quamvis modeste ageret, nomine patris et studiis populi gravem. Sed ad senatum litteras misit de caede Sullae Plautique haud confessus, verum utriusque turbidum ingenium esse, et sibi incolumitatem rei publicae magna cura haberi. Decretae eo nomine supplicationes, utque Sulla et Plautus senatu moverentur, gravioribus iam<a class="footnoteLink" href="#note_LCL322_202_2" id="target_note_LCL322_202_2"><sup>2</sup></a> ludibriis
quam malis.</p>
<p>LX. Igitur accepto patrum consulto, postquam cuncta scelerum suorum pro egregiis accipi videt, exturbat Octaviam, sterilem dictitans; exim Poppaeae
coniungitur. Ea diu paelex et adulteri Neronis, mox mariti potens, quendam ex ministris Octaviae impulit servilem ei amorem obicere. Destinaturque
reus cognomento Eucaerus, natione Alexandrinus, canere tibiis perdoctus.<a class="footnoteLink" href="#note_LCL322_202_3" id="target_note_LCL322_202_3"><sup>3</sup></a> Actae ob id de ancillis quaestiones, et vi tormentorum victis quibusdam, ut falsa adnuerent, plures perstitere







</p></section><notes><section class="footnotes"><ul><li class="note" id="note_LCL322_202_1"><a class="footnoteCrossrefLink" href="#target_note_LCL322_202_1" title="Click to highlight in text"><sup class="lineRef">1</sup>. . . <span class="italic">Walther. Halm supplied:</span>—&lt;hominem nasutum timuisti?&gt;.</a></li><script type="text/javascript">document.getElementById('note_LCL322_202_1').style.display = "none";</script><li class="note" id="note_LCL322_202_2"><a class="footnoteCrossrefLink" href="#target_note_LCL322_202_2" title="Click to highlight in text"><sup class="lineRef">2</sup>iam <span class="italic">Freinsheim:</span> tam <span class="italic">Med.,</span> tamen <span class="italic">G.</span></a></li><script type="text/javascript">document.getElementById('note_LCL322_202_2').style.display = "none";</script><li class="note" id="note_LCL322_202_3"><a class="footnoteCrossrefLink" href="#target_note_LCL322_202_3" title="Click to highlight in text"><sup class="lineRef">3</sup>tibiis perdoctus <span class="italic">Jackson:</span> per tybias doctus <span class="italic">Med.,</span> tibiis doctus <span class="italic">G. vulg.</span></a></li><script type="text/javascript">document.getElementById('note_LCL322_202_3').style.display = "none";</script></ul></section></notes></section>