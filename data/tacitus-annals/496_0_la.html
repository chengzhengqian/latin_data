<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


coloniae non insigne, sed copia negotiatorum et commeatuum maxime celebre. Ibi ambiguus, an illam sedem bello deligeret, circumspecta infrequentia
militis, satisque magnis documentis temeritatem
Petilii coercitam, unius oppidi damno servare universa statuit. Neque fletu et lacrimis auxilium eius orantium flexus est, quin daret profectionis signum et comitantis in partem agminis acciperet: si quos inbellis sexus aut fessa aetas vel loci dulcedo attinuerat, ab hoste oppressi sunt. Eadem clades municipio Verulamio fuit, quia barbari omissis castellis praesidiisque militarium,<a class="footnoteLink" href="#note_LCL322_162_1" id="target_note_LCL322_162_1"><sup>1</sup></a> quod uberrimum spolianti et defendentibus intutum, laeti praeda et laborum segnes petebant. Ad septuaginta milia civium et sociorum iis quae memoravi locis cecidisse constitit. Neque enim capere aut venundare aliudve quod belli commercium, sed caedes patibula ignes cruces, tamquam reddituri supplicium at<a class="footnoteLink" href="#note_LCL322_162_2" id="target_note_LCL322_162_2"><sup>2</sup></a> praerepta interim ultione, festinabant.</p>
<p>XXXIV. Iam Suetonio quarta decuma legio cum vexillariis vicensimanis et <span class="italic">e</span> proximis auxiliares, decem ferme milia armatorum erant, cum omittere cunctationem et congredi acie parat. Deligitque locum artis faucibus et a tergo silva clausum, satis







</p></section><notes><section class="footnotes"><ul><li class="note" id="note_LCL322_162_1"><a class="footnoteCrossrefLink" href="#target_note_LCL322_162_1" title="Click to highlight in text"><sup class="lineRef">1</sup>militarium] militaribus <span class="italic">Pichena,</span> militare horreum <span class="italic">Madvig.</span></a></li><script type="text/javascript">document.getElementById('note_LCL322_162_1').style.display = "none";</script><li class="note" id="note_LCL322_162_2"><a class="footnoteCrossrefLink" href="#target_note_LCL322_162_2" title="Click to highlight in text"><sup class="lineRef">2</sup>at <span class="italic">Med.?:</span> ac <span class="italic">vulg.</span></a></li><script type="text/javascript">document.getElementById('note_LCL322_162_2').style.display = "none";</script></ul></section></notes></section>