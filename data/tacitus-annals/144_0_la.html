<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

compararentque quae in Drusum patrem Germanici honora et magnifica Augustus fecisset. Ipsum quippe asperrimo hiemis Ticinum usque progressum neque abscedentem a corpore simul urbem intravisse; circumfusas lecto Claudiorum Liviorumque<a class="footnoteLink" href="#note_LCL249_528_1" id="target_note_LCL249_528_1"><sup>1</sup></a> imagines; defletum in foro, laudatum pro rostris, cuncta a maioribus reperta aut quae posteri invenerint cumulata: at Germanico ne solitos quidem et cuicumque nobili debitos honores contigisse. Sane corpus ob longinquitatem itinerum externis terris quoquo modo crematum; sed tanto plura decora mox tribui par fuisse quanto prima fors negavisset. Non fratrem nisi unius diei via, non patruum saltern porta tenus obvium. Vbi illa veterum instituta, propositam<a class="footnoteLink" href="#note_LCL249_528_2" id="target_note_LCL249_528_2"><sup>2</sup></a> toro effigiem, meditata ad memoriam virtutis carmina et laudationes et lacrimas vel doloris imitamenta?</p>
<p>VI. Gnarum id Tiberio fuit; utque premeret vulgi sermones, monuit edicto multos inlustrium Romanorum ob rem publicam obisse, neminem tam flagranti desiderio celebratum. Idque et sibi et cunctis egregium, si modus adiceretur. Non enim eadem decora principibus viris et imperatori populo quae modicis







</p></section><notes><section class="footnotes"><ul><li class="note" id="note_LCL249_528_1"><a class="footnoteCrossrefLink" href="#target_note_LCL249_528_1" title="Click to highlight in text"><sup class="lineRef">1</sup>Livionumque <span class="italic">Lipsius</span>: Iuliorumque.</a></li><script type="text/javascript">document.getElementById('note_LCL249_528_1').style.display = "none";</script><li class="note" id="note_LCL249_528_2"><a class="footnoteCrossrefLink" href="#target_note_LCL249_528_2" title="Click to highlight in text"><sup class="lineRef">2</sup>propositam <span class="italic">Muretus</span>: praepositam.</a></li><script type="text/javascript">document.getElementById('note_LCL249_528_2').style.display = "none";</script></ul></section></notes></section>