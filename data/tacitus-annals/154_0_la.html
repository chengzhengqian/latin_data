<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

filium detrectare, simul nobilitatem domus, etiam ipsius quoquo modo meriti gravem casum miseratus. Pro Plancina cum pudore et flagitio disseruit, matris preces obtendens, in quam optimi cuiusque secreti questus magis ardescebant. Id ergo fas aviae interfectricem nepotis adspicere, adloqui, eripere senatui. Quod pro omnibus civibus leges obtineant, uni Germanico non contigisse. Vitellii et Veranii voce defletum Caesarem, ab imperatore et Augusta defensam Plancinam. Proinde venena et artes tam feliciter expertas verteret in Agrippinam, in liberos eius, egregiamque aviam ac patruum sanguine miserrimae domus exsatiaret. Biduum super hac imagine cognitionis absumptum, urgente Tiberio liberos Pisonis matrem uti tuerentur. Et cum accusatores ac testes certatim perorarent respondente nullo, miseratio quam invidia augebatur. Primus sententiam rogatus Aurelius Cotta consul (nam referente Caesare magistratus eo etiam munere fungebantur) nomen Pisonis radendum<a class="footnoteLink" href="#note_LCL249_548_1" id="target_note_LCL249_548_1"><sup>1</sup></a> fastis censuit, partem bonorum publicandam, pars ut Cn. Pisoni filio concederetur isque praenomen mutaret; Piso exuta dignitate et





</p></section><notes><section class="footnotes"><ul><li class="note" id="note_LCL249_548_1"><a class="footnoteCrossrefLink" href="#target_note_LCL249_548_1" title="Click to highlight in text"><sup class="lineRef">1</sup>radendum] eradendum <span class="italic">Baiter</span> (<span class="italic">cf.</span> IV. <span class="italic">42 fin</span>.).</a></li><script type="text/javascript">document.getElementById('note_LCL249_548_1').style.display = "none";</script></ul></section></notes></section>