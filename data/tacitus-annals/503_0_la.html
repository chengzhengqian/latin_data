<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


converterentur <span class="italic">in</span> deterius mutari, sed ne nimio amore antiqui moris studium meum extollere viderer. Simul quidquid hoc in nobis auctoritatis est, crebris contradictionibus destruendum non existimabam, ut maneret integrum, si quando res publica consiliis eguisset. Quod hodie venit,<a class="footnoteLink" href="#note_LCL322_176_1" id="target_note_LCL322_176_1"><sup>1</sup></a> consulari viro domi suae interfecto per insidias serviles, quas nemo prohibuit aut prodidit quamvis nondum concusso senatus consulto, quod supplicium toti familiae minitabatur. Decernite hercule inpunitatem: ut<a class="footnoteLink" href="#note_LCL322_176_2" id="target_note_LCL322_176_2"><sup>2</sup></a> quem dignitas sua defendat,<a class="footnoteLink" href="#note_LCL322_176_2" id="target_note_LCL322_176_2"><sup>2</sup></a> cum praefecto urbis non profuerit?<a class="footnoteLink" href="#note_LCL322_176_3" id="target_note_LCL322_176_3"><sup>3</sup></a> quem numerus servorum tueatur,<a class="footnoteLink" href="#note_LCL322_176_4" id="target_note_LCL322_176_4"><sup>4</sup></a> cum Pedanium Secundum quadringenti non protexerint? cui familia opem ferat, quae ne in metu quidem pericula nostra advertit? An, ut quidam fingere non erubescunt, iniurias suas ultus est interfector, quia de paterna pecunia transegerat aut avitum mancipium detrahebatur? Pronuntiemus ultro dominum
iure caesum videri.</p>
<p>XLIV. Libet argumenta conquirere in eo, quod sapientioribus deliberatum est? Sed et si nunc primum statuendum haberemus, creditisne servum interficiendi domini animum sumpsisse, ut non vox









</p></section><notes><section class="footnotes"><ul><li class="note" id="note_LCL322_176_1"><a class="footnoteCrossrefLink" href="#target_note_LCL322_176_1" title="Click to highlight in text"><sup class="lineRef">1</sup>venit] evenit <span class="italic">G.</span></a></li><script type="text/javascript">document.getElementById('note_LCL322_176_1').style.display = "none";</script><li class="note" id="note_LCL322_176_2"><a class="footnoteCrossrefLink" href="#target_note_LCL322_176_2" title="Click to highlight in text"><sup class="lineRef">2</sup>ut. . . defendat <span class="italic">Med.:</span> at . . . defendet <span class="italic">Puteolanus (Halm, Fisher</span>).</a></li><script type="text/javascript">document.getElementById('note_LCL322_176_2').style.display = "none";</script><li class="note" id="note_LCL322_176_3"><a class="footnoteCrossrefLink" href="#target_note_LCL322_176_3" title="Click to highlight in text"><sup class="lineRef">3</sup>cum . . . profuerit <span class="italic">Puteolanus:</span> cui . . . profuit <span class="italic">Med.</span> praefecto <span class="italic">Andresen:</span> praefectus <span class="italic">Med.,</span> praefectura <span class="italic">Puteolanus.</span></a></li><script type="text/javascript">document.getElementById('note_LCL322_176_3').style.display = "none";</script><li class="note" id="note_LCL322_176_4"><a class="footnoteCrossrefLink" href="#target_note_LCL322_176_4" title="Click to highlight in text"><sup class="lineRef">4</sup>tueatur <span class="italic">Nipperdey:</span> tuebitur.</a></li><script type="text/javascript">document.getElementById('note_LCL322_176_4').style.display = "none";</script></ul></section></notes></section>