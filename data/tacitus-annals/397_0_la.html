<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

cognitam Armeniorum perfidiam, nec aliud subsidii quam castellum commeatu egenum: ne dubia <span class="italic">tentare</span> armis quam incruentas condiciones mallet.<a class="footnoteLink" href="#note_LCL312_382_1" id="target_note_LCL312_382_1"><sup>1</sup></a> Cunctante ad ea Mithridate et suspectis praefecti consiliis, quod paelicem regiam polluerat inque omnem libidinem venalis habebatur, Casperius interim ad Pharasmanen pervadit, utque Hiberi obsidio decedant expostulat. Ille propalam incerta et saepius molliora respondens, secretis nuntiis monet Radamistum obpugnationem quoquo modo celerare. Augetur flagitii merces, et Pollio occulta corruptione inpellit milites, ut pacem flagitarent seque praesidium <span class="italic">omissuros</span> minitarentur. Qua necessitate Mithridates diem locumque foederi accepit castelloque egreditur.</p>
<p>XLVII. Ac primo Radamistus in amplexus eius effusus simulare obsequium, socerum ac parentem appellare; adicit ius iurandum, non ferro, non veneno vim adlaturum. Simul in lucum propinquum trahit, provisum Illic sacrificii paratum<a class="footnoteLink" href="#note_LCL312_382_2" id="target_note_LCL312_382_2"><sup>2</sup></a> dictitans. ut dis testibus pax firmaretur. Mos est regibus, quotiens in societatem coÃ«ant, implicare dextras pollicesque inter se vincire nodoque praestringere: mox ubi sanguis in artus <span class="italic">se</span> extremos suffuderit, levi ictu cruorem eliciunt atque invicem lambunt. Id foedus arcanum habetur quasi mutuo



</p></section><notes><section class="footnotes"><ul><li class="note" id="note_LCL312_382_1"><a class="footnoteCrossrefLink" href="#target_note_LCL312_382_1" title="Click to highlight in text"><sup class="lineRef">1</sup>dubia tentare . . . mallet <span class="italic">Sirker</span>: dubitare . . . malle.</a></li><script type="text/javascript">document.getElementById('note_LCL312_382_1').style.display = "none";</script><li class="note" id="note_LCL312_382_2"><a class="footnoteCrossrefLink" href="#target_note_LCL312_382_2" title="Click to highlight in text"><sup class="lineRef">2</sup>sacrificii paratum <span class="italic">Pflugk</span>: sacrificium imperatum <span class="italic">Med.,</span> sacrificum paratum <span class="italic">Bezzenberger.</span></a></li><script type="text/javascript">document.getElementById('note_LCL312_382_2').style.display = "none";</script></ul></section></notes></section>