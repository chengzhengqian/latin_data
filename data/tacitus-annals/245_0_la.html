<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

annalium ad testimonia vocentur, pluris sibi ac locupletiores esse; neque Philippum potentia, sed ex vero statuisse: idem regis Antigoni, idem imperatoris Mummii iudicium; sic Milesios permisso publice arbitrio, postremo Atidium Geminum praetorem Achaiae decrevisse. Ita secundum Messenios datum.</p>
<p>Et Segestani aedem Veneris montem apud Erycum, vetustate dilapsam, restaurari postulavere, nota memorantes de origine eius et laeta Tiberio. Suscepit curam libens ut consanguineus.</p>
<p>Tunc tractatae Massiliensium preces probatumque P. Rutilii exemplum; namque eum legibus pulsum civem sibi Zmyrnaei addiderant. Quo iure Vulcacius Moschus exul in Massilienses receptus bona sua rei publicae eorum ut patriae reliquerat.</p>
<p>XLIV. Obiere eo anno viri nobiles Cn. Lentulus et L. Domitius. Lentulo super consulatum et triumphalia de Getis gloriae fuerat bene tolerata paupertas, dein magnae opes innocenter partae<a class="footnoteLink" href="#note_LCL312_78_1" id="target_note_LCL312_78_1"><sup>1</sup></a> et modeste habitae. Domitium decoravit pater








</p></section><notes><section class="footnotes"><ul><li class="note" id="note_LCL312_78_1"><a class="footnoteCrossrefLink" href="#target_note_LCL312_78_1" title="Click to highlight in text"><sup class="lineRef">1</sup>partae <span class="italic">Lipsius:</span> paratae.</a></li><script type="text/javascript">document.getElementById('note_LCL312_78_1').style.display = "none";</script></ul></section></notes></section>