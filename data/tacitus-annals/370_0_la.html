<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

nuper Vitellius censet; despondeturque Octavia, ac super priorem necessitudinem sponsus iam et gener Domitius aequari Britannico studiis matris, arte eorum, quis ob accusatam Messalinam ultio ex filio timebatur.</p>
<p>X. Per idem tempus legati Parthorum ad expetendum, ut rettuli, Meherdaten missi senatum ingrediuntur mandataque in hunc modum incipiunt:â€”Non se foederis ignaros nec defectione a familia Arsacidarum venire, set filium Vononis, nepotem Phraatis accersere adversus dominationem Gotarzis nobilitati plebique iuxta intolerandam. Iam fratres, iam propinquos, iam longius sitos caedibus exhaustos; adici coniuges gravidas, liberos parvos, dum socors domi, bellis infaustus ignaviam saevitia tegat. Veterem sibi ac publice coeptam nobiscum amicitiam, et subveniendum sociis virium aemulis cedentibusque per reverentiam. Ideo regum liberos obsides<a class="footnoteLink" href="#note_LCL312_328_1" id="target_note_LCL312_328_1"><sup>1</sup></a> dari, ut, si domestici imperii taedeat, sit regressus ad principem patresque, quorum moribus adsuefactus rex melior adscisceretur.</p>
<p>XI. Ubi haec atque talia dissertavere, incipit orationem Caesar de fastigio Romano Parthorumque





</p></section><notes><section class="footnotes"><ul><li class="note" id="note_LCL312_328_1"><a class="footnoteCrossrefLink" href="#target_note_LCL312_328_1" title="Click to highlight in text"><sup class="lineRef">1</sup>liberos obsides <span class="italic">Draeger</span>: obsides liberos.</a></li><script type="text/javascript">document.getElementById('note_LCL312_328_1').style.display = "none";</script></ul></section></notes></section>