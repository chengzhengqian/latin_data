<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

tegmina et nudum corpus exprobrantes. Postremo eo furoris venere, ut tres legiones miscere in unam agitaverint. Depulsi aemulatione, quia suae quisque legioni eum honorem quaerebant, alio vertunt atque una tres aquilas et signa cohortium locant; simul congerunt caespites, exstruunt tribunal, quo magis conspicua sedes foret. Properantibus Blaesus advenit, increpabatque ac retinebat singulos, clamitans: “Mea potius caede imbuite manus: leviore flagitio legatum interficietis quam ab imperatore desciscitis. Aut incolumis fidem legionum retinebo, aut iugulatus paenitentiam adcelerabo.”</p>
<p>XIX. Aggerabatur<a class="footnoteLink" href="#note_LCL249_278_1" id="target_note_LCL249_278_1"><sup>1</sup></a> nihilo minus caespes iamque pectori usque<a class="footnoteLink" href="#note_LCL249_278_2" id="target_note_LCL249_278_2"><sup>2</sup></a> adcreverat, cum tandem pervicacia victi inceptum omisere. Blaesus multa dicendi arte non per seditionem et turbas desideria mili tum ad Caesarem ferenda ait: neque veteres ab imperatoribus priscis, neque ipsos a divo Augusto tam nova petivisse; et parum in tempore incipientis principis curas onerari. Si tamen tenderent in pace temptare quae ne civilium quidem bellorum victores expostulaverint, cur contra morem obsequii, contra fas disciplinae vim meditentur? Decernerent legatos seque coram mandata darent. Adclamavere ut filius Blaesi tribunus legatione ea




</p></section><notes><section class="footnotes"><ul><li class="note" id="note_LCL249_278_1"><a class="footnoteCrossrefLink" href="#target_note_LCL249_278_1" title="Click to highlight in text"><sup class="lineRef">1</sup>aggerabatur <span class="italic">Walther</span>: aggerebatur.</a></li><script type="text/javascript">document.getElementById('note_LCL249_278_1').style.display = "none";</script><li class="note" id="note_LCL249_278_2"><a class="footnoteCrossrefLink" href="#target_note_LCL249_278_2" title="Click to highlight in text"><sup class="lineRef">2</sup>usque <span class="italic">Beroaldus</span>: eiusque.</a></li><script type="text/javascript">document.getElementById('note_LCL249_278_2').style.display = "none";</script></ul></section></notes></section>