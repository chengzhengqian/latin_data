<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


Cretensibusbus<a class="footnoteLink" href="#note_LCL322_50_1" id="target_note_LCL322_50_1"><sup>1</sup></a> accusantibus. Clodius Quirinalis, quod praefectus
remigum, qui Ravennae haberentur, velut infimam
nationum Italiam luxuria saevitiaque adflictavisset,
veneno damnationem anteiit. Caninius Rebilus, ex primoribus peritia legum et pecuniae magnitudine, 
cruciatus aegrae senectae misso per venas sanguine effugit, haud creditus sufficere ad constantiam
sumendae mortis, ob libidines muliebriter infamis. At L. Volusius egregia fama concessit, cui tres et nonaginta anni spatium vivendi praecipuaeque opes bonis artibus inoffensa tot imperatorum amicitia<a class="footnoteLink" href="#note_LCL322_50_2" id="target_note_LCL322_50_2"><sup>2</sup></a> fuit.</p>
<p>XXXI. Nerone iterum L. Pisone consulibus pauca memoria digna evenere, nisi cui libeat laudandis fundamentis et trabibus, quis molem amphitheatri apud campum Martis Caesar extruxerat, volumina implere, cum ex dignitate populi Romani repertum sit res inlustres annalibus, talia diurnis urbis actis mandare. Ceterum coloniae Capua atque Nuceria additis veteranis firmatae sunt, plebeique congiarium quadringeni nummi viritim dati, et sestertium quadringentiens aerario inlatum est ad retinendam populi fidem. Vectigal quoque quintae et vicensimae venalium mancipiorum remissum, specie magis quam








</p></section><notes><section class="footnotes"><ul><li class="note" id="note_LCL322_50_1"><a class="footnoteCrossrefLink" href="#target_note_LCL322_50_1" title="Click to highlight in text"><sup class="lineRef">1</sup>Cretensibus <span class="italic">Nipperdey</span>: credentibus.</a></li><script type="text/javascript">document.getElementById('note_LCL322_50_1').style.display = "none";</script><li class="note" id="note_LCL322_50_2"><a class="footnoteCrossrefLink" href="#target_note_LCL322_50_2" title="Click to highlight in text"><sup class="lineRef">2</sup>amicitia <span class="italic">Lipsius</span>: malitia.</a></li><script type="text/javascript">document.getElementById('note_LCL322_50_2').style.display = "none";</script></ul></section></notes></section>