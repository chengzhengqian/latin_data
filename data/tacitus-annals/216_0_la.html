<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

fidei<a class="footnoteLink" href="#note_LCL312_20_1" id="target_note_LCL312_20_1"><sup>1</sup></a> auctoribus memorata sunt rettuli: set non omiserim eorundem temporum rumorem, validum adeo, ut nondum exolescat. Corrupta ad scelus Livia Seianum Lygdi quoque spadonis animum stupro vinxisse, quod is<a class="footnoteLink" href="#note_LCL312_20_2" id="target_note_LCL312_20_2"><sup>2</sup></a> aetate atque forma carus domino interque primores ministros erat; deinde inter conscios ubi locus veneficii tempusque conposita sint, eo audaciae provectum, ut verteret et occulto indicio Drusum veneni in patrem arguens moneret Tiberium, vitandam potionem, quae prima ei apud filium epulanti offerretur. Ea fraude <span class="italic">cap</span>tum<a class="footnoteLink" href="#note_LCL312_20_3" id="target_note_LCL312_20_3"><sup>3</sup></a> senem, postquam convivium inierat, exceptum poculum Druso tradidisse; atque illo ignaro et iuveniliter hauriente auctam suspicionem, tamquam metu et pudore sibimet inrogaret mortem, quam patri struxerat.</p>
<p>XI. Haec vulgo iactata super id, quod nullo auctore certo firmantur, prompte refutaveris. Quis enim mediocri prudentia, nedum Tiberius tantis rebus exercitus, inaudito filio exitium offerret, idque sua manu et nullo ad paenitendum regressu? Quin potius ministrum veneni excruciaret, auctorem exquireret, insita denique etiam in extraneos cunctatione et mora adversum unicum et nullius ante flagitii conpertum uteretur? Sed quia Seianus




</p></section><notes><section class="footnotes"><ul><li class="note" id="note_LCL312_20_1"><a class="footnoteCrossrefLink" href="#target_note_LCL312_20_1" title="Click to highlight in text"><sup class="lineRef">1</sup>maximaeque fidei <span class="italic">Ritter:</span> maximaeque fideis <span class="italic">Med.,</span> maximeque fidis <span class="italic">Beroaldus.</span></a></li><script type="text/javascript">document.getElementById('note_LCL312_20_1').style.display = "none";</script><li class="note" id="note_LCL312_20_2"><a class="footnoteCrossrefLink" href="#target_note_LCL312_20_2" title="Click to highlight in text"><sup class="lineRef">2</sup>is <span class="italic">Ernesti</span>: is <span class="italic">Lygdus.</span></a></li><script type="text/javascript">document.getElementById('note_LCL312_20_2').style.display = "none";</script><li class="note" id="note_LCL312_20_3"><a class="footnoteCrossrefLink" href="#target_note_LCL312_20_3" title="Click to highlight in text"><sup class="lineRef">3</sup>captum <span class="italic">Muretus</span>: cum <span class="italic">Med</span>., illectum <span class="italic">Nipperdey-Andresen</span> (as at <span class="italic">Hist</span>. IV. 67 in.)</a></li><script type="text/javascript">document.getElementById('note_LCL312_20_3').style.display = "none";</script></ul></section></notes></section>