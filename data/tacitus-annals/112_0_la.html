<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

deprecatus, ut exemplo maiorum propinquis suis ultra ducentesimum lapidem removeretur suasit. Adultero Manlio Italia atque Africa interdictum est.</p>
<p>LI. De praetore in locum Vipstani Galli, quem mors abstulerat, subrogando certamen incessit. Germanicus atque Drusus (nam etiam tum Romae erant) Haterium Agrippam propinquum Germanici fovebant. Contra plerique nitebantur ut numerus liberorum in candidatis praepolleret, quod lex iubebat. Laetabatur Tiberius, cum inter filios eius et leges senatus disceptaret. Victa est sine dubio lex, sed neque statim et paucis suffragiis, quo modo etiam cum valerent leges vincebantur.</p>
<p>LII. Eodem anno coeptum in Africa bellum, duce hostium Tacfarinate. Is natione Numida, in castris Romanis auxiliaria<a class="footnoteLink" href="#note_LCL249_464_1" id="target_note_LCL249_464_1"><sup>1</sup></a> stipendia meritus, mox desertor vagos primum et latrociniis suetos ad praedam et raptus congregare, dein more militiae per vexilla et turmas componere, postremo non inconditae turbae sed Musulamiorum dux haberi. Valida ea gens et solitudinibus Africae propinqua, nullo etiam tum urbium cultu, cepit arma Maurosque accolas in bellum traxit: dux et his, Mazippa. Divisusque exercitus, ut Tacfarinas lectos viros et Romanum in modum armatos castris attineret, disciplina et impe-riis








</p></section><notes><section class="footnotes"><ul><li class="note" id="note_LCL249_464_1"><a class="footnoteCrossrefLink" href="#target_note_LCL249_464_1" title="Click to highlight in text"><sup class="lineRef">1</sup>auxiliaria] auxiliaris <span class="italic">Lipsius</span>.</a></li><script type="text/javascript">document.getElementById('note_LCL249_464_1').style.display = "none";</script></ul></section></notes></section>