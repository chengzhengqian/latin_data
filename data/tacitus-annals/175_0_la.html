<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2">
<p>XLIII. Apud Aeduos maior moles exorta quanto civitas opulentior et comprimendi procul praesidium. Augustodunum caput gentis armatis cohortibus Sacrovir occupaverat, ut nobilissimam<a class="footnoteLink" href="#note_LCL249_590_1" id="target_note_LCL249_590_1"><sup>1</sup></a> Galliarum subolem, liberalibus studiis ibi operatam, et<a class="footnoteLink" href="#note_LCL249_590_2" id="target_note_LCL249_590_2"><sup>2</sup></a> eo pignore parentes propinquosque eorum adiungeret; simul arma occulte fabricata iuventuti dispertit. Quadraginta milia fuere, quinta sui parte legionariis armis, ceteri cum venabulis et cultris quaeque alia venantibus tela sunt. Adduntur e servitiis gladiaturae destinati quibus more gentico continuum ferri tegimen: cruppellarios vocant, inferendis ictibus inhabilis, accipiendis impenetrabilis. Augebantur eae copiae vicinarum civitatum ut nondum aperta consensione, ita viritim promptis studiis, et certamine ducum Romanorum, quos inter ambigebatur utroque bellum sibi poscente. Mox Varro, invalidus senecta, vigenti Silio concessit.</p>
<p>XLIV. At Romae non Treviros modo et Aeduos, sed quattuor et sexaginta Galliarum civitates descivisse, adsumptos in societatem Germanos, dubias







</p></section><notes><section class="footnotes"><ul><li class="note" id="note_LCL249_590_1"><a class="footnoteCrossrefLink" href="#target_note_LCL249_590_1" title="Click to highlight in text"><sup class="lineRef">1</sup>ut <span class="italic">Bezzenberger</span>, nobilissimam <span class="italic">Lipsius</span>: nobilissimarum.</a></li><script type="text/javascript">document.getElementById('note_LCL249_590_1').style.display = "none";</script><li class="note" id="note_LCL249_590_2"><a class="footnoteCrossrefLink" href="#target_note_LCL249_590_2" title="Click to highlight in text"><sup class="lineRef">2</sup>et <span class="italic">Bezzenberger</span>: ut.</a></li><script type="text/javascript">document.getElementById('note_LCL249_590_2').style.display = "none";</script></ul></section></notes></section>