<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

Mesopotamiae nomen acceperunt. Neque multo post Sinnaces auget copias, et columen partium Abdagaeses gazam et paratus regios adicit. Vitellius ostentasse Romana arma satis ratus monet Tiridaten primoresque, hunc, Phraatis avi,<a class="footnoteLink" href="#note_LCL312_220_1" id="target_note_LCL312_220_1"><sup>1</sup></a> altoris Caesaris quae<a class="footnoteLink" href="#note_LCL312_220_2" id="target_note_LCL312_220_2"><sup>2</sup></a> utrobique pulchra meminerit, illos, obsequium in regem, reverentiam in nos, decus quisque suum et fidem retinerent. Exim cum legionibus in Suriam remeavit.</p>
<p>XXXVIII. Quae duabus aestatibus gesta coniunxi, quo requiesceret animus a domesticis malis; non enim Tiberium, quamquam triennio post caedem Seiani, quae ceteros mollire solent, tempus preces satias mitigabant, quin incerta vel abolita pro gravissimis et recentibus puniret. Eo metu Fulcinius Trio, ingruentis accusatores haud perpessus, supremis tabulis multa et atrocia in Macronem ac praecipuos libertorum Caesaris conposuit, ipsi fluxam senio mentem et continuo abscessu velut exilium obiectando. Quae ab heredibus occultata recitari Tiberius iussit, patientiam libertatis alienae ostentans et contemptor suae infamiae, an scelerum Seiani diu nescius mox quoquo modo dicta vulgari malebat veritatisque, cui adulatio officit, per probra







</p></section><notes><section class="footnotes"><ul><li class="note" id="note_LCL312_220_1"><a class="footnoteCrossrefLink" href="#target_note_LCL312_220_1" title="Click to highlight in text"><sup class="lineRef">1</sup>avi <span class="italic">Becher</span>: aviut <span class="italic">Med.,</span> avi et <span class="italic">Rhenanus, vulg.</span></a></li><script type="text/javascript">document.getElementById('note_LCL312_220_1').style.display = "none";</script><li class="note" id="note_LCL312_220_2"><a class="footnoteCrossrefLink" href="#target_note_LCL312_220_2" title="Click to highlight in text"><sup class="lineRef">2</sup>quae] quaeque <span class="italic">Neue, vulg.</span></a></li><script type="text/javascript">document.getElementById('note_LCL312_220_2').style.display = "none";</script></ul></section></notes></section>