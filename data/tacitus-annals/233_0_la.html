<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

fama clementiam sequeretur, tristiora malle. Neque enim socordia peccabat; nec occultum est, quando ex veritate, quando adumbrata laetitia facta imperatorum celebrentur. Quin ipse, conpositus alias et velut eluctantium verborum, solutius promptiusque eloquebatur, quotiens subveniret. At P. Suillium, quaestorem quondam Germanici, cum Italia arceretur convictus pecuniam ob rem iudicandam cepisse, amovendum in insulam censuit, tanta contentione animi, ut iure iurando obstringeret e re publica id esse. Quod aspere acceptum ad praesens mox in laudem vertit regresso Suillio; quem vidit sequens aetas praepotentem, venalem et Claudii principis amicitia diu prospere, numquam bene usum. Eadem poena in Catum Firmium senatorem statuitur, tamquam falsis maiestatis criminibus sororem petivisset. Catus, ut rettuli, Libonem inlexerat insidiis, deinde indicio perculerat. Eius operae memor Tiberius, sed alia praetendens, exilium deprecatus est: quo minus senatu pelleretur non obstitit.</p>
<p>XXXII. Pleraque eorum, quae rettuli quaeque referam, parva forsitan et levia memoratu videri non nescius sum: sed nemo annales nostros cum scriptura eorum contenderit, qui veteres<a class="footnoteLink" href="#note_LCL312_54_1" id="target_note_LCL312_54_1"><sup>1</sup></a> populi Romani res





</p></section><notes><section class="footnotes"><ul><li class="note" id="note_LCL312_54_1"><a class="footnoteCrossrefLink" href="#target_note_LCL312_54_1" title="Click to highlight in text"><sup class="lineRef">1</sup>veteres] veteris <span class="italic">Freinsheim (cf.</span> I. 1).</a></li><script type="text/javascript">document.getElementById('note_LCL312_54_1').style.display = "none";</script></ul></section></notes></section>