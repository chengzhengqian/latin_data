<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2">
<p>XXIV. Regum in eo ambitio vel gloria varie vulgata: sed initium condendi, et quod pomerium Romulus posuerit, noscere haud absurdum reor. Igitur a foro boario, ubi aereum tauri simulacrum aspicimus, quia id genus animalium aratro subditur, sulcus designandi oppidi coeptus, ut magnam Herculis aram amplecteretur; inde certis spatiis interiecti lapides per ima montis Palatini ad aram Consi, mox curias veteres, tum ad sacellum Larum, <span class="italic">in</span>de forum Romanum; forumque<a class="footnoteLink" href="#note_LCL312_348_1" id="target_note_LCL312_348_1"><sup>1</sup></a> et Capitolium non a Romulo, sed a Tito Tatio additum urbi credidere. Mox pro fortuna pomerium auctum. Et quos tum Claudius terminos posuerit, facile cognitu et publicis actis perscriptum.</p>
<p>XXV. C. Antistio M. Suillio consulibus adoptio in Domitium auctoritate Pallantis festinatur, qui obstrictus Agrippinae ut conciliator nuptiarum et mox stupro eius inligatus, stimulabat Claudium, consuleret rei publicae, Britannici pueritiam robore circumdaret: sic apud divum Augustum, quamquam






</p></section><notes><section class="footnotes"><ul><li class="note" id="note_LCL312_348_1"><a class="footnoteCrossrefLink" href="#target_note_LCL312_348_1" title="Click to highlight in text"><sup class="lineRef">1</sup>Larum, inde forum Romanum; forumque <span class="italic">Weissenborn</span>: larum de forumque Romanum <span class="italic">Med</span>., Larundae, forumque Romanum <span class="italic">Orelli.</span></a></li><script type="text/javascript">document.getElementById('note_LCL312_348_1').style.display = "none";</script></ul></section></notes></section>