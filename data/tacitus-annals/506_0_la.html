<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2">
<p>XLVIII. P. Mario L. Afinio<a class="footnoteLink" href="#note_LCL322_182_1" id="target_note_LCL322_182_1"><sup>1</sup></a> consulibus Antistius praetor, quem in tribunatu plebis licenter egisse memoravi, probrosa adversus principem carmina factitavit vulgavitque celebri convivio, dum apud Ostorium Scapulam epulatur. Exim a Cossutiano Capitone, qui nuper senatorium ordinem precibus Tigellini soceri sui receperat, maiestatis delatus est. Tum primum revocata ea lex, credebaturque haud perinde exitium Antistio quam imperatori gloriam quaeri, ut condemnatum<a class="footnoteLink" href="#note_LCL322_182_2" id="target_note_LCL322_182_2"><sup>2</sup></a> a senatu intercessione tribunicia morti eximeret.<a class="footnoteLink" href="#note_LCL322_182_3" id="target_note_LCL322_182_3"><sup>3</sup></a> Et cum Ostorius nihil audivisse pro testimonio dixisset, adversis testibus creditum; censuitque Iunius Marullus consul designatus
adimendam reo praeturam necandumque more maiorum. Ceteris inde adsentientibus, Paetus Thrasea, multo cum honore Caesaris et acerrime increpito Antistio, non quidquid nocens reus pati mereretur, id egregio sub principe et nulla necessitate obstricto senatui statuendum disseruit: carnificem et laqueum pridem abolita, et esse poenas legibus constitutas, quibus sine iudicum saevitia et temporum










</p></section><notes><section class="footnotes"><ul><li class="note" id="note_LCL322_182_1"><a class="footnoteCrossrefLink" href="#target_note_LCL322_182_1" title="Click to highlight in text"><sup class="lineRef">1</sup>Afinio <span class="italic">Borghesi:</span> asinio.</a></li><script type="text/javascript">document.getElementById('note_LCL322_182_1').style.display = "none";</script><li class="note" id="note_LCL322_182_2"><a class="footnoteCrossrefLink" href="#target_note_LCL322_182_2" title="Click to highlight in text"><sup class="lineRef">2</sup>condemnatum <span class="italic">Ritter:</span> condemnatus.</a></li><script type="text/javascript">document.getElementById('note_LCL322_182_2').style.display = "none";</script><li class="note" id="note_LCL322_182_3"><a class="footnoteCrossrefLink" href="#target_note_LCL322_182_3" title="Click to highlight in text"><sup class="lineRef">3</sup>eximeret] eximeretur <span class="italic">G.</span></a></li><script type="text/javascript">document.getElementById('note_LCL322_182_3').style.display = "none";</script></ul></section></notes></section>