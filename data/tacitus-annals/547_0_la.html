<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


quia lex Roscia nihil nisi de quattuordecim ordinibus sanxit. Spectacula gladiatorum idem annus habuit pari magnificentia ac priora; sed feminarum inlustrium senatorumque plures per arenam foedati sunt.</p>
<p>XXXIII. C. Laecanio M. Licinio consulibus acriore in dies cupidine adigebatur Nero promiscas scaenas frequentandi. Nam adhuc per domum aut hortos cecinerat<a class="footnoteLink" href="#note_LCL322_264_1" id="target_note_LCL322_264_1"><sup>1</sup></a> Iuvenalibus ludis, quos ut parum celebres et tantae voci angustos spernebat. Non tamen Romae incipere ausus Neapolim quasi Graecam urbem delegit: inde initium fore, ut transgressus in Achaiam insignisque et antiquitus sacras coronas adeptus maiore fama studia civium eliceret. Ergo contractum oppidanorum vulgus, et quos e proximis coloniis et muncipiis eius rei fama acciverat, quique Caesarem per honorem aut varios usus sectantur, etiam militum manipuli, theatrum Neapolitanorum complent.</p>
<p>XXXIV. Illic, plerique ut arbitrabantur, triste, ut ipse, providum potius et secundis numinibus evenit: nam egresso qui adfuerat populo vacuum et sine ullius noxa theatrum conlapsum est. Ergo per conpositos cantus grates dis atque ipsam recentis casus fortunam celebrans petiturusque maris Hadriae






</p></section><notes><section class="footnotes"><ul><li class="note" id="note_LCL322_264_1"><a class="footnoteCrossrefLink" href="#target_note_LCL322_264_1" title="Click to highlight in text"><sup class="lineRef">1</sup>cecinerat &lt;aut&gt; <span class="italic">Haase.</span></a></li><script type="text/javascript">document.getElementById('note_LCL322_264_1').style.display = "none";</script></ul></section></notes></section>