<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

quod designatus consul Drusus praesensque erat. Candidates praeturae duodecim nominavit, numerum ab Augusto traditum; et hortante senatu ut augeret, iure iurando obstrinxit se non excessurum.</p>
<p>XV. Tum primum e campo comitia ad patres translata sunt; nam ad eam diem, etsi potissima arbitrio principis, quaedam tamen studiis tribuum fiebant. Neque populus ademptum ius questus est nisi inani rumore, et senatus, largitionibus ac precibus sordidis exsolutus, libens tenuit, moderante Tiberio ne plures quam quattuor candidates commendaret sine repulsa et ambitu designandos. Inter quae tribuni plebei petivere ut proprio sumptu ederent ludos, qui de nomine Augusti, fastis additi, Augustales vocarentur. Sed decreta pecunia ex aerario, utque per circum triumphali veste uterentur: curru vehi haud permissum. Mox celebratio ad<a class="footnoteLink" href="#note_LCL249_272_1" id="target_note_LCL249_272_1"><sup>1</sup></a> praetorem translata, cui inter civis et peregrinos iurisdictio evenisset.</p>
<p>XVI. Hic rerum urbanarum status erat, cum Pannonicas legiones seditio incessit, nullis novis causis, nisi quod mutatus princeps licentiam turbarum et ex civili bello spem praemiorum ostendebat.




</p></section><notes><section class="footnotes"><ul><li class="note" id="note_LCL249_272_1"><a class="footnoteCrossrefLink" href="#target_note_LCL249_272_1" title="Click to highlight in text"><sup class="lineRef">1</sup>ad <span class="italic">Ritter</span>: annum (annua <span class="italic">Lipsius, vulgo</span>) ad.</a></li><script type="text/javascript">document.getElementById('note_LCL249_272_1').style.display = "none";</script></ul></section></notes></section>