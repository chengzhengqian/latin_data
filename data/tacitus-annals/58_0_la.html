<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

circumveniebatur, ni prima legio sese opposuisset. Iuvit hostium aviditas, omissa caede praedam sectantium, enisaeque legiones vesperascente die in aperta et solida. Neque is miseriarum finis. Struendum vallum, petendus agger; amissa magna ex parte per quae egeritur<a class="footnoteLink" href="#note_LCL249_356_1" id="target_note_LCL249_356_1"><sup>1</sup></a> humus aut exciditur caespes; non tentoria manipulis, non fomenta sauciis; infectos caeno aut cruore cibos dividentes, funestas tenebras et tot hominum milibus unum iam reliquum diem lamentabantur.</p>
<p>LXVI. Forte equus, abruptis vinculis, vagus et clamore territus, quosdam occurrentium obturbavit. Tanta inde consternatio inrupisse Germanos credentium, ut cuncti ruerent ad portas, quarum decumana maxime petebatur, aversa hosti et fugientibus tutior. Caecina, comperto vanam esse formidinem, cum tamen neque auctoritate neque precibus, ne manu quidem obsistere aut retinere militem quiret, proiectus in limine portae, miseratione demum, quia per corpus legati eundum erat, clausit viam; simul tribuni et centuriones falsum pavorem esse docuerunt.</p>
<p>LXVII. Tunc contractos in principia iussosque dicta cum silentio accipere temporis ac necessitatis monet. Vnam in armis salutem, sed ea consilio


</p></section><notes><section class="footnotes"><ul><li class="note" id="note_LCL249_356_1"><a class="footnoteCrossrefLink" href="#target_note_LCL249_356_1" title="Click to highlight in text"><sup class="lineRef">1</sup>egeritur <span class="italic">Rhenanus</span>: geritur.</a></li><script type="text/javascript">document.getElementById('note_LCL249_356_1').style.display = "none";</script></ul></section></notes></section>