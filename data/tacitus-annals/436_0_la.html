<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


permissa semel licentia sub nomine Neronis inulti propriis cum globis eadem exercebant, in modum captivitatis nox agebatur; Iuliusque Montanus senatorii ordinis, sed qui nondum honorem capessisset, congressus forte per tenebras cum principe, quia vi attemptantem acriter reppulerat, deinde adgnitum oraverat, quasi exprobrasset, mori adactus est. Nero tamen<a class="footnoteLink" href="#note_LCL322_42_1" id="target_note_LCL322_42_1"><sup>1</sup></a> metuentior in posterum milites sibi et plerosque gladiatores circumdedit, qui rixarum initia modica et quasi privata sinerent: si a laesis validius ageretur, arma inferebant. Ludicram quoque licentiam
et fautores histrionum velut in proelia convertit inpunitate et praemiis atque ipse occultus et plerumque
coram prospectans, donec discordi populo et gravioris motus terrore non aliud remedium repertum est, quam ut histriones Italia pellerentur milesque theatro rursum adsideret.</p>
<p>XXVI. Per idem tempus actum in senatu de fraudibus
libertorum, efflagitatumque ut adversus male meritos revocandae libertatis ius patronis daretur. Nec deerant qui censerent, sed consules relationem incipere non ausi ignaro principe, perscripsere tamen ei consensum senatus. Ille an auctor constitutionis fieret, . . .<a class="footnoteLink" href="#note_LCL322_42_2" id="target_note_LCL322_42_2"><sup>2</sup></a> ut inter paucos et sententiae diversos,<a class="footnoteLink" href="#note_LCL322_42_3" id="target_note_LCL322_42_3"><sup>3</sup></a>
</p></section><notes><section class="footnotes"><ul><li class="note" id="note_LCL322_42_1"><a class="footnoteCrossrefLink" href="#target_note_LCL322_42_1" title="Click to highlight in text"><sup class="lineRef">1</sup>tamen <span class="italic">Petersen</span>: tū <span class="italic">or</span> aū. . . . <span class="italic">Andresen.</span></a></li><script type="text/javascript">document.getElementById('note_LCL322_42_1').style.display = "none";</script><li class="note" id="note_LCL322_42_3"><a class="footnoteCrossrefLink" href="#target_note_LCL322_42_3" title="Click to highlight in text"><sup class="lineRef">3</sup>diversos <span class="italic">Lipsius</span>: adversos.</a></li><script type="text/javascript">document.getElementById('note_LCL322_42_3').style.display = "none";</script></ul></section></notes></section>