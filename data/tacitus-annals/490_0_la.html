<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


belli amittere<a class="footnoteLink" href="#note_LCL322_150_1" id="target_note_LCL322_150_1"><sup>1</sup></a> subegit; quosque nobis aversos animis<a class="footnoteLink" href="#note_LCL322_150_2" id="target_note_LCL322_150_2"><sup>2</sup></a>
cognoverat, caedibus et incendiis perpopulatus possessionem Armeniae usurpabat, cum advenit Tigranes a Nerone ad capessendum imperium delectus, Cappadocum ex nobilitate, regis Archelai nepos,<a class="footnoteLink" href="#note_LCL322_150_3" id="target_note_LCL322_150_3"><sup>3</sup></a> sed quod diu obses apud urbem fuerat, usque ad servilem patientiam demissus. Nec consensu acceptus, durante apud quosdam favore Arsacidarum. At plerique superbiam Parthorum perosi datum a Romanis regem malebant. Additum ei praesidium mille legionarii, tres sociorum cohortes duaeque equitum alae, et quo facilius novum regnum tueretur, pars<a class="footnoteLink" href="#note_LCL322_150_4" id="target_note_LCL322_150_4"><sup>4</sup></a> Armeniae, ut cuique finitima, Pharasmani Polemonique<a class="footnoteLink" href="#note_LCL322_150_5" id="target_note_LCL322_150_5"><sup>5</sup></a>
et Aristobulo atque Antiocho parere iussae sunt. Corbulo in Suriam abscessit, morte Ummidii legati vacuam ac sibi permissam.</p>
<p>XXVII. Eodem anno ex inlustribus Asiae urbibus Laodicea tremore terrae prolapsa, nullo <span class="italic">a</span> nobis remedio, propriis opibus revaluit. At in Italia vetus oppidum Puteoli ius coloniae et cognomentum a Nerone apiscuntur. Veterani Tarentum et Antium adscripti non tamen infrequentiae locorum subvenere,
dilapsis pluribus in provincias, in quibus stipendia expleverant; neque coniugiis suscipiendis neque alendis liberis sueti orbas sine posteris domos











</p></section><notes><section class="footnotes"><ul><li class="note" id="note_LCL322_150_1"><a class="footnoteCrossrefLink" href="#target_note_LCL322_150_1" title="Click to highlight in text"><sup class="lineRef">1</sup>amittere] omittere <span class="italic">Agricola.</span></a></li><script type="text/javascript">document.getElementById('note_LCL322_150_1').style.display = "none";</script><li class="note" id="note_LCL322_150_2"><a class="footnoteCrossrefLink" href="#target_note_LCL322_150_2" title="Click to highlight in text"><sup class="lineRef">2</sup>aversos animis <span class="italic">Bekker</span>: ab re (rege <span class="italic">M</span><sup>1</sup>?) ani nis.</a></li><script type="text/javascript">document.getElementById('note_LCL322_150_2').style.display = "none";</script><li class="note" id="note_LCL322_150_3"><a class="footnoteCrossrefLink" href="#target_note_LCL322_150_3" title="Click to highlight in text"><sup class="lineRef">3</sup>nepos] pronepos <span class="italic">Nipperdey.</span></a></li><script type="text/javascript">document.getElementById('note_LCL322_150_3').style.display = "none";</script><li class="note" id="note_LCL322_150_4"><a class="footnoteCrossrefLink" href="#target_note_LCL322_150_4" title="Click to highlight in text"><sup class="lineRef">4</sup>pars] partes <span class="italic">Halm.</span></a></li><script type="text/javascript">document.getElementById('note_LCL322_150_4').style.display = "none";</script><li class="note" id="note_LCL322_150_5"><a class="footnoteCrossrefLink" href="#target_note_LCL322_150_5" title="Click to highlight in text"><sup class="lineRef">5</sup>Pharasmani Polemonique <span class="italic">J. F. Gronovius</span>: pars nipulique.</a></li><script type="text/javascript">document.getElementById('note_LCL322_150_5').style.display = "none";</script></ul></section></notes></section>