<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

ita prono, ut socium laborum non modo in sermonibus, sed apud patres et populum celebraret colique per theatra et fora effigies eius interque principia legionum sineret.</p>
<p>III. Ceterum plena Caesarum domus, iuvenis filius, nepotes adulti moram cupitis adferebant, quia<a class="footnoteLink" href="#note_LCL312_6_1" id="target_note_LCL312_6_1"><sup>1</sup></a> vi tot simul corripere intutum, dolus intervalla scelerum poscebat. Placuit tamen occultior via et a Druso incipere, in quem recenti ira ferebatur. Nam Drusus inpatiens aemuli et animo commotior orto forte iurgio intenderat Seiano manus et contra tendentis os verberaverat. Igitur cuncta temptanti promptissimum visum ad uxorem eius Liviam convertere, quae soror Germanici, formae initio aetatis indecorae, mox pulchritudine praecellebat. Hanc ut amore incensus adulterio pellexit, et postquam primi flagitii potitus est (neque femina amissa pudicitia alia abnuerit), ad coniugii spem, consortium regni et necem mariti impulit. Atque illa, cui avunculus Augustus, socer Tiberius, ex Druso liberi, seque ac maiores et posteros municipali adultero foedabat, ut pro honestis et praesentibus flagitiosa et incerta exspectaret. Sumitur in conscientiam Eudemus, amicus ac medicus Liviae, specie artis frequens





</p></section><notes><section class="footnotes"><ul><li class="note" id="note_LCL312_6_1"><a class="footnoteCrossrefLink" href="#target_note_LCL312_6_1" title="Click to highlight in text"><sup class="lineRef">1</sup>quia <span class="italic">Nipperdey</span>: et quia.</a></li><script type="text/javascript">document.getElementById('note_LCL312_6_1').style.display = "none";</script></ul></section></notes></section>