<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2">
<h2><span class="ac">Liber XVI</span></h2>
<p>I. <span class="sc">Inlusit</span> dehinc Neroni fortuna per vanitatem ipsius et promissa Caeselli Bassi, qui origine Poenus, mente turbida, nocturnae quietis imaginem ad spem haud dubiae re<span class="italic">i</span> traxit,<a class="footnoteLink" href="#note_LCL322_338_1" id="target_note_LCL322_338_1"><sup>1</sup></a> vectusque Romam, principis aditum emercatus, expromit repertum in agro suo specum altitudine inmensa, quo magna vis auri contineretur, non in formam pecuniae, sed rudi et antiquo pondere. Lateres quippe praegravis iacere, adstantibus parte alia columnis; quae per tantum aevi occulta<a class="footnoteLink" href="#note_LCL322_338_2" id="target_note_LCL322_338_2"><sup>2</sup></a> augendis praesentibus bonis. Ceterum, ut<a class="footnoteLink" href="#note_LCL322_338_3" id="target_note_LCL322_338_3"><sup>3</sup></a> coniectura demonstrabat,<a class="footnoteLink" href="#note_LCL322_338_4" id="target_note_LCL322_338_4"><sup>4</sup></a> Dido Phoenissam Tyro profugam condita Carthagine illas opes abdidisse, ne novus populus nimia pecunia lasciviret, aut reges Numidarum, et alias infensi, cupidine auri ad bellum accenderentur.</p>
<p>II. Igitur Nero, non auctoris, non ipsius negotii fide satis spectata nec missis, per quos nosceret an vera adferrentur, auget ultro rumorem mittitque, qui velut paratam praedam adveherent. Dantur




</p></section><notes><section class="footnotes"><ul><li class="note" id="note_LCL322_338_1"><a class="footnoteCrossrefLink" href="#target_note_LCL322_338_1" title="Click to highlight in text"><sup class="lineRef">1</sup>dubiae rei traxit <span class="italic">Doederlein:</span> dubie retraxit.</a></li><script type="text/javascript">document.getElementById('note_LCL322_338_1').style.display = "none";</script><li class="note" id="note_LCL322_338_2"><a class="footnoteCrossrefLink" href="#target_note_LCL322_338_2" title="Click to highlight in text"><sup class="lineRef">2</sup>occulta] occultata <span class="italic">Nipperdey.</span></a></li><script type="text/javascript">document.getElementById('note_LCL322_338_2').style.display = "none";</script><li class="note" id="note_LCL322_338_3"><a class="footnoteCrossrefLink" href="#target_note_LCL322_338_3" title="Click to highlight in text"><sup class="lineRef">3</sup>[ut] <span class="italic">Madvig.</span></a></li><script type="text/javascript">document.getElementById('note_LCL322_338_3').style.display = "none";</script><li class="note" id="note_LCL322_338_4"><a class="footnoteCrossrefLink" href="#target_note_LCL322_338_4" title="Click to highlight in text"><sup class="lineRef">4</sup>demonstrabat <span class="italic">Halm:</span> demonstrat.</a></li><script type="text/javascript">document.getElementById('note_LCL322_338_4').style.display = "none";</script></ul></section></notes></section>