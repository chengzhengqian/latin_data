<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

atque urbi Romae templum apud Pergamum sisti non prohibuisset, qui omnia facta dictaque eius vice legis observem, placitum iam exemplum promptius secutus sum, quia cultui meo veneratio senatus adiungebatur. Ceterum ut semel recepisse veniam habuerit, ita omnes per<a class="footnoteLink" href="#note_LCL312_66_1" id="target_note_LCL312_66_1"><sup>1</sup></a> provincias effigie numinum sacrari ambitiosum, superbum; et vanescet Augusti honor, si promiscis adulationibus vulgatur.”</p>
<p>XXXVIII. “Ego me, patres conscripti, mortalem esse et hominum officia fungi satisque habere, si locum principem impleam, et vos testor et meminisse posteros volo; qui satis superque memoriae meae tribuent, ut maioribus meis dignum, rerum vestrarum providum, constantem in periculis, offensionum pro utilitate publica non pavidum credant. Haec mihi in animis vestris templa, hae pulcherrimae effigies et mansurae. Nam quae saxo struuntur, si iudicium posterorum in odium vertit, pro sepulchris spernuntur. Proinde socios civis et deos ipsos precor, hos ut mihi ad finem usque vitae quietam et intellegentem humani divinique iuris mentem duint, illos ut, quandoque concessero, cum laude et bonis recordationibus facta atque famam nominis mei prosequantur.” Perstititque posthac secretis etiam sermonibus





</p></section><notes><section class="footnotes"><ul><li class="note" id="note_LCL312_66_1"><a class="footnoteCrossrefLink" href="#target_note_LCL312_66_1" title="Click to highlight in text"><sup class="lineRef">1</sup>omnes per <span class="italic">Nipperdey</span>: per om͂s per.</a></li><script type="text/javascript">document.getElementById('note_LCL312_66_1').style.display = "none";</script></ul></section></notes></section>