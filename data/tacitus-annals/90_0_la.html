<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

statim pulsum nec umquam magis, ut ex captivis cognitum est, paventem. Quippe invictos et nullis casibus superabilis Romanos praedicabant, qui perdita classe, amissis armis, post constrata equorum virorumque corporibus litora eadem virtute, pari ferocia et velut aucto numero inrupissent.</p>
<p>XXVI. Reductus inde in hiberna<a class="footnoteLink" href="#note_LCL249_420_1" id="target_note_LCL249_420_1"><sup>1</sup></a> miles, laetus animi quod adversa maris expeditione prospera pensavisset. Addidit munificentiam Caesar, quantum quis damni professus erat exsolvendo. Nec dubium habebatur labare hostis petendaeque pacis consilia sumere et, si proxima aestas adiceretur, posse bellum patrari. Sed crebris epistulis Tiberius monebat rediret ad decretum triumphum: satis iam eventuum, satis casuum. Prospera illi et magna proelia: eorum quoque meminisset, quae venti et fluctus, nulla ducis culpa, gravia tamen et saeva damna intulissent. Se novies a divo Augusto in Germaniam missum plura consilio quam vi perfecisse: sic Sugambros in deditionem acceptos, sic Suebos regemque Maroboduum pace obstrictum. Posse et Cheruscos ceterasque rebellium gentis, quoniam Romanae ultioni consultum esset,<a class="footnoteLink" href="#note_LCL249_420_2" id="target_note_LCL249_420_2"><sup>2</sup></a> internis discordiis relinqui. Precante Germanico annum efficiendis





</p></section><notes><section class="footnotes"><ul><li class="note" id="note_LCL249_420_1"><a class="footnoteCrossrefLink" href="#target_note_LCL249_420_1" title="Click to highlight in text"><sup class="lineRef">1</sup>hiberna <span class="italic">Beroaldus</span>: hiona.</a></li><script type="text/javascript">document.getElementById('note_LCL249_420_1').style.display = "none";</script><li class="note" id="note_LCL249_420_2"><a class="footnoteCrossrefLink" href="#target_note_LCL249_420_2" title="Click to highlight in text"><sup class="lineRef">2</sup>esset <span class="italic">Muretus</span>: est.</a></li><script type="text/javascript">document.getElementById('note_LCL249_420_2').style.display = "none";</script></ul></section></notes></section>