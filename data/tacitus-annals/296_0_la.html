<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

dictatoris Caesaris, qua de modo credendi possidendique intra Italiam cavetur, omissam olim, quia privato usui bonum publicum postponitur. Sane vetus urbi faenebre malum et seditionum discordiarumque creberrima causa, eoque cohibebatur antiquis quoque et minus corruptis moribus. Nam primo duodecim tabulis sanctum, ne quis unciario faenore amplius exerceret, cum antea ex libidine locupletium agitaretur; dein rogatione tribunicia ad semuncias redactum,<a class="footnoteLink" href="#note_LCL312_180_1" id="target_note_LCL312_180_1"><sup>1</sup></a> postremo vetita versura. Multisque plebi scitis obviam itum fraudibus, quae totiens repressae miras per artis rursum oriebantur. Sed tum Gracchus praetor, cui ea quaestio evenerat, multitudine periclitantium subactus rettulit ad senatum, trepidique patres (neque enim quisquam tali culpa vacuus) veniam a principe petivere; et concedente annus in posterum sexque menses dati, quis secundum iussa legis rationes familiaris quisque componerent.</p>
<p>XVII. Hinc inopia rei nummariae, commoto simul omnium aere alieno, et quia tot damnatis bonisque






</p></section><notes><section class="footnotes"><ul><li class="note" id="note_LCL312_180_1"><a class="footnoteCrossrefLink" href="#target_note_LCL312_180_1" title="Click to highlight in text"><sup class="lineRef">1</sup>redactum <span class="italic">Halm:</span> redactu.</a></li><script type="text/javascript">document.getElementById('note_LCL312_180_1').style.display = "none";</script></ul></section></notes></section>