<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">

triremes et delectum remigium<a class="footnoteLink" href="#note_LCL322_340_1" id="target_note_LCL322_340_1"><sup>1</sup></a> iuvandae festinationi. Nec aliud per illos dies populus credulitate, prudentes<a class="footnoteLink" href="#note_LCL322_340_2" id="target_note_LCL322_340_2"><sup>2</sup></a> diversa fama tulere. Ac forte quinquennale ludicrum secundo lustro celebrabatur, ab oratoribusque<a class="footnoteLink" href="#note_LCL322_340_3" id="target_note_LCL322_340_3"><sup>3</sup></a> praecipua materia in laudem principis adsumpta est. Non enim solitas tantum fruges nec confusum metallis<a class="footnoteLink" href="#note_LCL322_340_4" id="target_note_LCL322_340_4"><sup>4</sup></a> aurum gigni, sed nova ubertate provenire terram et obvias opes deferre deos, quaeque alia summa facundia nec minore adulatione servilia fingebant, securi de facilitate credentis.</p>
<p>III. Gliscebat interim luxuria spe inani, consumebanturque veteres opes quasi oblatis, quas multos per annos prodigeret. Quin et inde iam largiebatur; et divitiarum exspectatio inter causas paupertatis publicae erat. Nam Bassus, effosso agro suo latisque circum arvis, dum hunc illum locum promissi specus adseverat, sequunturque non modo milites, sed populus agrestium efficiendo operi adsumptus, tandem posita vaecordia, non falsa antea somnia sua seque tunc primum elusum admirans, pudorem et metum morte voluntaria effugit. Quidam vinctum ac mox dimissum tradidere ademptis bonis in locum regiae gazae.</p>
</section><notes><section class="footnotes"><ul><li class="note" id="note_LCL322_340_1"><a class="footnoteCrossrefLink" href="#target_note_LCL322_340_1" title="Click to highlight in text"><sup class="lineRef">1</sup>remigium <span class="italic">Boxhorn:</span> navigium.</a></li><script type="text/javascript">document.getElementById('note_LCL322_340_1').style.display = "none";</script><li class="note" id="note_LCL322_340_2"><a class="footnoteCrossrefLink" href="#target_note_LCL322_340_2" title="Click to highlight in text"><sup class="lineRef">2</sup>prudentes <span class="italic">Boxhorn:</span> prodentis.</a></li><script type="text/javascript">document.getElementById('note_LCL322_340_2').style.display = "none";</script><li class="note" id="note_LCL322_340_3"><a class="footnoteCrossrefLink" href="#target_note_LCL322_340_3" title="Click to highlight in text"><sup class="lineRef">3</sup>ab oratoribusque <span class="italic">Baiter:</span> avaratoribus oratoribusque.</a></li><script type="text/javascript">document.getElementById('note_LCL322_340_3').style.display = "none";</script><li class="note" id="note_LCL322_340_4"><a class="footnoteCrossrefLink" href="#target_note_LCL322_340_4" title="Click to highlight in text"><sup class="lineRef">4</sup>metallis &lt;aliis&gt; <span class="italic">Nipperdey.</span></a></li><script type="text/javascript">document.getElementById('note_LCL322_340_4').style.display = "none";</script></ul></section></notes></section>