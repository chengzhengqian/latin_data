<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

praeceps datus trucidabatur. Et gaudebat caedibus miles, tamquam semet absolveret; nec Caesar arcebat, quando nullo ipsius iussu penes eosdem saevitia facti et invidia erat. Secuti exemplum veterani haud multo post in Raetiam mittuntur, specie defendendae provinciae ob imminentis Suebos, ceterum ut avellerentur castris, trucibus adhuc non minus asperitate remedii quam sceleris memoria. Centurionatum inde egit. Citatus ab imperatore nomen, ordinem, patriam, numerum stipendiorum, quae strenue in proeliis fecisset, et cui erant dona<a class="footnoteLink" href="#note_LCL249_320_1" id="target_note_LCL249_320_1"><sup>1</sup></a> militaria, edebat. Si tribuni, si legio industriam innocentiamque adprobaverant, retinebat ordinem;<a class="footnoteLink" href="#note_LCL249_320_2" id="target_note_LCL249_320_2"><sup>2</sup></a> ubi avaritiam aut crudelitatem consensu obiectavissent, solvebatur militia.</p>
<p>XLV. Sic compositis praesentibus, haud minor moles supererat ob ferociam quintae et unetvicesimae legionum, sexagesimum apud lapidem (loco Vetera nomen est) hibernantium. Nam primi seditionem coeptaverant: atrocissimum quodque facinus horum manibus patratum; nec poena commilitonum exterriti nec paenitentia conversi iras retinebant. Igitur Caesar arma, classem, socios demittere Rheno parat, si imperium detrectetur, bello certaturus.</p>
<p>XLVI, At Romae nondum cognito qui fuisset







</p></section><notes><section class="footnotes"><ul><li class="note" id="note_LCL249_320_1"><a class="footnoteCrossrefLink" href="#target_note_LCL249_320_1" title="Click to highlight in text"><sup class="lineRef">1</sup>dona <span class="italic">Victorius</span>: donaria.</a></li><script type="text/javascript">document.getElementById('note_LCL249_320_1').style.display = "none";</script><li class="note" id="note_LCL249_320_2"><a class="footnoteCrossrefLink" href="#target_note_LCL249_320_2" title="Click to highlight in text"><sup class="lineRef">2</sup>ordinem <span class="italic">Kiessling</span>: ordines.</a></li><script type="text/javascript">document.getElementById('note_LCL249_320_2').style.display = "none";</script></ul></section></notes></section>