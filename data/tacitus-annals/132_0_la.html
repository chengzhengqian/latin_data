<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

non possint fortuito in melius casura. “An festinamus cum Germanici cineribus adpellere, ut te inauditum et indefensum planctus Agrippinae ac vulgus imperitum primo rumore rapiant? Est tibi Augustae conscientia, est Caesaris favor, sed in occulto; et perisse Germanicum nulli iactantius maerent quam qui maxime laetantur.”</p>
<p>LXXVIII. Haud magna mole Piso promptus ferocibus in sententiam trahitur missisque ad Tiberium epistulis incusat Germanicum luxus et superbiae; seque pulsum, ut locus rebus novis patefieret, curam exercitus eadem fide qua tenuerit repetivisse. Simul Domitium impositum triremi vitare litorum oram praeterque insulas alto<a class="footnoteLink" href="#note_LCL249_504_1" id="target_note_LCL249_504_1"><sup>1</sup></a> mari pergere in Suriam iubet. Concurrentis desertores per manipulos componit, armat lixas traiectisque in continentem navibus vexillum tironum in Suriam euntium intercipit, regulis Cilicum ut se auxiliis iuvarent scribit, haud ignavo ad ministeria belli iuvene Pisone, quamquam suscipiendum bellum abnuisset.</p>
<p>LXXIX. Igitur oram Lyciae ac Pamphyliae praelegentes, obviis navibus quae Agrippinam vehebant, utrimque infensi arma primo expediere: dein mutua formidine non ultra iurgium processum est, Marsusque Vibius nuntiavit Pisoni Romam ad dicendam




</p></section><notes><section class="footnotes"><ul><li class="note" id="note_LCL249_504_1"><a class="footnoteCrossrefLink" href="#target_note_LCL249_504_1" title="Click to highlight in text"><sup class="lineRef">1</sup>alto <span class="italic">Lipsius</span>: lato.</a></li><script type="text/javascript">document.getElementById('note_LCL249_504_1').style.display = "none";</script></ul></section></notes></section>