<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

exercendas leges esse respondit. Hunc quoque asperavere carmina incertis auctoribus vulgata in saevitiam superbiamque eius et discordem cum matre animum.</p>
<p>LXXIII. Haud pigebit referre in Falanio et Rubrio, modicis equitibus Romanis, praetemptata crimina, ut quibus initiis, quanta Tiberii arte gravissimum exitium inrepserit, dein repressum sit, postremo arserit cunctaque corripuerit, noscatur. Falanio obiciebat accusator, quod inter cultores Augusti, qui per omnis domos in modum collegiorum habebantur, Cassium quendam, mimum corpore infamem, adscivisset, quodque venditis hortis statuam Augusti simul mancipasset. Rubrio crimini dabatur violatum periurio numen<a class="footnoteLink" href="#note_LCL249_368_1" id="target_note_LCL249_368_1"><sup>1</sup></a> Augusti. Quae ubi Tiberio notuere, scripsit consulibus non ideo decretum patri suo caelum, ut in perniciem civium is honor verteretur. Cassium histrionem solitum inter alios eiusdem artis interesse ludis, quos mater sua in memoriam Augusti sacrasset; nec contra religiones fieri, quod effigies eius, ut alia numinum simulacra, venditionibus hortorum et domuum accedant. Ius iurandum perinde aestimandum quam si Iovem fefellisset: deorum iniurias dis curae.</p>
<p>LXXIV. Nec multo post Granium Marcellum, praetorem Bithyniae, quaestor ipsius Caepio Cris-pinus






</p></section><notes><section class="footnotes"><ul><li class="note" id="note_LCL249_368_1"><a class="footnoteCrossrefLink" href="#target_note_LCL249_368_1" title="Click to highlight in text"><sup class="lineRef">1</sup>numen <span class="italic">Freinsheim</span>: nomen.</a></li><script type="text/javascript">document.getElementById('note_LCL249_368_1').style.display = "none";</script></ul></section></notes></section>