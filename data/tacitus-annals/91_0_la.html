<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

coeptis, acrius modestiam eius adgreditur alterum consulatum offerendo cuius munia praesens obiret. Simul adnectebat, si foret adhuc bellandum, relinqueret materiem Drusi fratris gloriae, qui nullo tum alio hoste non nisi apud Germanias adsequi nomen imperatorium et deportare lauream posset. Haud cunctatus est ultra Germanicus, quamquam fingi ea seque per invidiam parto iam decori abstrahi intellegeret.</p>
<p>XXVII. Sub idem tempus e familia Scriboniorum Libo Drusus defertur moliri res novas. Eius negotii initium, ordinem, finem curatius disseram, quia tum primum reperta sunt quae per tot annos rem publicam exedere. Firmius Catus senator, ex intima Libonis amicitia, iuvenem inprovidum et facilem inanibus ad Chaldaeorum promissa, magorum sacra, somniorum etiam interpretes impulit, dum proavum Pompeium, amitam Scriboniam, quae quondam Augusti coniunx fuerat, consobrinos Caesares,<a class="footnoteLink" href="#note_LCL249_422_1" id="target_note_LCL249_422_1"><sup>1</sup></a> plenam imaginibus domum ostentat, hortaturque ad luxum et aes alienum, socius libidinum et necessitatum, quo pluribus indiciis inligaret.</p>
<p>XXVIII. Vt satis testium et qui servi eadem noscerent repperit, aditum ad principem postulat,




</p></section><notes><section class="footnotes"><ul><li class="note" id="note_LCL249_422_1"><a class="footnoteCrossrefLink" href="#target_note_LCL249_422_1" title="Click to highlight in text"><sup class="lineRef">1</sup>consobrinos Caesares <span class="italic">Beroaldus</span>: consobrinus caesaris.</a></li><script type="text/javascript">document.getElementById('note_LCL249_422_1').style.display = "none";</script></ul></section></notes></section>