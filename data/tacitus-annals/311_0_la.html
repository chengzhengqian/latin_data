<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

absumptus est. Sed non Tiberius omisit incepta: Tiridatem sanguinis eiusdem aemulum Artabano reciperandaeque Armeniae Hiberum Mithridaten deligit conciliatque fratri Pharasmani, qui gentile imperium obtinebat; et cunctis, quae apud Orientem parabantur, L. Vitellium praefecit. Eo de homine haud sum ignarus sinistram in urbe famam, pleraque foeda memorari, ceterum <span class="italic">in</span> regendis provinciis prisca virtute egit. Unde regressus et formidine Gai Caesaris, familiaritate Claudii turpe in servitium mutatus exemplar apud posteros adulatorii dedecoris habetur, cesseruntque prima postremis, et bona iuventae senectus flagitiosa oblitteravit.</p>
<p>XXXIII. At ex regulis prior Mithridates Pharasmanem perpulit dolo et vi conatus suos iuvare, repertique corruptores ministros Arsacis multo auro ad scelus cogunt; simul Hiberi magnis copiis Armeniam inrumpunt et urbe Artaxata potiuntur. Quae postquam Artabano cognita filium Oroden ultorem parat; dat Parthorum<a class="footnoteLink" href="#note_LCL312_210_1" id="target_note_LCL312_210_1"><sup>1</sup></a> copias, mittit qui auxilia mercede facerent: contra Pharasmanes adiungere Albanos, accire Sarmatas, quorum sceptuchi utrimque donis acceptis more gentico diversa induere. Sed









</p></section><notes><section class="footnotes"><ul><li class="note" id="note_LCL312_210_1"><a class="footnoteCrossrefLink" href="#target_note_LCL312_210_1" title="Click to highlight in text"><sup class="lineRef">1</sup>Parthorum <span class="italic">Duebner:</span> Parthorumque <span class="italic">Med.—Probably a genitive is lost, e.g.</span> Parth&lt;orum Hyrcan&gt;orumque. <span class="italic">Nipperdey proposed</span>:—&lt;Hyrcanorum&gt; Parthorumque.</a></li><script type="text/javascript">document.getElementById('note_LCL312_210_1').style.display = "none";</script></ul></section></notes></section>