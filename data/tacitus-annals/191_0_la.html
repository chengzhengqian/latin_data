<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

Paphiae Veneri auctor AÃ«rias, post filius eius Amathus Veneri Amathusiae et Iovi Salaminio Teucer, Telamonis patris ira profugus, posuissent.</p>
<p>LXIII. Auditae aliarum quoque civitatium legationes. Quorum copia fessi patres, et quia studiis certabatur, consulibus permisere ut, perspecto iure et si qua iniquitas involveretur, rem integram rursum ad senatum referrent. Consules super eas civitates quas memoravi apud Pergamum Aesculapii compertum asylum rettulerunt, ceteros obscuris ob vetustatem initiis niti. Nam Zmyrnaeos oraculum Apollinis, cuius imperio Stratonicidi Veneri, templum dicaverint, Tenios eiusdem carmen referre quo sacrare Neptuni effigiem aedemque iussi sint. Propiora Sardianos: Alexandri victoris id donum. Neque minus Milesios Dareo rege niti; set<a class="footnoteLink" href="#note_LCL249_622_1" id="target_note_LCL249_622_1"><sup>1</sup></a> cultus numinum utrisque Dianam aut Apollinem venerandi. Petere et Cretenses simulacro divi Augusti. Factaque senatus consulta quis multo cum honore modus tamen praescribebatur, iussique ipsis in templis figere aera sacrandam ad memoriam, neu specie religionis in ambitionem delaberentur.</p>
<p>LXIV. Sub idem tempus Iuliae Augustae valetudo atrox necessitudinem principi fecit festinati in urbem reditus, sincera adhuc inter matrem filium-que







</p></section><notes><section class="footnotes"><ul><li class="note" id="note_LCL249_622_1"><a class="footnoteCrossrefLink" href="#target_note_LCL249_622_1" title="Click to highlight in text"><sup class="lineRef">1</sup>rege niti set <span class="italic">Lipsius</span>: regi utiset.</a></li><script type="text/javascript">document.getElementById('note_LCL249_622_1').style.display = "none";</script></ul></section></notes></section>