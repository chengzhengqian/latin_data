<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

ignobiles, dispersi aut aggerati. Neque propinquis aut amicis adsistere, inlacrimare, ne visere quidem diutius dabatur, sed circumiecti custodes et in maerorem cuiusque intenti corpora putrefacta adsectabantur, dum in Tiberim traherentur, ubi fluitantia aut ripis adpulsa non cremare quisquam, non contingere. Interciderat sortis humanae commercium vi metus, quantumque saevitia glisceret, miseratio arcebatur.</p>
<p>XX. Sub idem tempus Gaius Caesar, discedenti Capreas avo comes, Claudiam, M. Silani filiam, coniugio accepit, immanem animum subdola modestia tegens, non damnatione matris, non exitio<a class="footnoteLink" href="#note_LCL312_186_1" id="target_note_LCL312_186_1"><sup>1</sup></a> fratrum rupta voce; qualem diem<a class="footnoteLink" href="#note_LCL312_186_2" id="target_note_LCL312_186_2"><sup>2</sup></a> Tiberius induisset, pari habitu, haud multum distantibus verbis. Unde mox scitum Passieni oratoris dictum percrebruit neque meliorem umquam servum neque deteriorem dominum fuisse.</p>
<p>Non omiserim praesagium Tiberii de Servio Galba tum consule; quem accitum et diversis sermonibus pertemptatum postremo Graecis verbis in hanc sententiam adlocutus <span class="italic">est</span> “et tu, Galba, quandoque degustabis imperium,” seram ac brevem potentiam






</p></section><notes><section class="footnotes"><ul><li class="note" id="note_LCL312_186_1"><a class="footnoteCrossrefLink" href="#target_note_LCL312_186_1" title="Click to highlight in text"><sup class="lineRef">1</sup>exitio <span class="italic">Nipperdey:</span> exilio.</a></li><script type="text/javascript">document.getElementById('note_LCL312_186_1').style.display = "none";</script><li class="note" id="note_LCL312_186_2"><a class="footnoteCrossrefLink" href="#target_note_LCL312_186_2" title="Click to highlight in text"><sup class="lineRef">2</sup>qualem [diem] <span class="italic">Acidalius. The metaphor is, in fact, more than harsh, and dittography would be easy: cf.</span> <span class="italic">e.g.</span> alii = dii, III. 38.</a></li><script type="text/javascript">document.getElementById('note_LCL312_186_2').style.display = "none";</script></ul></section></notes></section>