<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

an patrio regno consuleret, postquam praevaluit gentilis utilitas, datis obsidibus apud effigiem Caesaris procubuit, magna gloria exercitus Romani, quem incruentum et victorem tridui itinere afuisse ab amne Tanai constitit. Sed in regressu dispar fortuna fuit, quia navium quasdam (quippe<a class="footnoteLink" href="#note_LCL312_340_1" id="target_note_LCL312_340_1"><sup>1</sup></a> mari remeabant) in litora Taurorum delatas circumvenere barbari, praefecto cohortis et plerisque auxiliarium<a class="footnoteLink" href="#note_LCL312_340_2" id="target_note_LCL312_340_2"><sup>2</sup></a> interfectis.</p>
<p>XVIII. Interea Mithridates nullo in armis subsidio consultat, cuius misericordiam experiretur. Frater Cotys, proditor olim, deinde hostis, metuebatur: Romanorum nemo id auctoritatis aderat, ut promissa eius magni penderentur. Ad Eunonen convertit, propriis odiis <span class="italic">non</span> infensum et recens coniuncta nobiscum amicitia validum. Igitur cultu vultuque quam maxime ad praesentem fortunam comparato regiam ingreditur genibusque eius provolutus, ‘Mithridates’ inquit ‘terra marique Romanis per tot annos quaesitus sponte adsum: utere, ut voles, prole magni Achaemenis, quod mihi solum hostes non abstulerunt.’</p>
<p>XIX. At Eunones claritudine viri, mutatione rerum et prece haud degeneri permotus, adlevat supplicem laudatque, quod gentem Aorsorum, quod







</p></section><notes><section class="footnotes"><ul><li class="note" id="note_LCL312_340_1"><a class="footnoteCrossrefLink" href="#target_note_LCL312_340_1" title="Click to highlight in text"><sup class="lineRef">1</sup>quippe <span class="italic">Nipperdey</span>: quae.</a></li><script type="text/javascript">document.getElementById('note_LCL312_340_1').style.display = "none";</script><li class="note" id="note_LCL312_340_2"><a class="footnoteCrossrefLink" href="#target_note_LCL312_340_2" title="Click to highlight in text"><sup class="lineRef">2</sup>auxiliarium <span class="italic">Lipsius</span>: consiliarium.</a></li><script type="text/javascript">document.getElementById('note_LCL312_340_2').style.display = "none";</script></ul></section></notes></section>