<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

superbas et offensioni proniores. Ea Caesar octo post annos rettulit, medium tempus varie arguens, etiam si tormenta pervicacia servorum contra evenissent.</p>
<p>XXX. Dictis dein sententiis ut Serenus more maiorum puniretur, quo molliret invidiam, intercessit. Gallus Asinius <span class="italic">cum</span><a class="footnoteLink" href="#note_LCL312_52_1" id="target_note_LCL312_52_1"><sup>1</sup></a> Gyaro aut Donusa claudendum censeret, id quoque aspernatus est, egenam aquae utramque insulam referens dandosque vitae usus, cui vita concederetur. Ita Serenus Amorgum reportatur. Et quia Cornutus sua manu ceciderat, actum de praemiis accusatorum abolendis, si quis maiestatis postulatus ante perfectum iudicium se ipse vita privavisset. Ibaturque in eam sententiam, ni durius contraque morem suum palam pro accusatoribus Caesar inritas leges, rem publicam in praecipiti conquestus esset: subverterent potius iura quam custodes eorum amoverent. Sic delatores, genus hominum publico exitio repertum et <span class="italic">ne</span><a class="footnoteLink" href="#note_LCL312_52_2" id="target_note_LCL312_52_2"><sup>2</sup></a> poenis quidem umquam satis coercitum, per praemia eliciebantur.</p>
<p>XXXI. His tam adsiduis tamque maestis modica laetitia intericitur, quod C. Cominium equitem Romanum, probrosi in se carminis convictum, Caesar precibus fratris, qui senator erat, concessit. Quo magis mirum habebatur gnarum meliorum, et quae






</p></section><notes><section class="footnotes"><ul><li class="note" id="note_LCL312_52_1"><a class="footnoteCrossrefLink" href="#target_note_LCL312_52_1" title="Click to highlight in text"><sup class="lineRef">1</sup>&lt;cum&gt; <span class="italic">Muretus.</span></a></li><script type="text/javascript">document.getElementById('note_LCL312_52_1').style.display = "none";</script><li class="note" id="note_LCL312_52_2"><a class="footnoteCrossrefLink" href="#target_note_LCL312_52_2" title="Click to highlight in text"><sup class="lineRef">2</sup>&lt;ne&gt; <span class="italic">Bekker.</span></a></li><script type="text/javascript">document.getElementById('note_LCL312_52_2').style.display = "none";</script></ul></section></notes></section>