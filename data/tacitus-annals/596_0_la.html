<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">

accusatorem concivit Fabium Romanum, ex intimis Lucani amicis. Mixta inter patrem filiumque coniurationis scientia fingitur, adsimulatis Lucani litteris: quas inspectas Nero ferri ad eum iussit, opibus eius inhians. At Mela, quae tum promptissima mortis via, exsolvit venas, scriptis codicillis, quibus grandem pecuniam in Tigellinum generumque eius Cossutianum Capitonem erogabat, quo cetera manerent. Additur codicillis, tamquam de iniquitate exitii querens ita scripsisset,<a class="footnoteLink" href="#note_LCL322_362_1" id="target_note_LCL322_362_1"><sup>1</sup></a> se quidem mori nullis supplicii causis, Rufrium autem Crispinum et Anicium Cerialem vita frui infensos principi. Quae composita credebantur de Crispino, quia interfectus erat, de Ceriale, ut interficeretur. Neque enim multo post vim sibi attulit, minore quam ceteri miseratione, quia proditam Gaio Caesari coniurationem ab eo meminerant.</p>
<p>XVIII. De Petronio<a class="footnoteLink" href="#note_LCL322_362_2" id="target_note_LCL322_362_2"><sup>2</sup></a> pauca supra repetenda sunt. Nam illi dies per somnum, nox officiis et oblectamentis vitae transigebatur; utque alios industria, ita hunc ignavia ad famam protulerat, habebaturque non ganeo et profligator, ut plerique sua haurientium, sed erudito luxu. Ac dicta factaque eius quanto








</p></section><notes><section class="footnotes"><ul><li class="note" id="note_LCL322_362_1"><a class="footnoteCrossrefLink" href="#target_note_LCL322_362_1" title="Click to highlight in text"><sup class="lineRef">1</sup>scripsisset] scripsisse <span class="italic">dett.</span></a></li><script type="text/javascript">document.getElementById('note_LCL322_362_1').style.display = "none";</script><li class="note" id="note_LCL322_362_2"><a class="footnoteCrossrefLink" href="#target_note_LCL322_362_2" title="Click to highlight in text"><sup class="lineRef">2</sup>Petronio <span class="italic">Nipperdey:</span> C. Petronio.</a></li><script type="text/javascript">document.getElementById('note_LCL322_362_2').style.display = "none";</script></ul></section></notes></section>