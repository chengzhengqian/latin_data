<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">
auderent. Et postquam castello aut coniunctis tumulis non degrediebantur, obsidium coepit per praesidia, quae opportune iam muniebat;<a class="footnoteLink" href="#note_LCL312_88_1" id="target_note_LCL312_88_1"><sup>1</sup></a> dein fossam loricamque contexens quattuor milia passuum ambitu amplexus est; tum paulatim, ut aquam pabulumque eriperet, contrahere claustra artaque circumdare; et struebatur agger, unde saxa hastae ignes propinquum iam in hostem iacerentur. Sed nihil aeque quam sitis fatigabat, cum ingens multitudo bellatorum inbellium uno reliquo fonte uterentur; simul equi<a class="footnoteLink" href="#note_LCL312_88_2" id="target_note_LCL312_88_2"><sup>2</sup></a> armenta, ut mos barbaris, iuxta clausa, egestate pabuli exanimari; adiacere corpora hominum, quos vulnera, quos sitis peremerat; pollui cuncta sanie, odore, contactu.</p>
<p>L. Rebusque turbatis malum extremum discordia accessit, his deditionem, aliis mortem et mutuos inter se ictus parantibus; et erant qui non inultum exitium, sed eruptionem suaderent. Neque ignobiles tantum his<a class="footnoteLink" href="#note_LCL312_88_3" id="target_note_LCL312_88_3"><sup>3</sup></a> diversi sententiis, verum e ducibus Dinis, provectus senecta et longo usu vim atque clementiam Romanam edoctus, ponenda arma, unum adflictis id remedium disserebat, primusque se cum coniuge et liberis victori permisit: secuti aetate aut sexu inbecilli et quibus maior vitae quam gloriae




</p></section><notes><section class="footnotes"><ul><li class="note" id="note_LCL312_88_1"><a class="footnoteCrossrefLink" href="#target_note_LCL312_88_1" title="Click to highlight in text"><sup class="lineRef">1</sup>muniebat] immuniebat <span class="italic">Freinsheim (from</span> XI. 19).</a></li><script type="text/javascript">document.getElementById('note_LCL312_88_1').style.display = "none";</script><li class="note" id="note_LCL312_88_2"><a class="footnoteCrossrefLink" href="#target_note_LCL312_88_2" title="Click to highlight in text"><sup class="lineRef">2</sup>simul equi <span class="italic">Lipsius</span>: simuleque <span class="italic">Med</span>., simulque <span class="italic">Med</span><sup>1</sup>.</a></li><script type="text/javascript">document.getElementById('note_LCL312_88_2').style.display = "none";</script><li class="note" id="note_LCL312_88_3"><a class="footnoteCrossrefLink" href="#target_note_LCL312_88_3" title="Click to highlight in text"><sup class="lineRef">3</sup>tantum his <span class="italic">Madvig</span>: quamvis.</a></li><script type="text/javascript">document.getElementById('note_LCL312_88_3').style.display = "none";</script></ul></section></notes></section>