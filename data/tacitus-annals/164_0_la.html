<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

senatu sorte duxisset, apud quos exsoluti plerique legis nexus modicum in praesens levamentum fuere.</p>
<p>XXIX. Per idem tempus Neronem e liberis Germanici iam ingressum iuventam commendavit patribus, utque munere capessendi vigintiviratus solveretur et quinquennio maturius quam per leges quaesturam peteret, non sine inrisu audientium, postulavit. Praetendebat sibi atque fratri decreta eadem, petente Augusto. Sed neque tum fuisse dubitaverim qui eius modi preces occulti inluderent; ac tamen initia fastigii Caesaribus erant magisque in oculis vetus mos et privignis cum vitrico levior necessitudo quam avo adversum nepotem. Additur pontificatus et, quo primum die forum ingressus est, congiarium plebi admodum laetae quod Germanici stirpem iam puberem aspiciebat. Auctum dehinc gaudium nuptiis Neronis et Iuliae Drusi filiae. Vtque haec secundo rumore, ita adversis animis acceptum quod filio Claudii socer Seianus destinaretur. Polluisse nobilitatem familiae videbatur suspectumque iam nimiae spei Seianum ultro<a class="footnoteLink" href="#note_LCL249_568_1" id="target_note_LCL249_568_1"><sup>1</sup></a> extulisse.</p>
<p>XXX. Fine anni concessere vita insignes viri









</p></section><notes><section class="footnotes"><ul><li class="note" id="note_LCL249_568_1"><a class="footnoteCrossrefLink" href="#target_note_LCL249_568_1" title="Click to highlight in text"><sup class="lineRef">1</sup>ultro <span class="italic">Alciatus</span>: ultra.</a></li><script type="text/javascript">document.getElementById('note_LCL249_568_1').style.display = "none";</script></ul></section></notes></section>