<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


peterent quod eripuerant, consuluit inter primores civitatis Nero, bellum anceps an pax inhonesta placeret. Nec dubitatum de bello. Et Corbulo militum atque hostium tot per annos gnarus gerendae rei praeficitur, ne cuius alterius inscitia rursum peccaretur, quia Paeti piguerat. Igitur inriti remittuntur,
cum donis tamen, unde spes fieret non frustra eadem oraturum Tiridaten, si preces ipse attulisset. Suriaeque executio<a class="footnoteLink" href="#note_LCL322_254_1" id="target_note_LCL322_254_1"><sup>1</sup></a> <span class="italic">C.</span> Cestio,<a class="footnoteLink" href="#note_LCL322_254_2" id="target_note_LCL322_254_2"><sup>2</sup></a> copiae militares Corbuloni permissae, et quinta decuma legio ducente Mario Celso e Pannonia adiecta est. Scribitur
tetrarchis ac regibus praefectisque et procuratoribus
et qui praetorum finitimas provincias regebant,
iussis Corbulonis obsequi, in tantum ferme modum aucta potestate, quem populus Romanus Cn. Pompeio bellum piraticum gesturo dederat. Regressum Paetum, cum graviora metueret, facetiis insectari satis habuit Caesar, his ferme verbis: ignoscere se statim, ne tam promptus in pavorem longiore solicitudine aegresceret.</p>
<p>XXVI. At Corbulo quarta et duodecuma legionibus,
quae fortissimo quoque amisso et ceteris exterritis






</p></section><notes><section class="footnotes"><ul><li class="note" id="note_LCL322_254_1"><a class="footnoteCrossrefLink" href="#target_note_LCL322_254_1" title="Click to highlight in text"><sup class="lineRef">1</sup>executio] iurisdictio <span class="italic">Madvig.</span></a></li><script type="text/javascript">document.getElementById('note_LCL322_254_1').style.display = "none";</script><li class="note" id="note_LCL322_254_2"><a class="footnoteCrossrefLink" href="#target_note_LCL322_254_2" title="Click to highlight in text"><sup class="lineRef">2</sup>&lt;C&gt; <span class="italic">Nipperdey,</span> Cestio <span class="italic">Pighius:</span> citio.</a></li><script type="text/javascript">document.getElementById('note_LCL322_254_2').style.display = "none";</script></ul></section></notes></section>