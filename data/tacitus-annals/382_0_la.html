<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2">
<p>Isdem temporibus in superiore Germania trepidatum adventu Chattorum latrocinia agitantium. Dein P.<a class="footnoteLink" href="#note_LCL312_352_1" id="target_note_LCL312_352_1"><sup>1</sup></a> Pomponius legatus auxiliaris Vangionas ac Nemetas, addito equite alario, <span class="italic">inmittit,<a class="footnoteLink" href="#note_LCL312_352_2" id="target_note_LCL312_352_2"><sup>2</sup></a></span> monitos ut anteirent populatores vel dilapsis inprovisi circum-funderentur. Et secuta consilium ducis industria militum, divisique in duo agmina, qui laevum iter petiverant, recens reversos praedaque per luxum usos et somno gravis circumvenere. Aucta laetitia, quod quosdam e clade Variana quadragensimum post annum servitio exemerant.</p>
<p>XXVIII. At qui dextris et propioribus compendiis ierant, obvio hosti et aciem auso plus cladis faciunt, et praeda famaque onusti ad montem Taunum revertuntur, ubi Pomponius cum legionibus opperiebatur, si Chatti cupidine ulciscendi casum pugnae praeberent. Illi metu, ne hinc Romanus, inde Cherusci, cum quis aeternum discordant, circumgrederentur, legatos in urbem et obsides misere; decretusque Pomponio triumphalis honos, modica pars famae eius apud posteros, in quis carminum gloria praecellit.</p>
<p>XXIX. Per idem tempus Vannius Suebis a Druso Caesare inpositus pellitur regno, prima imperii aetate







</p></section><notes><section class="footnotes"><ul><li class="note" id="note_LCL312_352_1"><a class="footnoteCrossrefLink" href="#target_note_LCL312_352_1" title="Click to highlight in text"><sup class="lineRef">1</sup>P. <span class="italic">Ritter</span>: L.</a></li><script type="text/javascript">document.getElementById('note_LCL312_352_1').style.display = "none";</script><li class="note" id="note_LCL312_352_2"><a class="footnoteCrossrefLink" href="#target_note_LCL312_352_2" title="Click to highlight in text"><sup class="lineRef">2</sup>&lt;inmittit&gt; <span class="italic">Doederlein, al. More probably a larger lacuna should be marked after</span> agitantium <span class="italic">above.</span></a></li><script type="text/javascript">document.getElementById('note_LCL312_352_2').style.display = "none";</script></ul></section></notes></section>