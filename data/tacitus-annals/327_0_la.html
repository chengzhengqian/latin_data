<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

nam Tiberius, incertum an offensus tantoque magis iram premens, instaurari epulas iubet discumbitque ultra solitum, quasi honori abeuntis amici tribueret. Charicles tamen labi spiritum nec ultra biduum duraturum Macroni firmavit. Inde cuncta conloquiis inter praesentes, nuntiis apud legatos et exercitus festinabantur. Septimum decimum kal. Aprilis interclusa anima creditus est mortalitatem explevisse; et multo gratantum concursu ad capienda imperii primordia Gaius Caesar egrediebatur, cum repente adfertur redire Tiberio vocem ac visus vocarique qui recreandae defectioni cibum adferrent. Pavor hinc in omnes, et ceteri passim dispergi, se quisque maestum aut nescium fingere; Caesar in silentium fixus a summa spe novissima expectabat. Macro intrepidus opprimi senem iniectu multae vestis iubet discedique ab limine. Sic Tiberius finivit<a class="footnoteLink" href="#note_LCL312_242_1" id="target_note_LCL312_242_1"><sup>1</sup></a> octavo et septuagesimo aetatis anno.</p>
<p>LI. Pater ei Nero et utrimque origo gentis Claudiae, quamquam mater in Liviam et mox Iuliam familiam adoptionibus transierit. Casus prima ab infantia ancipites; nam proscriptum patrem exul secutus, ubi domum Augusti privignus introiit, multis aemulis conflictatus est, dum Marcellus et




</p></section><notes><section class="footnotes"><ul><li class="note" id="note_LCL312_242_1"><a class="footnoteCrossrefLink" href="#target_note_LCL312_242_1" title="Click to highlight in text"><sup class="lineRef">1</sup>finivit] finivit &lt;vitam&gt; <span class="italic">Heinsius,</span> &lt;vitam&gt; finivit <span class="italic">Ritter.</span></a></li><script type="text/javascript">document.getElementById('note_LCL312_242_1').style.display = "none";</script></ul></section></notes></section>