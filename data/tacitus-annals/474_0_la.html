<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


promptius, <span class="italic">ut</span><a class="footnoteLink" href="#note_LCL322_118_1" id="target_note_LCL322_118_1"><sup>1</sup></a> respiceret Burrum ac sciscitaretur, an militi imperanda caedes esset. Ille praetorianos toti Caesarum domui obstrictos memoresque Germanici nihil adversus progeniem eius atrox ausuros respondit: perpetraret Anicetus promissa. Qui nihil cunctatus poscit summam sceleris. Ad eam vocem Nero illo sibi die dari imperium auctoremque tanti muneris libertum profiletur: iret propere duceretque promptissimos ad iussa. Ipse audito venisse missu Agrippinae nuntium Agermum,<a class="footnoteLink" href="#note_LCL322_118_2" id="target_note_LCL322_118_2"><sup>2</sup></a> scaenam ultro criminis parat, gladiumque, dum mandata perfert,
abicit inter pedes eius, tum quasi deprehenso vincla inici iubet. ut exitium principis molitam matrem et pudore deprehensi sceleris sponte mortem sumpsisse confingeret.</p>
<p>VIII. Interim vulgato Agrippinae periculo, quasi casu evenisset, ut quisque acceperat, decurrere ad litus. Hi molium objectus, hi proximas scaphas scandere; alii, quantum corpus sinebat, vadere in mare; quidam manus protendere; questibus, votis, clamore diversa rogitantium aut incerta respondentium
omnis ora compleri; adfluere ingens multitudo
cum luminibus, atque ubi incolumem esse pernotuit, ut ad gratandum sese expedire, donec aspectu armati et minitantis agminis disiecti sunt.






</p></section><notes><section class="footnotes"><ul><li class="note" id="note_LCL322_118_1"><a class="footnoteCrossrefLink" href="#target_note_LCL322_118_1" title="Click to highlight in text"><sup class="lineRef">1</sup>&lt;ut[large-large] <span class="italic">Doederlein.</span></a></li><script type="text/javascript">document.getElementById('note_LCL322_118_1').style.display = "none";</script><li class="note" id="note_LCL322_118_2"><a class="footnoteCrossrefLink" href="#target_note_LCL322_118_2" title="Click to highlight in text"><sup class="lineRef">2</sup>Agermum <span class="italic">Andresen</span>: Agerinum <span class="italic">Med. And similarly below.</span></a></li><script type="text/javascript">document.getElementById('note_LCL322_118_2').style.display = "none";</script></ul></section></notes></section>