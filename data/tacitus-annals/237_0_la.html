<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

dixerim, moderatione magis an sapientia. Namque spreta exolescunt: si irascare, adgnita videntur.”</p>
<p>XXXV. “Non attingo Graecos, quorum non modo libertas, etiam libido impunita; aut si quis advertit, dictis dicta ultus est. Sed maxime solutum et sine obtrectatore fuit prodere de iis, quos mors odio aut gratiae exemisset. Num enim<a class="footnoteLink" href="#note_LCL312_62_1" id="target_note_LCL312_62_1"><sup>1</sup></a> armatis Cassio et Bruto ac Philippenses campos optinentibus belli civilis causa populum per contiones incendo? An illi quidem septuagensimum ante annum peremti, quo modo imaginibus suis noscuntur, quas ne victor quidem abolevit, sic partem memoriae apud scriptores retinent? Suum cuique decus posteritas rependit; nec deerunt, si damnatio ingruit, qui non modo Cassii et Bruti, set etiam mei meminerint.” Egressus dein senatu vitam abstinentia finivit. Libros per aediles cremandos censuere patres: set manserunt, occultati et editi. Quo magis socordiam eorum inridere libet, qui praesenti potentia credunt extingui posse etiam sequentis aevi memoriam. Nam contra punitis ingeniis gliscit auctoritas, neque aliud externi reges aut qui eadem saevitia usi sunt, nisi dedecus sibi atque illis gloriam peperere.</p>
<p>XXXVI. Ceterum postulandis reis tam continuus annus fuit, ut feriarum Latinarum diebus praefectum





</p></section><notes><section class="footnotes"><ul><li class="note" id="note_LCL312_62_1"><a class="footnoteCrossrefLink" href="#target_note_LCL312_62_1" title="Click to highlight in text"><sup class="lineRef">1</sup>enim <span class="italic">Halm</span>: eum.</a></li><script type="text/javascript">document.getElementById('note_LCL312_62_1').style.display = "none";</script></ul></section></notes></section>