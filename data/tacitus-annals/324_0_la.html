<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

in patientia firmitudinem simulans solitusque eludere medicorum artes atque eos, qui post tricesimum aetatis annum ad internoscenda corpori suo utilia vel noxia alieni consilii indigerent.</p>
<p>XLVII. Interim Romae futuris etiam post Tiberium caedibus semina iaciebantur. Laelius Balbus Acutiam, P. Vitellii quondam uxorem, maiestatis postulaverat; qua damnata cum praemium accusatori decerneretur, Iunius Otho tribunus plebei intercessit, unde illis odia, mox Othoni exitium.<a class="footnoteLink" href="#note_LCL312_236_1" id="target_note_LCL312_236_1"><sup>1</sup></a> Dein multorum amoribus famosa Albucilla, cui matrimonium cum Satrio Secundo coniurationis indice fuerat, defertur inpietatis in principem; conectebantur ut conscii et adulteri eius Cn. Domitius, Vibius Marsus, L. Arruntius. De claritudine Domitii supra memoravi; Marsus quoque vetustis honoribus et inlustris studiis erat. Sed testium interrogationi, tormentis servorum Macronem praesedisse commentarii ad senatum missi ferebant, nullaeque in eos imperatoris litterae suspicionem dabant, invalido ac fortasse ignaro ficta pleraque ob inimicitias Macronis notas in Arruntium.</p>
<p>XLVIII. Igitur Domitius defensionem meditans,







</p></section><notes><section class="footnotes"><ul><li class="note" id="note_LCL312_236_1"><a class="footnoteCrossrefLink" href="#target_note_LCL312_236_1" title="Click to highlight in text"><sup class="lineRef">1</sup>exitium <span class="italic">Nipperdey</span>: exilium.</a></li><script type="text/javascript">document.getElementById('note_LCL312_236_1').style.display = "none";</script></ul></section></notes></section>