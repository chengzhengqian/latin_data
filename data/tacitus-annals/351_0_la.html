<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

scilicet Vulsci et Aequi numquam adversam nobis aciem instruxere. Capti a Gallis sumus: sed et Tuscis obsides dedimus et Samnitium iugum subiimus.<a class="footnoteLink" href="#note_LCL312_290_1" id="target_note_LCL312_290_1"><sup>1</sup></a> Ac tamen,<a class="footnoteLink" href="#note_LCL312_290_2" id="target_note_LCL312_290_2"><sup>2</sup></a> si cuncta bella recenseas, nullum breviore spatio quam adversus Gallos confectum: continua inde ac fida pax. Iam moribus artibus adfinitatibus nostris mixti aurum et opes suas inferant potius quam separati habeant. Omnia, patres conscripti, quae nunc vetustissima creduntur, nova fuere: plebeii magistratus post patricios, Latini post plebeios, ceterarum Italiae gentium post Latinos. Inveterascet hoc quoque, et quod hodie exemplis tuemur, inter exempla erit.‚Äù</p>
<p>XXV. Orationem principis secuto patrum consulto primi Aedui senatorum in urbe ius adepti sunt. Datum id foederi antiquo, et quia soli Gallorum fraternitatis nomen cum populo Romano usurpant.</p>
<p>Isdem diebus in numerum patriciorum adscivit Caesar vetustissimum quemque e senatu aut quibus






</p></section><notes><section class="footnotes"><ul><li class="note" id="note_LCL312_290_1"><a class="footnoteCrossrefLink" href="#target_note_LCL312_290_1" title="Click to highlight in text"><sup class="lineRef">1</sup>subiimus <span class="italic">Orelli:</span> subimus.</a></li><script type="text/javascript">document.getElementById('note_LCL312_290_1').style.display = "none";</script><li class="note" id="note_LCL312_290_2"><a class="footnoteCrossrefLink" href="#target_note_LCL312_290_2" title="Click to highlight in text"><sup class="lineRef">2</sup>ac tamen <span class="italic">Halm:</span> attamen.</a></li><script type="text/javascript">document.getElementById('note_LCL312_290_2').style.display = "none";</script></ul></section></notes></section>