<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">

operam praebuerat; eaque offensio altius penetrabat, quia idem Thrasea Patavi, unde ortus erat, ludis † cetastis<a class="footnoteLink" href="#note_LCL322_368_1" id="target_note_LCL322_368_1"><sup>1</sup></a> a Troiano Antenore institutis habitu tragico cecinerat. Die quoque. quo praetor Antistius ob probra in Neronem composita ad mortem damnabatur, mitiora censuit obtinuitque; et cum<a class="footnoteLink" href="#note_LCL322_368_2" id="target_note_LCL322_368_2"><sup>2</sup></a> deum honores Poppaeae decernuntur,<a class="footnoteLink" href="#note_LCL322_368_3" id="target_note_LCL322_368_3"><sup>3</sup></a> sponte absens, funeri non interfuerat. Quae oblitterari non sinebat Capito Cossutianus, praeter animum ad flagitia praecipitem iniquus Thraseae, quod auctoritate eius concidisset, iuvantis Cilicum legatos, dum Capitonem repetundarum interrogant.</p>
<p>XXII. Quin et illa obiectabat, principio anni vitare Thraseam sollemne ius iurandum; nuncupationibus votorum non adesse quamvis quindecimvirali sacerdotio praeditum; numquam pro salute principis aut caelesti voce immolavisse; adsiduum olim et indefessum, qui vulgaribus quoque patrum consultis semet fautorem aut adversarium ostenderet, triennio non introisse curiam; nuperrimeque, cum ad coercendos Silanum et Veterem certatim concurreretur, privatis potius clientium negotiis vacavisse. Secessionem iam id et partis et, si idem multi audeant, bellum esse. “Ut quondam C. Caesarem” inquit “et M. Catonem, ita









</p></section><notes><section class="footnotes"><ul><li class="note" id="note_LCL322_368_1"><a class="footnoteCrossrefLink" href="#target_note_LCL322_368_1" title="Click to highlight in text"><sup class="lineRef">1</sup>cetastis] vetustis <span class="italic">R. Seyffert,</span> cetariis <span class="italic">Nipperdey.</span></a></li><script type="text/javascript">document.getElementById('note_LCL322_368_1').style.display = "none";</script><li class="note" id="note_LCL322_368_2"><a class="footnoteCrossrefLink" href="#target_note_LCL322_368_2" title="Click to highlight in text"><sup class="lineRef">2</sup>cum] dum <span class="italic">Heinsius.</span></a></li><script type="text/javascript">document.getElementById('note_LCL322_368_2').style.display = "none";</script><li class="note" id="note_LCL322_368_3"><a class="footnoteCrossrefLink" href="#target_note_LCL322_368_3" title="Click to highlight in text"><sup class="lineRef">3</sup>decernuntur] decernerentur <span class="italic">Agricola.</span></a></li><script type="text/javascript">document.getElementById('note_LCL322_368_3').style.display = "none";</script></ul></section></notes></section>