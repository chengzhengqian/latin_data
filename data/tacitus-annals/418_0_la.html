<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


triumphos maiorum enumerabat, intentus ipse et ceteri; liberalium quoque artium commemoratio et nihil regente eo triste rei publicae ab externis accidisse pronis animis audita: postquam ad providentiam sapientiamque flexit, nemo risui temperare, quamquam oratio a Seneca composita multum cultus praeferret, ut fuit illi viro ingenium amoenum et temporis eius auribus adcommodatum. Adnotabant seniores, quibus otiosum est vetera et praesentia contendere, primum ex iis, qui rerum potiti essent, Neronem alienae facundiae eguisse. Nam dictator Caesar summis oratoribus aemulus; et Augusto prompta ac profluens quae<a class="footnoteLink" href="#note_LCL322_6_1" id="target_note_LCL322_6_1"><sup>1</sup></a> deceret principem eloquentia
fuit. Tiberius artem quoque callebat, qua verba expenderet, tum validus sensibus aut consulto ambiguus. Etiam Gai Caesaris turbata mens vim dicendi non corrupit. Nec in Claudio, quotiens meditata dissereret,<a class="footnoteLink" href="#note_LCL322_6_2" id="target_note_LCL322_6_2"><sup>2</sup></a> elegantiam requireres. Nero puerilibus statim annis vividum animum in alia detorsit: caelare, pingere, cantus aut regimen equorum exercere; et aliquando carminibus pangendis
inesse sibi elementa doctrinae ostendebat.</p>
<p>IV. Ceterum peractis tristitiae imitamentis curiam ingressus et de auctoritate patrum et consensu militum praefatus, consilia sibi et exempla capessendi egregie imperii memoravit. Neque iuventam armis civilibus aut domesticis discordiis imbutam; nulla






</p></section><notes><section class="footnotes"><ul><li class="note" id="note_LCL322_6_1"><a class="footnoteCrossrefLink" href="#target_note_LCL322_6_1" title="Click to highlight in text"><sup class="lineRef">1</sup>quae] quaeque <span class="italic">Ernesti.</span></a></li><script type="text/javascript">document.getElementById('note_LCL322_6_1').style.display = "none";</script><li class="note" id="note_LCL322_6_2"><a class="footnoteCrossrefLink" href="#target_note_LCL322_6_2" title="Click to highlight in text"><sup class="lineRef">2</sup>dissereret <span class="italic">Puteolanus</span>: dissererentur.</a></li><script type="text/javascript">document.getElementById('note_LCL322_6_2').style.display = "none";</script></ul></section></notes></section>