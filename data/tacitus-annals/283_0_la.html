<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

Capreas et Surrentum interluit freto Campaniam praelegebat, ambiguus an urbem intraret, seu, quia contra destinaverat, speciem venturi simulans. Et saepe in propinqua degressus, aditis iuxta Tiberim hortis, saxa rursum et solitudinem maris repetiit, pudore scelerum et libidinum, quibus adeo indomitis exarserat, ut more regio pubem ingenuam stupris pollueret. Nec formam tantum et decora corpora, set in his modestam pueritiam, in aliis imagines maiorum incitamentum cupidinis habebat. Tuncque primum ignota antea vocabula reperta sunt sellariorum et spintriarum ex foeditate loci ac multiplici patientia; praepositique servi, <span class="italic">qui con</span>quirerent<a class="footnoteLink" href="#note_LCL312_154_1" id="target_note_LCL312_154_1"><sup>1</sup></a> pertraherent, dona in promptos, minas adversum abnuentis, et si retinerent propinquus aut parens, vim raptus suaque ipsi libitia velut in captos exerces bant.</p>
<p>II. At Romae principio anni, quasi recens cognitis Liviae flagitiis ac non pridem etiam punitis, atroces sententiae dicebantur, in effigies quoque ac memoriam eius, et bona Seiani ablata aerario ut in fiscum cogerentur, tam<span class="italic">quam</span> referret. Scipiones haec et Silani et Cassii isdem ferme aut paulum inmutatis verbis adseveratione multa censebant, cum repente



</p></section><notes><section class="footnotes"><ul><li class="note" id="note_LCL312_154_1"><a class="footnoteCrossrefLink" href="#target_note_LCL312_154_1" title="Click to highlight in text"><sup class="lineRef">1</sup>&lt;qui con&gt;quirerent <span class="italic">Doederlein</span>: quirerent.</a></li><script type="text/javascript">document.getElementById('note_LCL312_154_1').style.display = "none";</script></ul></section></notes></section>