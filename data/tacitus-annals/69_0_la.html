<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

orantibus Florentinis ne Clanis solito alveo demotus in amnem Arnum transferretur idque ipsis perniciem adferret. Congruentia his Interamnates<a class="footnoteLink" href="#note_LCL249_378_1" id="target_note_LCL249_378_1"><sup>1</sup></a> disseruere: pessum ituros fecundissimos Italiae campos, si amnis Nar (id enim parabatur) in rivos diductus<a class="footnoteLink" href="#note_LCL249_378_2" id="target_note_LCL249_378_2"><sup>2</sup></a> superstagnavisset. Nec Reatini silebant, Velinum lacum, qua in Narem effunditur, obstrui recusantes, quippe in adiacentia erupturum; optume rebus mortalium consuluisse naturam, quae sua ora fluminibus, suos cursus, utque originem, ita finis dederit; spectandas etiam religiones maiorum,<a class="footnoteLink" href="#note_LCL249_378_3" id="target_note_LCL249_378_3"><sup>3</sup></a> qui sacra et lucos et aras patriis amnibus dicaverint; quin ipsum Tiberim nolle prorsus accolis fluviis orbatum minore gloria fluere. Seu preces coloniarum, seu difficultas operum, sive superstitio valuit, ut in sententiam Pisonis<a class="footnoteLink" href="#note_LCL249_378_4" id="target_note_LCL249_378_4"><sup>4</sup></a> concederetur,<a class="footnoteLink" href="#note_LCL249_378_5" id="target_note_LCL249_378_5"><sup>5</sup></a> qui nil mutandum censuerat.</p>
<p>LXXX. Prorogatur Poppaeo Sabino provincia Moesia, additis Achaia ac Macedonia. Id quoque morum Tiberii fuit, continuare imperia ac plerosque ad finem vitae in isdem exercitibus aut iurisdictionibus habere. Causae variae traduntur: alii taedio novae curae semel placita pro aeternis serva-visse;











</p></section><notes><section class="footnotes"><ul><li class="note" id="note_LCL249_378_1"><a class="footnoteCrossrefLink" href="#target_note_LCL249_378_1" title="Click to highlight in text"><sup class="lineRef">1</sup>Interamnates <span class="italic">Beroaldus</span>: ante manates.</a></li><script type="text/javascript">document.getElementById('note_LCL249_378_1').style.display = "none";</script><li class="note" id="note_LCL249_378_2"><a class="footnoteCrossrefLink" href="#target_note_LCL249_378_2" title="Click to highlight in text"><sup class="lineRef">2</sup>diductus <span class="italic">Beroaldus</span>: deductus.</a></li><script type="text/javascript">document.getElementById('note_LCL249_378_2').style.display = "none";</script><li class="note" id="note_LCL249_378_3"><a class="footnoteCrossrefLink" href="#target_note_LCL249_378_3" title="Click to highlight in text"><sup class="lineRef">3</sup>maiorum <span class="italic">Nipperdey</span>: sociorum.</a></li><script type="text/javascript">document.getElementById('note_LCL249_378_3').style.display = "none";</script><li class="note" id="note_LCL249_378_4"><a class="footnoteCrossrefLink" href="#target_note_LCL249_378_4" title="Click to highlight in text"><sup class="lineRef">4</sup>Pisonis] Cn. Pisonis <span class="italic">Nipperdey.</span></a></li><script type="text/javascript">document.getElementById('note_LCL249_378_4').style.display = "none";</script><li class="note" id="note_LCL249_378_5"><a class="footnoteCrossrefLink" href="#target_note_LCL249_378_5" title="Click to highlight in text"><sup class="lineRef">5</sup>concederetur <span class="italic">Lipsius</span>: concederet.</a></li><script type="text/javascript">document.getElementById('note_LCL249_378_5').style.display = "none";</script></ul></section></notes></section>