<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2">
<p>XLIV. Per idem tempus Octavius Sagitta plebei tribunus, Pontiae mulieris nuptae amore vaecors, ingentibus donis adulterium et mox, ut omitteret maritum, emercatur, suum matrimonium promittens ac nuptias eius pactus, Sed ubi mulier vacua fuit, nectere moras, adversam patris voluntatem causari repertaque spe ditioris coniugis promissa exuere. Octavius contra modo conqueri, modo minitari, famam perditam, pecuniam exhaustam obtestans, denique salutem, quae sola reliqua esset, arbitrio eius permittens. Ac postquam spernebatur, noctem unam ad solacium poscit, qua delenitus modum in posterum adhiberet. Statuitur nox, et Pontia consciae ancillae custodiam cubiculi mandat. Ille uno cum liberto ferrum veste occultum infert. Tum, ut adsolet in amore et ira, iurgia preces, exprobratio satisfactio et pars tenebrarum libidini seposita; ex <span class="italic">qua</span> quasi incensus<a class="footnoteLink" href="#note_LCL322_78_1" id="target_note_LCL322_78_1"><sup>1</sup></a> nihil metuentem ferro transverberat
et accurrentem ancillam vulnere absterret cubiculoque prorumpit. Postera die manifesta caedes,
haud ambiguus percussor; quippe mansitasse una convincebatur, sed libertus suum illud facinus profiteri, se patroni iniurias ultum isse.<a class="footnoteLink" href="#note_LCL322_78_2" id="target_note_LCL322_78_2"><sup>2</sup></a> Commoveratque
quosdam magnitudine exempli, donec ancilla ex vulnere refecta verum aperuit. Postulatusque



</p></section><notes><section class="footnotes"><ul><li class="note" id="note_LCL322_78_1"><a class="footnoteCrossrefLink" href="#target_note_LCL322_78_1" title="Click to highlight in text"><sup class="lineRef">1</sup>ex &lt;qua&gt; quasi incensus <span class="italic">Halm</span> (<span class="italic">after Bekker and Jac. Gronovius</span>); et quastim census.</a></li><script type="text/javascript">document.getElementById('note_LCL322_78_1').style.display = "none";</script><li class="note" id="note_LCL322_78_2"><a class="footnoteCrossrefLink" href="#target_note_LCL322_78_2" title="Click to highlight in text"><sup class="lineRef">2</sup>isse <span class="italic">WÃ¶lfflin</span>: esse <span class="italic">Med. Compare</span> IV. 73; VI. 36; XII. 45; XVI. 49.</a></li><script type="text/javascript">document.getElementById('note_LCL322_78_2').style.display = "none";</script></ul></section></notes></section>