<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

domibus aut civitatibus. Convenisse recenti dolori luctum et ex maerore solacia; sed referendum iam animum ad firmitudinem, ut quondam divus Iulius amissa unica filia, ut divus Augustus ereptis nepotibus abstruserint tristitiam. Nil opus vetustioribus exemplis, quotiens populus Romanus cladis exercituum, interitum ducum, funditus amissas nobilis familias constanter tulerit. Principes mortales, rem publicam aeternam esse. Proin repeterent sollemnia, et quia ludorum Megalesium spectaculum suberat, etiam voluptates resumerent.</p>
<p>VII. Tum exuto iustitio reditum ad munia et Drusus Illyricos ad exercitus profectus est, erectis omnium animis spe petendae<a class="footnoteLink" href="#note_LCL249_530_1" id="target_note_LCL249_530_1"><sup>1</sup></a> e Pisone ultionis et crebro questu, quod vagus interim per amoena Asiae atque Achaiae adroganti et subdola mora scelerum probationes subverteret. Nam vulgatum erat missam, ut dixi, a Cn. Sentio famosam veneficiis Martinam subita morte Brundisii extinctam, venenumque nodo crinium ejus occultatum nec ulla in corpore signa sumpti exitii reperta.</p>
<p>VIII. At Piso, praemisso in urbem filio datisque







</p></section><notes><section class="footnotes"><ul><li class="note" id="note_LCL249_530_1"><a class="footnoteCrossrefLink" href="#target_note_LCL249_530_1" title="Click to highlight in text"><sup class="lineRef">1</sup>animis spe petendae <span class="italic">Freinsheim</span>: animis petendae.</a></li><script type="text/javascript">document.getElementById('note_LCL249_530_1').style.display = "none";</script></ul></section></notes></section>