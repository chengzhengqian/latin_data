<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


Corbulonem opperientes, ac vis <span class="italic">si</span><a class="footnoteLink" href="#note_LCL322_236_1" id="target_note_LCL322_236_1"><sup>1</sup></a> ingrueret, provisis exemplis Caudinae Numanti<span class="italic">naeque cladis;</span><a class="footnoteLink" href="#note_LCL322_236_2" id="target_note_LCL322_236_2"><sup>2</sup></a> neque eandem vim Samnitibus, Italico populo, ac Parthis,<a class="footnoteLink" href="#note_LCL322_236_3" id="target_note_LCL322_236_3"><sup>3</sup></a> Romani imperii aemulis. Validam quoque et laudatam antiquitatem, quotiens fortuna contra daret, saluti consuluisse. Qua desperatione exercitus dux subactus primas tamen litteras ad Vologesen non supplices, sed in modum querentis composuit, quod pro Armeniis semper Romanae dicionis aut subiectis regi, quem imperator delegisset, hostilia faceret: pacem ex aequo utilem; ne praesentia tantum spectaret. Ipsum adversus duas legiones totis regni viribus advenisse: at Romanis orbem terrarum reliquum, quo bellum iuvarent.</p>
<p>XIV. Ad ea Vologeses nihil pro causa, sed opperiendos
sibi fratres Pacorum ac Tiridaten rescripsit; illum locum tempusque consilio destinatum, quid de Armenia cernerent; adiecisse deos dignum Arsacidarum.
simul ut de legionibus Romanis statuerent. Missi posthac<a class="footnoteLink" href="#note_LCL322_236_4" id="target_note_LCL322_236_4"><sup>4</sup></a> Paeto nuntii et regis conloquium petitum, qui Vasacen praefectum equitatus ire iussit.
Tum Paetus Lucullos, Pompeios et si qua Caes<span class="italic">ares</span> optinendae donandaeve Armeniae egerant, Vasaces imaginem retinendi largiendive penes nos, vim penes Parthos memorat. Et multum in vicem







</p></section><notes><section class="footnotes"><ul><li class="note" id="note_LCL322_236_1"><a class="footnoteCrossrefLink" href="#target_note_LCL322_236_1" title="Click to highlight in text"><sup class="lineRef">1</sup>&lt;si&gt; <span class="italic">Walther.</span></a></li><script type="text/javascript">document.getElementById('note_LCL322_236_1').style.display = "none";</script><li class="note" id="note_LCL322_236_2"><a class="footnoteCrossrefLink" href="#target_note_LCL322_236_2" title="Click to highlight in text"><sup class="lineRef">2</sup>Caudinae Numanti&lt;naeque cladis&gt;; neque eandem <span class="italic">Haase:</span> caudi nenum antineque eandem.</a></li><script type="text/javascript">document.getElementById('note_LCL322_236_2').style.display = "none";</script><li class="note" id="note_LCL322_236_3"><a class="footnoteCrossrefLink" href="#target_note_LCL322_236_3" title="Click to highlight in text"><sup class="lineRef">3</sup>ac Parthis <span class="italic">Halm:</span> aut paenis.</a></li><script type="text/javascript">document.getElementById('note_LCL322_236_3').style.display = "none";</script><li class="note" id="note_LCL322_236_4"><a class="footnoteCrossrefLink" href="#target_note_LCL322_236_4" title="Click to highlight in text"><sup class="lineRef">4</sup>posthac &lt;a&gt; <span class="italic">Haase.</span></a></li><script type="text/javascript">document.getElementById('note_LCL322_236_4').style.display = "none";</script></ul></section></notes></section>