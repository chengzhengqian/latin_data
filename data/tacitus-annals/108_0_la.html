<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

proeliorum expertem, Hercyniae latebris defensum; ac mox per dona et legationes petivisse foedus, proditorem patriae, satellitem Caesaris, haud minus infensis animis exturbandum quam Varum Quintilium interfecerint. Meminissent modo tot proeliorum, quorum eventu et ad postremum eiectis Romanis satis probatum, penes utros summa belli fuerit.</p>
<p>XLVI. Neque Maroboduus iactantia sui aut probris in hostem abstinebat, sed Inguiomerum tenens illo in corpore decus omne Cheruscorum, illius consiliis gesta quae prospere ceciderint testabatur: vaecordem Arminium et rerum nescium alienam gloriam in se trahere, quoniam tres vagas<a class="footnoteLink" href="#note_LCL249_456_1" id="target_note_LCL249_456_1"><sup>1</sup></a> legiones et ducem fraudis ignarum perfidia deceperit, magna cum clade Germaniae et ignominia sua, cum coniunx, cum filius eius servitium adhuc tolerent. At se duodecim legionibus petitum duce Tiberio inlibatam Germanorum gloriam servavisse, mox condicionibus aequis discessum; neque paenitere quod ipsorum in manu sit, integrum adversum Romanos bellum an pacem incruentam malint. His vocibus instinctos exercitus propriae quoque causae stimulabant, cum a Cheruscis Langobardisque pro anti-quo





</p></section><notes><section class="footnotes"><ul><li class="note" id="note_LCL249_456_1"><a class="footnoteCrossrefLink" href="#target_note_LCL249_456_1" title="Click to highlight in text"><sup class="lineRef">1</sup>vagas <span class="italic">Dr√§ger</span>: vacuas.</a></li><script type="text/javascript">document.getElementById('note_LCL249_456_1').style.display = "none";</script></ul></section></notes></section>