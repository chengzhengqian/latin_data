<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

fidem Cartimanduae reginae Brigantum petivisset, vinctus ac victoribus traditus est, nono post anno, quam bellum in Britannia coeptum. Unde fama eius evecta insulas<a class="footnoteLink" href="#note_LCL312_364_1" id="target_note_LCL312_364_1"><sup>1</sup></a> et proximas provincias pervagata per Italiam quoque celebrabatur, avebantque visere, quis ille tot per annos opes nostras sprevisset. Ne Romae quidem ignobile Carataci nomen erat; et Caesar dum suum decus extollit, addidit gloriam victo. Vocatus quippe ut ad insigne spectaculum populus: stetere in armis praetoriae cohortes campo, qui castra praeiacet. Tune<a class="footnoteLink" href="#note_LCL312_364_2" id="target_note_LCL312_364_2"><sup>2</sup></a> incedentibus regiis clientulis phalerae, torques<a class="footnoteLink" href="#note_LCL312_364_3" id="target_note_LCL312_364_3"><sup>3</sup></a> quaeque bellis externis quaesiverat traducta, mox fratres et coniunx et filia, postremo ipse ostentatus. Ceterorum preces degeneres fuere ex metu: at non Caratacus aut vultu demisso aut verbis misericordiam requirens, ubi tribunali adstitit, in hunc modum locutus est:—</p>
<p>XXXVII. “Si quanta nobilitas et fortuna mihi fuit, tanta rerum prosperarum moderatio fuisset, amicus potius in hanc urbem quam captus venissem, neque dedignatus esses claris maioribus ortum, pluribus gentibus imperitantem foedere in pacem<a class="footnoteLink" href="#note_LCL312_364_4" id="target_note_LCL312_364_4"><sup>4</sup></a> accipere. Praesens sors mea ut mihi informis, sic tibi magnifica est. Habui equos viros, arma opes: quid mirum, si haec invitus amisi? Nam<a class="footnoteLink" href="#note_LCL312_364_5" id="target_note_LCL312_364_5"><sup>5</sup></a> si vos omnibus imperitare vultis, sequitur ut omnes servitutem accipiant? Si statim deditus traherer,<a class="footnoteLink" href="#note_LCL312_364_6" id="target_note_LCL312_364_6"><sup>6</sup></a> neque









</p></section><notes><section class="footnotes"><ul><li class="note" id="note_LCL312_364_1"><a class="footnoteCrossrefLink" href="#target_note_LCL312_364_1" title="Click to highlight in text"><sup class="lineRef">1</sup>insulas] insulam <span class="italic">Heinsius.</span></a></li><script type="text/javascript">document.getElementById('note_LCL312_364_1').style.display = "none";</script><li class="note" id="note_LCL312_364_2"><a class="footnoteCrossrefLink" href="#target_note_LCL312_364_2" title="Click to highlight in text"><sup class="lineRef">2</sup>tunc] tum <span class="italic">Ernesti.</span></a></li><script type="text/javascript">document.getElementById('note_LCL312_364_2').style.display = "none";</script><li class="note" id="note_LCL312_364_3"><a class="footnoteCrossrefLink" href="#target_note_LCL312_364_3" title="Click to highlight in text"><sup class="lineRef">3</sup>torques <span class="italic">Doederlein</span>: torquibus.</a></li><script type="text/javascript">document.getElementById('note_LCL312_364_3').style.display = "none";</script><li class="note" id="note_LCL312_364_4"><a class="footnoteCrossrefLink" href="#target_note_LCL312_364_4" title="Click to highlight in text"><sup class="lineRef">4</sup>in pacem <span class="italic">Doederlein</span>: * pacem.</a></li><script type="text/javascript">document.getElementById('note_LCL312_364_4').style.display = "none";</script><li class="note" id="note_LCL312_364_5"><a class="footnoteCrossrefLink" href="#target_note_LCL312_364_5" title="Click to highlight in text"><sup class="lineRef">5</sup>nam] num <span class="italic">Lipsius.</span></a></li><script type="text/javascript">document.getElementById('note_LCL312_364_5').style.display = "none";</script><li class="note" id="note_LCL312_364_6"><a class="footnoteCrossrefLink" href="#target_note_LCL312_364_6" title="Click to highlight in text"><sup class="lineRef">6</sup>traherer <span class="italic">Bekker</span>: traderer.</a></li><script type="text/javascript">document.getElementById('note_LCL312_364_6').style.display = "none";</script></ul></section></notes></section>