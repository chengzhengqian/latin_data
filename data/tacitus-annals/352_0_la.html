<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

clari parentes fuerant, paucis iam reliquis familiarum, quas Romulus maiorum et L. Brutus minorum gentium appellaverant, exhaustis etiam quas dictator Caesar lege Cassia et princeps Augustus lege Saenia sublegere; laetaque haec in rem publicam munia multo gaudio censoris inibantur. Famosos probris quonam modo senatu depelleret anxius, mitem et recens repertam quam ex severitate prisca rationem adhibuit, monendo, secum quisque de se consultaret peteretque ius exuendi ordinis: facilem eius rei veniam. Et motos senatu excusatosque simul propositurum, ut iudicium censorum<a class="footnoteLink" href="#note_LCL312_292_1" id="target_note_LCL312_292_1"><sup>1</sup></a> ac pudor sponte cedentium permixta<a class="footnoteLink" href="#note_LCL312_292_2" id="target_note_LCL312_292_2"><sup>2</sup></a> ignominiam mollirent. Ob ea Vipstanus consul rettulit patrem senatus appellandum esse Claudium: quippe promiscum patris patriae cognomentum; nova in rem publicam merita non usitatis vocabulis honoranda: sed ipse cohibuit consulem ut nimium adsentantem. Condiditque lustrum, quo censa sunt civium quinquagiens noviens centena octoginta quattuor milia septuaginta duo. Isque illi finis inscitiae erga domum suam fuit: haud multo post flagitia uxoris noscere ac punire adactus, ut deinde ardesceret in nuptias incestas.</p>
</section><notes><section class="footnotes"><ul><li class="note" id="note_LCL312_292_1"><a class="footnoteCrossrefLink" href="#target_note_LCL312_292_1" title="Click to highlight in text"><sup class="lineRef">1</sup>censorum] censorium <span class="italic">FaÄ“rnus.</span></a></li><script type="text/javascript">document.getElementById('note_LCL312_292_1').style.display = "none";</script><li class="note" id="note_LCL312_292_2"><a class="footnoteCrossrefLink" href="#target_note_LCL312_292_2" title="Click to highlight in text"><sup class="lineRef">2</sup>permixta <span class="italic">Ritter</span>: permixti.</a></li><script type="text/javascript">document.getElementById('note_LCL312_292_2').style.display = "none";</script></ul></section></notes></section>