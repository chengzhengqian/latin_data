<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

ut Clarii Apollinis oraculo uteretur. Non femina Illic, ut apud Delphos, sed certis e familiis et ferme Mileto accitus sacerdos numerum modo consultantium et nomina audit; tum in specum degressus, hausta fontis arcani aqua, ignarus plerumque litterarum et carminum, edit responsa versibus compositis super rebus quas quis mente concepit. Et ferebatur Germanico per ambages, ut mos oraculis, maturum exitum<a class="footnoteLink" href="#note_LCL249_470_1" id="target_note_LCL249_470_1"><sup>1</sup></a> cecinisse.</p>
<p>LV. At Cn. Piso quo properantius destinata inciperet civitatem Atheniensium turbido incessu exterritam oratione saeva increpat, oblique Germanicum perstringens quod contra decus Romani nominis non Atheniensis, tot cladibus extinctos, sed conluviem illam nationum comitate nimia coluisset: hos enim esse Mithridatis adversus Sullam, Antonii adversus divum Augustum socios. Etiam vetera obiectabat, quae in Macedones inprospere, violenter in suos fecissent, offensus urbi propria quoque ira quia Theophilum quendam Areo iudicio falsi damnatum precibus suis non concederent. Exim navigatione celeri per Cycladas et compendia maris adsequitur Germanicum apud insulam Rhodum, haud nescium quibus insectationibus petitus foret; sed






</p></section><notes><section class="footnotes"><ul><li class="note" id="note_LCL249_470_1"><a class="footnoteCrossrefLink" href="#target_note_LCL249_470_1" title="Click to highlight in text"><sup class="lineRef">1</sup>exitum <span class="italic">Heraeus</span>: exitium.</a></li><script type="text/javascript">document.getElementById('note_LCL249_470_1').style.display = "none";</script></ul></section></notes></section>