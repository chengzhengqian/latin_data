<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

distributis cohortibus turmas quoque peditum ad munia accingit. Tunc dato signo perfringunt aggerem suisque claustris impeditos turbant. Atque illi conscientia rebellionis et obsaeptis effugiis multa et clara facinora fecere, qua pugna filius legati M. Ostorius servati civis decus meruit.</p>
<p>XXXII. Ceterum clade Icenorum compositi qui bellum inter et pacem dubitabant, et ductus in Decangos<a class="footnoteLink" href="#note_LCL312_358_1" id="target_note_LCL312_358_1"><sup>1</sup></a> exercitus. Vastati agri, praedae passim actae, non ausis aciem hostibus, vel si ex occulto carpere agmen temptarent, punito dolo. Iamque ventum haud procul mari, quod Hiberniam insulam aspectat, cum ortae apud Brigantas discordiae retraxere ducem, destinationis certum, ne nova moliretur nisi prioribus firmatis. Et Brigantes quidem, paucis qui arma coeptabant interfectis, in reliquos data venia, resedere: Silurum gens non atrocitate, non clementia mutabatur, quin bellum exerceret castrisque legionum premenda foret. Id quo promptius veniret, colonia Camulodunum valida







</p></section><notes><section class="footnotes"><ul><li class="note" id="note_LCL312_358_1"><a class="footnoteCrossrefLink" href="#target_note_LCL312_358_1" title="Click to highlight in text"><sup class="lineRef">1</sup>in Decangos <span class="italic">Bezzenberger</span>: inde Cangos <span class="italic">Med.,</span> in Ceangos <span class="italic">Andresen.</span></a></li><script type="text/javascript">document.getElementById('note_LCL312_358_1').style.display = "none";</script></ul></section></notes></section>