<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


fluxum est quam fama potentiae non sua vi nixae. Statim relictum Agrippinae limen: nemo solari, nemo adire praeter paucas feminas, amore an odio incertas. Ex quibus erat Iunia Silana, quam matrimonio C. Sili a Messalina depulsam supra rettuli, insignis genere forma lascivia, et Agrippinae diu percara, mox occultis inter eas offensionibus, quia Sextium Africanum
nobilem iuvenem a nuptiis Silanae deterruerat
Agrippina, inpudicam et vergentem annis dictitans, non ut Africanum sibi seponeret, sed ne opibus et orbitate Silanae maritus poteretur. Illa spe ultionis oblata parat accusatores ex clientibus suis, Iturium et Calvisium, non vetera et saepius iam audita deferens, quod Britannici mortem lugeret aut Octaviae iniurias evulgaret, sed destinavisse eam Rubellium Plautum, per maternam originem pari ac Nero gradu a divo Augusto, ad res novas extollere coniugioque eius et iam imperio<a class="footnoteLink" href="#note_LCL322_32_1" id="target_note_LCL322_32_1"><sup>1</sup></a> rem publicam rursus invadere. Haec Iturius et Calvisius Atimeto Domitiae Neronis amitae liberto, aperiunt. Qui laetus oblatis (quippe inter Agrippinam et Domitiam infensa aemulatio exercebatur) Paridem histrionem, libertum et ipsum Domitiae, impulit ire propere crimenque atrociter deferre.</p>
</section><notes><section class="footnotes"><ul><li class="note" id="note_LCL322_32_1"><a class="footnoteCrossrefLink" href="#target_note_LCL322_32_1" title="Click to highlight in text"><sup class="lineRef">1</sup>et iam imperio <span class="italic">J. F. Gronovius</span>: etiam perio <span class="italic">Med.</span>, et imperio <span class="italic">Nipperdey.</span></a></li><script type="text/javascript">document.getElementById('note_LCL322_32_1').style.display = "none";</script></ul></section></notes></section>