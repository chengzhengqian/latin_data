<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


cerdentium otio augebantur; ceterum libertus Plauti celeritate ventorum praevenit centurionem et mandata L. Antistii soceri attulit:â€”Effugeret segnem mortem, dum suffugium esset<a class="footnoteLink" href="#note_LCL322_200_1" id="target_note_LCL322_200_1"><sup>1</sup></a>: magni nominis miseratione reperturum bonos, consociaturum audaces:
nullum interim subsidium aspernandum. Si sexaginta milites (tot enim adveniebant) propulisset,
dum refertur nuntius Neroni, dum manus alia permeat, multa secutura, quae adusque bellum evalescerent. Denique aut salutem tali consilio quaeri, aut nihil gravius audenti quam ignavo patiendum esse.</p>
<p>LIX. Sed Plautum ea non movere sive nullam opem providebat inermis atque exul, seu taedio ambiguae
spei, an amore coniugis et liberorum, quibus placabiliorem fore principem rebatur nulla sollicitudine
turbatum. Sunt qui alios a socero nuntios venisse ferant, tamquam nihil atrox immineret; doctoresque sapientiae, Coeranum Graeci, Musonium Tusci generis, constantiam opperiendae mortis pro incerta et trepida vita suasisse. Repertus est certe per medium diei nudus exercitando corpori. Talem eum centurio trucidavit coram Pelagone spadone, quem






</p></section><notes><section class="footnotes"><ul><li class="note" id="note_LCL322_200_1"><a class="footnoteCrossrefLink" href="#target_note_LCL322_200_1" title="Click to highlight in text"><sup class="lineRef">1</sup>dum . . . esset <span class="italic">Andresen:</span> otium . . . et.</a></li><script type="text/javascript">document.getElementById('note_LCL322_200_1').style.display = "none";</script></ul></section></notes></section>