<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

eius attinuit, et cunctos aditus custodiis clauserat, crebroque vulgabat ire in melius valetudinem principis, quo miles bona in spe ageret tempusque prosperum ex monitis Chaldaeorum adventaret.</p>
<p>LXIX. Tunc medio diei tertium ante Idus Octobris, foribus palatii repente diductis, comitante Burro Nero egreditur ad cohortem, quae more militiae excubiis adest. ibi monente praefecto faustis<a class="footnoteLink" href="#note_LCL312_416_1" id="target_note_LCL312_416_1"><sup>1</sup></a> vocibus exceptus inditur lecticae. Dubitavisse quosdam ferunt, respectantis rogitantisque ubi Britannicus esset: mox nullo in diversum auctore quae offere bantur secuti sunt. Inlatusque castris Nero et congruentia tempori praefatus, promisso donativo ad exemplum paternae largitionis, imperator consalutatur. Sententiam militum secuta patrum consulta, nec dubitatum est apud provincias. Caelestesque honores Claudio decernuntur et funeris sollemne perinde ac divo Augusto celebratur, aemulante Agrippina proaviae Liviae magnificentiam. Testamentum tamen haud recitatum, ne antepositus filio privignus iniuria et invidia animos vulgi turbaret.</p>
</section><notes><section class="footnotes"><ul><li class="note" id="note_LCL312_416_1"><a class="footnoteCrossrefLink" href="#target_note_LCL312_416_1" title="Click to highlight in text"><sup class="lineRef">1</sup>faustis <span class="italic">Ernesti</span>: festis <span class="italic">Med. But cf. Amm. Marc. XVII.</span> 13, 33 vocibus festis in laudum imperatoris adsurgens: <span class="italic">Housman on Luc. III.</span> 101.</a></li><script type="text/javascript">document.getElementById('note_LCL312_416_1').style.display = "none";</script></ul></section></notes></section>