<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


ac metum Epicharis quaedam, incertum quonam modo sciscitata (neque illi ante ulla rerum honestarum cura fuerat), accendere et arguere coniuratos, ac postremum lenitudinis eorum pertaesa et in Campania agens primores classiariorum Misenensium labefacere et conscientia inligare conisa est tali initio. Erat navarchus in ea classe Volusius Proculus, occidendae matris Neroni<a class="footnoteLink" href="#note_LCL322_294_1" id="target_note_LCL322_294_1"><sup>1</sup></a> inter ministros, non ex magnitudine sceleris provectus, ut rebatur. Is mulieri olim cognitus, seu recens orta amicitia, dum merita erga Neronem sua et quam in inritum cecidissent aperit adicitque questus et destinationem vindictae, si facultas oreretur, spem dedit posse inpelli et pluris conciliare: nec leve auxilium in classe, crebras occasiones, quia Nero multo apud Puteolos et Misenum maris usu laetabatur. Ergo Epicharis plura; et omnia scelera principis orditur, neque senatui <span class="italic">neque populo</span><a class="footnoteLink" href="#note_LCL322_294_2" id="target_note_LCL322_294_2"><sup>2</sup></a> quid<span class="italic">quam</span><a class="footnoteLink" href="#note_LCL322_294_3" id="target_note_LCL322_294_3"><sup>3</sup></a> manere. Sed provisum, quonam modo poenas eversae rei publicae daret: accingeretur modo navare operam et militum acerrimos ducere in partis, ac digna pretia exspectaret; nomina tamen coniuratorum reticuit. Unde Proculi indicium inritum fuit, quamvis ea, quae




</p></section><notes><section class="footnotes"><ul><li class="note" id="note_LCL322_294_1"><a class="footnoteCrossrefLink" href="#target_note_LCL322_294_1" title="Click to highlight in text"><sup class="lineRef">1</sup>Neroni <span class="italic">Heinsius:</span> neronis.</a></li><script type="text/javascript">document.getElementById('note_LCL322_294_1').style.display = "none";</script><li class="note" id="note_LCL322_294_2"><a class="footnoteCrossrefLink" href="#target_note_LCL322_294_2" title="Click to highlight in text"><sup class="lineRef">2</sup>&lt;neque populo&gt; <span class="italic">Halm</span> (<span class="italic">after Madvig</span>).</a></li><script type="text/javascript">document.getElementById('note_LCL322_294_2').style.display = "none";</script><li class="note" id="note_LCL322_294_3"><a class="footnoteCrossrefLink" href="#target_note_LCL322_294_3" title="Click to highlight in text"><sup class="lineRef">3</sup>quidquam <span class="italic">Madvig:</span> quod.</a></li><script type="text/javascript">document.getElementById('note_LCL322_294_3').style.display = "none";</script></ul></section></notes></section>