<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">

ne vitam proxime libertatem actam novissimo servitio foedaret, largitur in servos quantum aderat pecuniae; et si qua asportari possent, sibi quemque deducere, tris modo lectulos ad suprema retineri iubet. Tunc eodem in cubiculo, eodem ferro abscindunt venas, properique et singulis vestibus ad verecundiam velati balineis inferuntur, pater filiam, avia neptem, illa utrosque intuens, et certatim precantes labenti animae celerem exitum, ut relinquerent suos superstites et morituros. Servavitque ordinem fortuna, ac seniores prius, tum cui prima aetas extinguuntur. Accusati post sepulturam decretumque ut more maiorum punirentur. Et Nero intercessit, mortem sine arbitro permittens: ea caedibus peractis ludibria adiciebantur.</p>
<p>XII. Publius<a class="footnoteLink" href="#note_LCL322_352_1" id="target_note_LCL322_352_1"><sup>1</sup></a> Gallus eques Romanus, quod Faenio Rufo intimus et Veteri non alienus fuerat, aqua atque igni prohibitus est. Liberto et accusatori praemium operae locus in theatro inter viatores tribunicios datur. Et menses,<a class="footnoteLink" href="#note_LCL322_352_2" id="target_note_LCL322_352_2"><sup>2</sup></a> qui Aprilem eundemque Neroneum sequebantur,<a class="footnoteLink" href="#note_LCL322_352_2" id="target_note_LCL322_352_2"><sup>2</sup></a> Maius Claudii, Iunius<a class="footnoteLink" href="#note_LCL322_352_3" id="target_note_LCL322_352_3"><sup>3</sup></a> Germanici vocabulis mutantur, testificante Cornelio Orfito, qui id censuerat, ideo Iunium
.





</p></section><notes><section class="footnotes"><ul><li class="note" id="note_LCL322_352_1"><a class="footnoteCrossrefLink" href="#target_note_LCL322_352_1" title="Click to highlight in text"><sup class="lineRef">1</sup>Publius] Rubrius <span class="italic">Nipperdey (cf. Hist. II</span>. 51; 99)</a></li><script type="text/javascript">document.getElementById('note_LCL322_352_1').style.display = "none";</script><li class="note" id="note_LCL322_352_2"><a class="footnoteCrossrefLink" href="#target_note_LCL322_352_2" title="Click to highlight in text"><sup class="lineRef">2</sup>menses... sequebantur <span class="italic">Nipperdey:</span> mensis... sequebatur.</a></li><script type="text/javascript">document.getElementById('note_LCL322_352_2').style.display = "none";</script><li class="note" id="note_LCL322_352_3"><a class="footnoteCrossrefLink" href="#target_note_LCL322_352_3" title="Click to highlight in text"><sup class="lineRef">3</sup>Iunius] Iulius<span class="italic"> Lipsius (Madvig, Halm).</span></a></li><script type="text/javascript">document.getElementById('note_LCL322_352_3').style.display = "none";</script></ul></section></notes></section>