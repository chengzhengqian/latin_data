<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">

magis timendum, ne in coniugem, in filiam,<a class="footnoteLink" href="#note_LCL322_376_1" id="target_note_LCL322_376_1"><sup>1</sup></a> in cetera pignora eius saeviret. Proinde intemeratus, inpollutus, quorum vestigiis et studiis vitam duxerit, eorum gloriam peteret fine.<a class="footnoteLink" href="#note_LCL322_376_2" id="target_note_LCL322_376_2"><sup>2</sup></a> Aderat consilio Rusticus Arulenus, flagrans iuvenis, et cupidine laudis offerebat se intercessurum senatus consulto: nam plebei tribunus erat. Cohibuit spiritus eius Thrasea, ne vana et reo non profutura, intercessori exitiosa inciperet. Sibi actam aetatem, et tot per annos continuum vitae ordinem non deserendum: illi initium magistratuum et integra quae supersint. Multum ante secum expenderet, quod tali in tempore capessendae rei publicae iter ingrederetur. Ceterum ipse, an venire in senatum deceret, meditationi suae reliquit.</p>
<p>XXVII. At postera luce duae praetoriae cohortes armatae templum Genetricis Veneris insedere. Aditum senatus globus togatorum obsederat non occultis gladiis, dispersique per fora ac basilicas cunei militares. Inter quorum aspectus et minas ingressi curiam senatores, et oratio principis per quaestorem eius audita est: nemine nominatim compellato patres arguebat, quod publica munia






</p></section><notes><section class="footnotes"><ul><li class="note" id="note_LCL322_376_1"><a class="footnoteCrossrefLink" href="#target_note_LCL322_376_1" title="Click to highlight in text"><sup class="lineRef">1</sup>filiam <span class="italic">Nipperdey:</span> familiam.</a></li><script type="text/javascript">document.getElementById('note_LCL322_376_1').style.display = "none";</script><li class="note" id="note_LCL322_376_2"><a class="footnoteCrossrefLink" href="#target_note_LCL322_376_2" title="Click to highlight in text"><sup class="lineRef">2</sup>gloriam... fine <span class="italic">Madvig:</span> gloria... finem.</a></li><script type="text/javascript">document.getElementById('note_LCL322_376_2').style.display = "none";</script></ul></section></notes></section>