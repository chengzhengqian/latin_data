<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">


apud et Ravennam, proximumque Galliae litus rostratae<a class="footnoteLink" href="#note_LCL312_10_1" id="target_note_LCL312_10_1"><sup>1</sup></a> naves praesidebant, quas Actiaca victoria captas Augustus in oppidum Foroiuliense miserat valido cum remige. Sed praecipuum robur Rhenum iuxta, commune in Germanos Gallosque subsidium, octo legiones erant. Hispaniae recens perdomitae tribus habebantur. Mauros Iuba rex acceperat donum populi Romani. Cetera Africae per duas legiones parique numero Aegyptus, dehinc initio ab Suriae<a class="footnoteLink" href="#note_LCL312_10_2" id="target_note_LCL312_10_2"><sup>2</sup></a> usque ad flumen Euphraten, quantum ingenti terrarum sinu ambitur, quattuor legionibus coercita, accolis Hibero Albanoque et aliis regibus, qui magnitudine nostra proteguntur adversum externa imperia. Et Thraeciam Rhoemetalces ac liberi Cotyis, ripamque Danuvii legionum duae in Pannonia, duae in Moesia attinebant, totidem apud Delmatiam locatis, quae positu regionis a tergo illis, ac si repentinum auxilium Italia posceret, haud procul accirentur, quamquam insideret urbem proprius miles, tres urbanae, novem praetoriae cohortes, Etruria ferme Umbriaque delectae aut vetere Latio







</p></section><notes><section class="footnotes"><ul><li class="note" id="note_LCL312_10_1"><a class="footnoteCrossrefLink" href="#target_note_LCL312_10_1" title="Click to highlight in text"><sup class="lineRef">1</sup>rostratae] constratae <span class="italic">Nipperdey.</span></a></li><script type="text/javascript">document.getElementById('note_LCL312_10_1').style.display = "none";</script><li class="note" id="note_LCL312_10_2"><a class="footnoteCrossrefLink" href="#target_note_LCL312_10_2" title="Click to highlight in text"><sup class="lineRef">2</sup>Suriae <span class="italic">Muretus</span>: suria.</a></li><script type="text/javascript">document.getElementById('note_LCL312_10_2').style.display = "none";</script></ul></section></notes></section>