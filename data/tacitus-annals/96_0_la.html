<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

quia diversi natura, sed ut sicut<a class="footnoteLink" href="#note_LCL249_432_1" id="target_note_LCL249_432_1"><sup>1</sup></a> locis, ordinibus, dignationibus antistent, ita iis<a class="footnoteLink" href="#note_LCL249_432_2" id="target_note_LCL249_432_2"><sup>2</sup></a> quae ad requiem animi aut salubritatem corporum parentur, nisi forte clarissimo cuique pluris curas, maiora pericula subeunda, delenimentis curarum et periculorum carendum esse. Facilem adsensum Gallo sub nominibus honestis confessio vitiorum et similitudo audientium dedit. Adiecerat et Tiberius non id tempus censurae nec, si quid in moribus labaret, defuturum corrigendi auctorem.</p>
<p>XXXIV. Inter quae L. Piso ambitum fori, corrupta iudicia, saevitiam oratorum accusationes minitantium increpans, abire se et cedere urbe, victurum in aliquo abdito et longinquo rure testabatur; simul curiam relinquebat. Commotus est Tiberius, et quamquam mitibus verbis Pisonem permulsisset, propinquos quoque eius impulit ut abeuntem auctoritate vel precibus tenerent. Haud minus liberi doloris documentum idem Piso mox dedit vocata in ius Vrgulania, quam supra leges amicitia Augustae extulerat. Nec aut Vrgulania obtemperavit, in domum Caesaris spreto Pisone vecta, aut ille abscessit, quamquam Augusta se violari et imminui quereretur. Tiberius hactenus indulgere matri





</p></section><notes><section class="footnotes"><ul><li class="note" id="note_LCL249_432_1"><a class="footnoteCrossrefLink" href="#target_note_LCL249_432_1" title="Click to highlight in text"><sup class="lineRef">1</sup>ut sicut <span class="italic">Urlichs</span>: ut.</a></li><script type="text/javascript">document.getElementById('note_LCL249_432_1').style.display = "none";</script><li class="note" id="note_LCL249_432_2"><a class="footnoteCrossrefLink" href="#target_note_LCL249_432_2" title="Click to highlight in text"><sup class="lineRef">2</sup>ita iis <span class="italic">Ruperti</span>: talis.</a></li><script type="text/javascript">document.getElementById('note_LCL249_432_2').style.display = "none";</script></ul></section></notes></section>