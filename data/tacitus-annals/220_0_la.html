<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

ludicrum, levissimae apud vulgum oblectationis, eo flagitiorum et virium venisse, <span class="italic">ut</span> auctoritate patrum coercendum sit. Pulsi tum histriones Italia.</p>
<p>XV. Idem annus alio quoque luctu Caesarem adfecit,<a class="footnoteLink" href="#note_LCL312_28_1" id="target_note_LCL312_28_1"><sup>1</sup></a> alterum ex geminis Drusi liberis extinguendo, neque minus morte amici. Is fuit Lucilius Longus, omnium illi tristium laetorumque socius unusque e senatoribus Rhodii secessus comes. Ita quamquam novo homini censorium funus, effigiem apud forum Augusti publica pecunia patres decrevere, apud quos etiam tum cuncta tractabantur, adeo ut procurator Asiae Lucilius Capito accusante provincia causam dixerit, magna cum adseveratione principis, non se ius nisi in servitia et pecunias familiaris dedisse: quod si vim praetoris usurpasset mani-busque militum usus foret, spreta in eo mandata sua: audirent socios. Ita reus cognito negotio damnatur. Ob quam ultionem, et quia priore anno in C. Silanum vindicatum erat, decrevere Asiae urbes templum Tiberio matrique eius ac senatui. Et permissum statuere; egitque Nero gratis ea causa patribus atque avo, laetas inter audientium adfectiones, qui recenti memoria Germanici illum aspici, illum audiri






</p></section><notes><section class="footnotes"><ul><li class="note" id="note_LCL312_28_1"><a class="footnoteCrossrefLink" href="#target_note_LCL312_28_1" title="Click to highlight in text"><sup class="lineRef">1</sup>adfecit <span class="italic">Ritter</span>: adficit.</a></li><script type="text/javascript">document.getElementById('note_LCL312_28_1').style.display = "none";</script></ul></section></notes></section>