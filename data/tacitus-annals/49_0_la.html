<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

metuebantur.<a class="footnoteLink" href="#note_LCL249_338_1" id="target_note_LCL249_338_1"><sup>1</sup></a> Sed Chattis adeo inprovisus advenit, ut quod imbecillum aetate ac sexu statim captum aut trucidatum sit. Iuventus flumen Adranam nando tramiserat,<a class="footnoteLink" href="#note_LCL249_338_2" id="target_note_LCL249_338_2"><sup>2</sup></a> Romanosque pontem coeptantis arcebant. Dein tormentis sagittisque pulsi, temptatis frustra condicionibus pacis, cum quidam ad Germanicum perfugissent, reliqui omissis pagis vicisque in silvas disperguntur. Caesar, incenso Mattio (id genti caput), aperta populatus vertit ad Rhenum, non auso hoste terga abeuntium lacessere, quod illi moris, quotiens astu magis quam per formidinem cessit. Fuerat animus Cheruscis iuvare Chattos, sed exterruit Caecina huc illuc ferens arma; et Marsos congredi ausos prospero proelio cohibuit.</p>
<p>LVII. Neque multo post legati a Segeste venerunt auxilium orantes adversus vim popularium a quis circumsedebatur, validiore apud eos Arminio, quoniam bellum suadebat: nam barbaris, quanto quis audacia promptus, tanto magis fidus rebusque motis<a class="footnoteLink" href="#note_LCL249_338_3" id="target_note_LCL249_338_3"><sup>3</sup></a> potior habetur. Addiderat Segestes legatis filium, nomine Segimundum; sed iuvenis conscientia cunctabatur. Quippe, anno quo Germaniae descivere, sacerdos apud aram Vbiorum creatus, ruperat vittas, profugus ad rebellis. Adductus tamen in









</p></section><notes><section class="footnotes"><ul><li class="note" id="note_LCL249_338_1"><a class="footnoteCrossrefLink" href="#target_note_LCL249_338_1" title="Click to highlight in text"><sup class="lineRef">1</sup>metuebantur <span class="italic">Lipsius</span>: metuebatur.</a></li><script type="text/javascript">document.getElementById('note_LCL249_338_1').style.display = "none";</script><li class="note" id="note_LCL249_338_2"><a class="footnoteCrossrefLink" href="#target_note_LCL249_338_2" title="Click to highlight in text"><sup class="lineRef">2</sup>tramiserat <span class="italic">Acidalius</span>: tramiserit.</a></li><script type="text/javascript">document.getElementById('note_LCL249_338_2').style.display = "none";</script><li class="note" id="note_LCL249_338_3"><a class="footnoteCrossrefLink" href="#target_note_LCL249_338_3" title="Click to highlight in text"><sup class="lineRef">3</sup>rebusque motis <span class="italic">Lipsius</span>: rebus commotis.</a></li><script type="text/javascript">document.getElementById('note_LCL249_338_3').style.display = "none";</script></ul></section></notes></section>