<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


adsumpsit. E tribunis Gavius Silvanus, quamvis absolutus, sua manu cecidit; Statius Proxumus veniam, quam ab imperatore acceperat, vanitate exitus corrupit. Exuti dehinc tribunatu...<a class="footnoteLink" href="#note_LCL322_328_1" id="target_note_LCL322_328_1"><sup>1</sup></a> Pompeius, Cornelius Martialis, Flavius Nepos, Statius Domitius, quasi principem non quidem odissent, sed tamen existimarentur. Novio Prisco per amicitiam Senecae et Glitio Gallo atque Annio Pollioni infamatis magis quam convictis data exilia. Priscum Artoria Flaccilla coniunx comitata est, Gallum Egnatia Maximilla, magnis primum et integris opibus, post ademptis, quae utraque gloriam eius auxere. Pellitur et Rufrius Crispinus occasione coniurationis, sed Neroni invisus, quod Poppaeam quondam matrimonio tenuerat. Verginium <span class="italic">Flavum et Musonium</span><a class="footnoteLink" href="#note_LCL322_328_2" id="target_note_LCL322_328_2"><sup>2</sup></a> Rufum claritudo nominis expulit: nam Verginius studia iuvenum eloquentia, Musonius praeceptis sapientiae fovebat. Cluvidieno Quieto, Iulio Agrippae, Blitio Catulino, Petronio Prisco, Iulio Altino, velut in agmen et numerum, Aegaei maris insulae permittuntur. At Caedicia3 uxor Scaevini et Caesennius4 Maximus Italia prohibentur, reos fuisse se tantum poena experti. Acilia mater Annaei Lucani sine absolutione, sine supplicio dissimulata.</p>
</section><notes><section class="footnotes"><ul><li class="note" id="note_LCL322_328_1"><a class="footnoteCrossrefLink" href="#target_note_LCL322_328_1" title="Click to highlight in text"><sup class="lineRef">1</sup>... <span class="italic">Ritter.â€”A praenomen or cognomen is missing.</span></a></li><script type="text/javascript">document.getElementById('note_LCL322_328_1').style.display = "none";</script><li class="note" id="note_LCL322_328_2"><a class="footnoteCrossrefLink" href="#target_note_LCL322_328_2" title="Click to highlight in text"><sup class="lineRef">2</sup>&lt;Flavum et Musonium&gt; <span class="italic">Ruperti,</span> &lt;et Musonium <span class="italic">Lipsius</span>&gt;</a></li><script type="text/javascript">document.getElementById('note_LCL322_328_2').style.display = "none";</script><li class="note" id="note_LCL322_328_3"><a class="footnoteCrossrefLink" href="#target_note_LCL322_328_3" title="Click to highlight in text"><sup class="lineRef">3</sup>Caedicia <span class="italic">Orelli:</span> cadicia.</a></li><script type="text/javascript">document.getElementById('note_LCL322_328_3').style.display = "none";</script><li class="note" id="note_LCL322_328_4"><a class="footnoteCrossrefLink" href="#target_note_LCL322_328_4" title="Click to highlight in text"><sup class="lineRef">4</sup>Caesennius] Caesonius <span class="italic">Mart. VII, 44.</span></a></li><script type="text/javascript">document.getElementById('note_LCL322_328_4').style.display = "none";</script></ul></section></notes></section>