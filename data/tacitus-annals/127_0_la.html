<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

Saevam vim morbi augebat persuasio veneni a Pisone accepti; et reperiebantur solo ac parietibus erutae humanorum corporum reliquiae, carmina et devotiones et nomen Germanici plumbeis tabulis insculptum, semusti cineres ac tabo<a class="footnoteLink" href="#note_LCL249_494_1" id="target_note_LCL249_494_1"><sup>1</sup></a> obliti aliaque malefica quis creditur animas numinibus infernis sacrari. Simul missi a Pisone incusabantur ut valetudinis adversa rimantes.</p>
<p>LXX. Ea Germanico haud minus ira quam per metum accepta. Si limen obsideretur, si effundendus spiritus sub oculis inimicorum foret, quid deinde miserrimae coniugi, quid infantibus liberis eventurum? Lenta videri veneficia: festinare et urgere, ut provinciam, ut legiones solus habeat. Sed non usque eo defectum Germanicum, neque praemia caedis apud interfectorem mansura. Componit epistulas quis amicitiam ei renuntiabat: addunt plerique iussum provincia decedere. Nec Piso moratus ultra navis solvit moderabaturque cursui quo propius regrederetur, si mors Germanici Suriam aperuisset.</p>
<p>LXXI. Caesar paulisper ad spem erectus, dein fesso corpore, ubi finis aderat, adsistentis amicos in hunc modum adloquitur: â€œSi fato concederem, iustus mihi dolor etiam adversus deos esset, quod





</p></section><notes><section class="footnotes"><ul><li class="note" id="note_LCL249_494_1"><a class="footnoteCrossrefLink" href="#target_note_LCL249_494_1" title="Click to highlight in text"><sup class="lineRef">1</sup>tabo <span class="italic">Lipsius</span>: tabe.</a></li><script type="text/javascript">document.getElementById('note_LCL249_494_1').style.display = "none";</script></ul></section></notes></section>