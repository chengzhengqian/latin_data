<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">

spiritus et libertatem insontis ultro extimuit, vocari patres iubet.</p>
<p>XXV. Tum Thrasea inter proximos consultavit, temptaretne defensionem an sperneret. Diversa consilia adferebantur. Quibus intrari curiam placebat, securos esse de constantia eius disserunt;<a class="footnoteLink" href="#note_LCL322_374_1" id="target_note_LCL322_374_1"><sup>1</sup></a> nihil dicturum, nisi quo gloriam augeret. Segnis et pavidos supremis suis secretum circumdare: aspiceret populus virum morti obvium, audiret senatus voces quasi ex aliquo numine supra humanas: posse ipso miraculo etiam Neronem permoveri. Sin crudelitati insisteret, distingui certe apud posteros memoriam honesti exitus ab ignavia per silentium pereuntium.</p>
<p>XXVI. Contra qui opperiendum domui censebant, de ipso Thrasea eadem, sed ludibria et contumelias imminere: subtraheret auris conviciis et probris. Non solum Cossutianum aut Eprium ad scelus promptos: superesse qui forsitan manus ictusque per immanitatem ausuri sint;<a class="footnoteLink" href="#note_LCL322_374_2" id="target_note_LCL322_374_2"><sup>2</sup></a> etiam bonos metu sequi. Detraheret potius senatui, quem perornavisset,<a class="footnoteLink" href="#note_LCL322_374_3" id="target_note_LCL322_374_3"><sup>3</sup></a> infamiam tanti flagitii, et relinqueret incertum, quid viso Thrasea reo decreturi patres fuerint. Ut Neronem flagitiorum pudor caperet,inrita spe agitari: multoque



</p></section><notes><section class="footnotes"><ul><li class="note" id="note_LCL322_374_1"><a class="footnoteCrossrefLink" href="#target_note_LCL322_374_1" title="Click to highlight in text"><sup class="lineRef">1</sup>disserunt <span class="italic">Haase:</span> dixerunt.</a></li><script type="text/javascript">document.getElementById('note_LCL322_374_1').style.display = "none";</script><li class="note" id="note_LCL322_374_2"><a class="footnoteCrossrefLink" href="#target_note_LCL322_374_2" title="Click to highlight in text"><sup class="lineRef">2</sup>ausuri sint <span class="italic">Acidalius:</span> augusti.</a></li><script type="text/javascript">document.getElementById('note_LCL322_374_2').style.display = "none";</script><li class="note" id="note_LCL322_374_3"><a class="footnoteCrossrefLink" href="#target_note_LCL322_374_3" title="Click to highlight in text"><sup class="lineRef">3</sup>perornavisset] semper ornavisset <span class="italic">Lipsius, Halm.</span></a></li><script type="text/javascript">document.getElementById('note_LCL322_374_3').style.display = "none";</script></ul></section></notes></section>