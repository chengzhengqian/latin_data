<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

incubuissent, per intervallum adventantes neque constantiam addiderant turbatis et pavore fugientium auferebantur. Cethego Labeoni legato quintae legionis quod reliquum auxiliorum tradit. Atque ille dubia suorum re in anceps tractus missis nuntiis vim legionum inplorabat. Prorumpunt quintani ante alios et acri pugna hoste pulso recipiunt cohortis alasque fessas vulneribus. Neque dux Romanus ultum iit aut corpora humavit, quamquam multi tribunorum praefectorumque et insignes centuriones cecidissent. Mox compertum a transfugis nongentos Romanorum apud lucum, quem Baduhennae vocant, pugna in posterum extracta confectos, et aliam quadringentorum manum occupata Cruptorigis<a class="footnoteLink" href="#note_LCL312_130_1" id="target_note_LCL312_130_1"><sup>1</sup></a> quondam stipendiarii villa, postquam proditio metuebatur, mutuis ictibus procubuisse.</p>
<p>LXXIV. Clarum inde inter Germanos Frisium nomen, dissimulante Tiberio damna, ne cui bellum permitteret. Neque senatus in eo cura, an imperii extrema dehonestarentur: pavor internus occupaverat animos, cui remedium adulatione quaerebatur. Ita quamquam diversis super rebus consulerentur, aram clementiae, aram amicitiae effigiesque circum Caesaris ac Seiani censuere, crebrisque




</p></section><notes><section class="footnotes"><ul><li class="note" id="note_LCL312_130_1"><a class="footnoteCrossrefLink" href="#target_note_LCL312_130_1" title="Click to highlight in text"><sup class="lineRef">1</sup>Cruptorigis <span class="italic">Otto</span>: cruptoricis.</a></li><script type="text/javascript">document.getElementById('note_LCL312_130_1').style.display = "none";</script></ul></section></notes></section>