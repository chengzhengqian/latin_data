<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

virtutibus suis quam dissimulationem diligebat: eo aegrius accepit recludi quae premeret. Sed mitigavit Seianus, non Galli amore, verum ut cunctationes principis opperiretur,<a class="footnoteLink" href="#note_LCL312_126_1" id="target_note_LCL312_126_1"><sup>1</sup></a> gnarus lentum in meditando, ubi prorupisset, tristibus dictis atrocia facta coniungere.</p>
<p>Per idem tempus Iulia mortem obiit, quam neptem Augustus convictam, adulterii damnaverat, proieceratque in insulam Trimerum,<a class="footnoteLink" href="#note_LCL312_126_2" id="target_note_LCL312_126_2"><sup>2</sup></a> haud procul Apulis litoribus. Illic viginti annis exilium toleravit Augustae ope sustentata, quae florentes privignos cum per occultum subvertisset, misericordiam erga adflictos palam ostentabat.</p>
<p>LXXII. Eodem anno Frisii, transrhenanus populus, pacem exuere, nostra magis avaritia quam obsequii inpatientes. Tributum iis Drusus iusserat modicum pro angustia rerum, ut in usus militares coria boum penderent, non intenta cuiusquam cura, quae firmitudo, quae mensura, donec Olennius e primipilaribus regendis Frisiis inpositus terga urorum delegit, quorum ad formam acciperentur. Id aliis quoque nationibus arduum apud Germanos difficilius tolerabatur, quis ingentium beluarum feraces saltus,






</p></section><notes><section class="footnotes"><ul><li class="note" id="note_LCL312_126_1"><a class="footnoteCrossrefLink" href="#target_note_LCL312_126_1" title="Click to highlight in text"><sup class="lineRef">1</sup>opperiretur <span class="italic">J. F. Gronovius</span> (opperirentur <span class="italic">Muretus):</span> aperirentur <span class="italic">Med., Kiessling, Halm.</span></a></li><script type="text/javascript">document.getElementById('note_LCL312_126_1').style.display = "none";</script><li class="note" id="note_LCL312_126_2"><a class="footnoteCrossrefLink" href="#target_note_LCL312_126_2" title="Click to highlight in text"><sup class="lineRef">2</sup>Trcmetum <span class="italic">Freinsheim.</span>â€”<span class="italic">The present name of the group is Isole di Tremiti.</span></a></li><script type="text/javascript">document.getElementById('note_LCL312_126_2').style.display = "none";</script></ul></section></notes></section>