<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

subisse <span class="italic">flammeum,<a class="footnoteLink" href="#note_LCL312_296_1" id="target_note_LCL312_296_1"><sup>1</sup></a></span> sacrificasse apud deos; discubitum inter convivas, oscula complexus, noctem denique actam licentia coniugali. Sed nihil compositum miraculi causa, verum audita scriptaque senioribus tradam.</p>
<p>XXVIII. Igitur domus principis inhorruerat, maximeque quos penes potentia et, si res verterentur, formido, non iam secretis conloquiis, sed aperte fremere, dum histrio cubiculum principis insultaverit,<a class="footnoteLink" href="#note_LCL312_296_2" id="target_note_LCL312_296_2"><sup>2</sup></a> dedecus quidem inlatum, sed excidium procul afuisse: nunc iuvenem nobilem dignitate formae, vi mentis ac propinquo consulatu maiorem ad spem adcingi; nec enim occultum, quid post tale matrimonium superesset. Subibat sine dubio metus reputantes hebetem Claudium et uxori devinctum multasque mortes iussu Messalinae patratas: rursus ipsa facilitas imperatoris fiduciam dabat, si atrocitate criminis praevaluissent, posse opprimi damnatam ante quam ream; sed in eo discrimen verti, si defensio audiretur, utque clausae aures etiam confitenti forent.</p>
<p>XXIX. Ac primo Callistus, iam mihi circa necem






</p></section><notes><section class="footnotes"><ul><li class="note" id="note_LCL312_296_1"><a class="footnoteCrossrefLink" href="#target_note_LCL312_296_1" title="Click to highlight in text"><sup class="lineRef">1</sup>&lt;flammeum&gt; <span class="italic">Urlichs (from</span> XV 37).</a></li><script type="text/javascript">document.getElementById('note_LCL312_296_1').style.display = "none";</script><li class="note" id="note_LCL312_296_2"><a class="footnoteCrossrefLink" href="#target_note_LCL312_296_2" title="Click to highlight in text"><sup class="lineRef">2</sup>insultaverit <span class="italic">Bipontina:</span> exultabero.</a></li><script type="text/javascript">document.getElementById('note_LCL312_296_2').style.display = "none";</script></ul></section></notes></section>