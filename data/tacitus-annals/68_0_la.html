<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

tamen intercessio, quia divus Augustus immunis verberum histriones quondam responderat, neque fas Tiberio infringere dicta eius. De modo lucaris et adversus lasciviam fautorum multa decernuntur; ex quis maxime insignia, ne domos pantomimorum senator introiret, ne egredientis in publicum equites Romani cingerent aut alibi quam in theatro sectarentur,<a class="footnoteLink" href="#note_LCL249_376_1" id="target_note_LCL249_376_1"><sup>1</sup></a> et spectantium immodestiam exilio<a class="footnoteLink" href="#note_LCL249_376_2" id="target_note_LCL249_376_2"><sup>2</sup></a> multandi potestas praetoribus fieret.</p>
<p>LXXVIII. Templum ut in colonia Tarraconensi<a class="footnoteLink" href="#note_LCL249_376_3" id="target_note_LCL249_376_3"><sup>3</sup></a> strueretur Augusto petentibus Hispanis permissum, datumque in omnis provincias exemplum. Centesimam rerum venalium, post bella civilia institutam, deprecante populo, edixit Tiberius militare aerarium eo subsidio niti; simul imparem oneri rem publicam, nisi vicesimo militiae anno veterani dimitterentur. Ita proximae seditionis male consulta, quibus sedecim stipendiorum finem expresserant, abolita in posterum.</p>
<p>LXXIX. Actum deinde in senatu ab Arruntio et Ateio, an ob moderandas Tiberis exundationes verterentur flumina et lacus, per quos augescit; auditaeque municipiorum et coloniarum legationes,








</p></section><notes><section class="footnotes"><ul><li class="note" id="note_LCL249_376_1"><a class="footnoteCrossrefLink" href="#target_note_LCL249_376_1" title="Click to highlight in text"><sup class="lineRef">1</sup>sectarentur <span class="italic">Woelfflin</span>: spectarentur.</a></li><script type="text/javascript">document.getElementById('note_LCL249_376_1').style.display = "none";</script><li class="note" id="note_LCL249_376_2"><a class="footnoteCrossrefLink" href="#target_note_LCL249_376_2" title="Click to highlight in text"><sup class="lineRef">2</sup>exilio <span class="italic">Beroaldus</span>: exitio.</a></li><script type="text/javascript">document.getElementById('note_LCL249_376_2').style.display = "none";</script><li class="note" id="note_LCL249_376_3"><a class="footnoteCrossrefLink" href="#target_note_LCL249_376_3" title="Click to highlight in text"><sup class="lineRef">3</sup>Tarraconensi <span class="italic">Beroallus</span>: terra conensi.</a></li><script type="text/javascript">document.getElementById('note_LCL249_376_3').style.display = "none";</script></ul></section></notes></section>