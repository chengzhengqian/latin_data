<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

paribus consiliis in re publica<a class="footnoteLink" href="#note_LCL312_288_1" id="target_note_LCL312_288_1"><sup>1</sup></a> capessenda, transferendo huc quod usquam egregium fuerit. Neque enim ignoro Iulios Alba, Coruncanios Camerio, Porcios Tusculo, et ne vetera scrutemur, Etruria Lucaniaque et omni Italia in senatum accitos, postremo ipsam ad Alpes promotam, ut non modo singuli viritim, sed terrae, gentes in nomen nostrum coalescerent. Tunc solida domi quies et adversus externa floruimus, cum Transpadani in civitatem recepti, cum specie deductarum per orbem terrae legionum additis provincialium validissimis fesso imperio subventum est. Num paenitet Balbos ex Hispania nec minus insignis viros e Gallia Narbonensi transivisse? Manent posteri eorum nec amore in hanc patriam nobis concedunt. Quid aliud exitio Lacedaemoniis et Atheniensibus fuit, quamquam armis pollerent, nisi quod victos pro alienigenis arcebant? At conditor nostri Romulus tantum sapientia valuit, ut plerosque populos eodem die hostis, dein civis habuerit. Advenae in nos regnaverunt: libertinorum filiis magistratus mandare<a class="footnoteLink" href="#note_LCL312_288_2" id="target_note_LCL312_288_2"><sup>2</sup></a> non, ut plerique falluntur, repens, sed priori populo factitatum est. At cum Senonibus pugnavimus:






</p></section><notes><section class="footnotes"><ul><li class="note" id="note_LCL312_288_1"><a class="footnoteCrossrefLink" href="#target_note_LCL312_288_1" title="Click to highlight in text"><sup class="lineRef">1</sup>in re publica <span class="italic">Halm, Weissenborn:</span> rem publica (<span class="italic">with an erasure before</span> rem).</a></li><script type="text/javascript">document.getElementById('note_LCL312_288_1').style.display = "none";</script><li class="note" id="note_LCL312_288_2"><a class="footnoteCrossrefLink" href="#target_note_LCL312_288_2" title="Click to highlight in text"><sup class="lineRef">2</sup>mandare <span class="italic">Ritter:</span> mandaret.</a></li><script type="text/javascript">document.getElementById('note_LCL312_288_2').style.display = "none";</script></ul></section></notes></section>