<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

adversam navigationem perpessus. Igitur paucos dies insumpsit reficiendae classi; simul sinus Actiaca victoria inclutos et sacratas ab Augusto manubias castraque Antonii cum recordatioae maiorum suorum adiit. Namque ei, ut memoravi, avunculus Augustus, avus Antonius erant, magnaque Illic imago tristium laetorumque. Hinc ventum Athenas foederique sociae et vetustae urbis datum ut uno lictore uteretur. Excepere<a class="footnoteLink" href="#note_LCL249_468_1" id="target_note_LCL249_468_1"><sup>1</sup></a> Graeci quaesitissimis honoribus, vetera suorum facta dictaque praeferentes quo plus dignationis adulatio haberet.</p>
<p>LIV. Petita inde Euboea tramisit Lesbum, ubi Agrippina novissimo partu Iuliam edidit. Tum extrema Asiae Perinthumque ac Byzantium, Thracias urbes, mox Propontidis angustias et os Ponticum intrat, cupidine veteres locos et fama celebrates noscendi; pariterque provincias internis certaminibus aut magistratuum iniuriis fessas refovebat. Atque ilium in regressu sacra Samothracum visere nitentem obvii aquilones depulere. Igitur adito Ilio<a class="footnoteLink" href="#note_LCL249_468_2" id="target_note_LCL249_468_2"><sup>2</sup></a> quaeque ibi varietate fortunae et nostri origine veneranda, relegit Asiam adpellitque Colo-phono








</p></section><notes><section class="footnotes"><ul><li class="note" id="note_LCL249_468_1"><a class="footnoteCrossrefLink" href="#target_note_LCL249_468_1" title="Click to highlight in text"><sup class="lineRef">1</sup>Excepere <span class="italic">Beroaldus</span>: excipere.</a></li><script type="text/javascript">document.getElementById('note_LCL249_468_1').style.display = "none";</script><li class="note" id="note_LCL249_468_2"><a class="footnoteCrossrefLink" href="#target_note_LCL249_468_2" title="Click to highlight in text"><sup class="lineRef">2</sup>adito Ilio <span class="italic">Sev. Vater</span>: alio.</a></li><script type="text/javascript">document.getElementById('note_LCL249_468_2').style.display = "none";</script></ul></section></notes></section>