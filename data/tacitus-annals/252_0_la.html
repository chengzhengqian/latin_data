<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">
flagitium, illis extrema iam salus et adsistentes plerisque matres et coniuges earumque lamenta addunt animos. Nox aliis in audaciam, aliis ad formidinem opportuna; incerti ictus, vulnera inprovisa; suorum atque hostium ignoratio et montis anfractu repercussae velut a tergo voces adeo cuncta miscuerant, ut quaedam munimenta Romani quasi perrupta omiserint. Neque tamen pervasere hostes nisi admodum pauci: ceteros, deiecto<a class="footnoteLink" href="#note_LCL312_92_1" id="target_note_LCL312_92_1"><sup>1</sup></a> promptissimo quoque aut saucio, adpetente iam luce trusere in summa castelli, ubi tandem coacta deditio. Et proxima sponte incolarum recepta: reliquis, quo minus vi aut obsidio subigerentur, praematura montis Haemi et saeva hiems subvenit.</p>
<p>LII. At Romae commota principis domo, ut series futuri in Agrippinam exitii inciperet, Claudia Pulchra sobrina eius postulatur accusante Domitio Afro. Is recens praetura, modicus dignationis et quoquo facinore properus clarescere, crimen inpudicitiae, adulterum Furnium, veneficia in principem et devotiones obiectabat. Agrippina semper atrox, tum et periculo propinquae accensa, pergit ad Tiberium ac forte sacrificantem patri repperit.<a class="footnoteLink" href="#note_LCL312_92_2" id="target_note_LCL312_92_2"><sup>2</sup></a> Quo






</p></section><notes><section class="footnotes"><ul><li class="note" id="note_LCL312_92_1"><a class="footnoteCrossrefLink" href="#target_note_LCL312_92_1" title="Click to highlight in text"><sup class="lineRef">1</sup>deiecto <span class="italic">Orelli:</span> delecto.</a></li><script type="text/javascript">document.getElementById('note_LCL312_92_1').style.display = "none";</script><li class="note" id="note_LCL312_92_2"><a class="footnoteCrossrefLink" href="#target_note_LCL312_92_2" title="Click to highlight in text"><sup class="lineRef">2</sup>repperit] reperit <span class="italic">Ernesti.</span></a></li><script type="text/javascript">document.getElementById('note_LCL312_92_2').style.display = "none";</script></ul></section></notes></section>