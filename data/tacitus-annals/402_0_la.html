<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

ignaro domino ad id prolapsae in servitute, sin consensisset, pro libertis haberentur. Pallanti, quem repertorem eius relationis ediderat Caesar, praetoria insignia et centiens quinquagiens sestertium censuit consul designatus Barea Soranus. Additum a Scipione Cornelio gratis publice agendas, quod regibus Arcadiae ortus veterrimam nobilitatem usui publico postponeret seque inter ministros principis haberi sineret. Adseveravit Claudius contentum honore Pallantem intra priorem paupertatem subsistere. Et fixum est aere publico senatus consultum, quo libertinus sestertii ter miliens possessor antiquae parsimoniae laudibus cumulabatur.</p>
<p>LIV. At non frater eius, cognomento Felix, pari moderatione agebat, iam pridem Iudaeae inpositus et cuncta malefacta sibi inpune ratus tanta potentia subnixo. Sane praebuerant Iudaei speciem motus orta seditione, postquam . . .<a class="footnoteLink" href="#note_LCL312_392_1" id="target_note_LCL312_392_1"><sup>1</sup></a> cognita caede eius haud obtemperatum esset, manebat metus, ne quis







</p></section><notes><section class="footnotes"><ul><li class="note" id="note_LCL312_392_1"><a class="footnoteCrossrefLink" href="#target_note_LCL312_392_1" title="Click to highlight in text"><sup class="lineRef">1</sup>postquam &lt;a C. Caesare iussi erant effigiem eius in templolocare: et quamquam&gt; cognita e.q.s. <span class="italic">Haase (from Hist.</span> V. 9).</a></li><script type="text/javascript">document.getElementById('note_LCL312_392_1').style.display = "none";</script></ul></section></notes></section>