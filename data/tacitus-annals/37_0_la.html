<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

et externae tradi fidei.<a class="footnoteLink" href="#note_LCL249_314_1" id="target_note_LCL249_314_1"><sup>1</sup></a> Pudor inde et miseratio et patris Agrippae, Augusti avi memoria, socer Drusus, ipsa insigni fecunditate, praeclara pudicitia; iam infans in castris genitus, in contubernio legionum eductus, quem militari vocabulo Caligulam appellabant, quia plerumque ad concilianda vulgi studia eo tegmine pedum induebatur. Sed nihil aeque flexit quam invidia in Treviros; orant, obsistunt,<a class="footnoteLink" href="#note_LCL249_314_2" id="target_note_LCL249_314_2"><sup>2</sup></a> rediret, maneret, pars Agrippinae occursantes, plurimi ad Germanicum regressi. Isque, ut erat recens dolore et ira, apud circumfusos ita coepit:</p>
<p>XLII. â€œNon mihi uxor aut filius patre et re publica cariores sunt, sed illum quidem sua maiestas, imperium Romanum ceteri exercitus defendent. Coniugem et liberos meos, quos pro gloria vestra libens ad exitium offerrem, nunc procul a furentibus summoveo, ut quidquid istud sceleris imminet, meo tantum sanguine pietur, neve occisus Augusti pronepos, interfecta Tiberii nurus nocentiores vos faciant.<a class="footnoteLink" href="#note_LCL249_314_3" id="target_note_LCL249_314_3"><sup>3</sup></a> Quid enim per hos dies inausum intemeratumve vobis? Quod nomen huic coetui dabo? militesne appellem, qui filium imperatoris vestri vallo et armis circumsedistis? An civis, quibus







</p></section><notes><section class="footnotes"><ul><li class="note" id="note_LCL249_314_1"><a class="footnoteCrossrefLink" href="#target_note_LCL249_314_1" title="Click to highlight in text"><sup class="lineRef">1</sup>tradi fidei <span class="italic">Wurm</span>: fidei.</a></li><script type="text/javascript">document.getElementById('note_LCL249_314_1').style.display = "none";</script><li class="note" id="note_LCL249_314_2"><a class="footnoteCrossrefLink" href="#target_note_LCL249_314_2" title="Click to highlight in text"><sup class="lineRef">2</sup>obsistunt <span class="italic">Beroaldus</span>: absistunt.</a></li><script type="text/javascript">document.getElementById('note_LCL249_314_2').style.display = "none";</script><li class="note" id="note_LCL249_314_3"><a class="footnoteCrossrefLink" href="#target_note_LCL249_314_3" title="Click to highlight in text"><sup class="lineRef">3</sup>faciant <span class="italic">Ritter</span>: faciat.</a></li><script type="text/javascript">document.getElementById('note_LCL249_314_3').style.display = "none";</script></ul></section></notes></section>