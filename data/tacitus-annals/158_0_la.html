<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

perculsis Numidis et obsidia aspernantibus spargit bellum, ubi instaretur cedens ac rursum in terga remeans. Et dum ea ratio barbaro fuit, inritum fessumque Romanum impune ludificabatur; postquam deflexit ad maritimos locos, inligatus<a class="footnoteLink" href="#note_LCL249_556_1" id="target_note_LCL249_556_1"><sup>1</sup></a> praeda stativis castris adhaerebat, missu patris Apronius Caesianus cum equite et cohortibus auxiliariis, quis velocissimos legionum addiderat, prosperam adversum Numidas pugnam facit pellitque in deserta.</p>
<p>XXII. At Romae Lepida, cui super Aemiliorum decus L. Sulla et Cn. Pompeius proavi erant, defertur simulavisse partum ex P. Quirinio divite atque orbo. Adiciebantur adulteria, venena quaesitumque per Chaldaeos in domum Caesaris, defendente ream Manio Lepido fratre. Quirinius post dictum repudium adhuc infensus quamvis infami ac nocenti miserationem addiderat. Haud facile quis dispexerit illa in cognitione mentem principis: adeo vertit ac miscuit irae et clementiae signa. Deprecatus primo senatum ne maiestatis crimina tractarentur, mox M. Servilium e consularibus aliosque testis inlexit ad proferenda quae velut reticeri<a class="footnoteLink" href="#note_LCL249_556_2" id="target_note_LCL249_556_2"><sup>2</sup></a> voluerat. Idemque servos Lepidae, cum militari custodia haberentur, transtulit ad consules neque per tormenta interrogari







</p></section><notes><section class="footnotes"><ul><li class="note" id="note_LCL249_556_1"><a class="footnoteCrossrefLink" href="#target_note_LCL249_556_1" title="Click to highlight in text"><sup class="lineRef">1</sup>inligatus] inligatusque <span class="italic">Walther.</span></a></li><script type="text/javascript">document.getElementById('note_LCL249_556_1').style.display = "none";</script><li class="note" id="note_LCL249_556_2"><a class="footnoteCrossrefLink" href="#target_note_LCL249_556_2" title="Click to highlight in text"><sup class="lineRef">2</sup>reticeri <span class="italic">Acidalius</span> (reticere <span class="italic">Beroaldus</span>): reicere.</a></li><script type="text/javascript">document.getElementById('note_LCL249_556_2').style.display = "none";</script></ul></section></notes></section>