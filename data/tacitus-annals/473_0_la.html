<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


parte veluti terrestre machinamentum concidisset, observans etiam Acerroniae necem, simul suum vulnus aspiciens, solum insidiarum remedium esse <span class="italic">sensit,</span><a class="footnoteLink" href="#note_LCL322_116_1" id="target_note_LCL322_116_1"><sup>1</sup></a> si non intellegerentur; misitque libertum Agermum,<a class="footnoteLink" href="#note_LCL322_116_2" id="target_note_LCL322_116_2"><sup>2</sup></a> qui nuntiaret filio benignitate deum et fortuna eius evasisse gravem casum; orare ut quamvis periculo matris exterritus visendi curam differret; sibi ad praesens quiete opus. Atque interim securitate
simulata medicamina vulneri et fomenta corpori adhibet; testamentum Acerroniae requiri bonaque obsignari iubet, id tantum non per simulationem.</p>
<p>VII. At Neroni nuntios patrati facinoris opperienti adfertur evasisse ictu levi sauciam et hactenus adito discrimine, ne auctor dubitaretur. Tum pavore exanimis et iam iamque adfore obtestans vindictae properam, sive servitia armaret vel militem accenderet,
sive ad senatum et populum pervaderet, naufragium
et vulnus et interfectos amicos obiciendo: quod contra subsidium sibi? Nisi quid Burrus et Seneca; quos statim acciverat, incertum experiens<a class="footnoteLink" href="#note_LCL322_116_3" id="target_note_LCL322_116_3"><sup>3</sup></a> an et ante gnaros.<a class="footnoteLink" href="#note_LCL322_116_4" id="target_note_LCL322_116_4"><sup>4</sup></a> Igitur longum utriusque silentium, ne inriti dissuaderent, an eo descensum credebant, <span class="italic">ut,</span> nisi praeveniretur Agrippina, pereundum
Neroni esset. Post Seneca hactenus





</p></section><notes><section class="footnotes"><ul><li class="note" id="note_LCL322_116_1"><a class="footnoteCrossrefLink" href="#target_note_LCL322_116_1" title="Click to highlight in text"><sup class="lineRef">1</sup>&lt;sensit&gt; <span class="italic">Bezzenberger.</span></a></li><script type="text/javascript">document.getElementById('note_LCL322_116_1').style.display = "none";</script><li class="note" id="note_LCL322_116_2"><a class="footnoteCrossrefLink" href="#target_note_LCL322_116_2" title="Click to highlight in text"><sup class="lineRef">2</sup><span class="italic">Agermum Andresen</span>: Agerinum.</a></li><script type="text/javascript">document.getElementById('note_LCL322_116_2').style.display = "none";</script><li class="note" id="note_LCL322_116_3"><a class="footnoteCrossrefLink" href="#target_note_LCL322_116_3" title="Click to highlight in text"><sup class="lineRef">3</sup>experiens (<span class="italic">before</span> an) <span class="italic">WÃ¶lfflin</span>: expergens (<span class="italic">before</span> quos) <span class="italic">Med. The reading is totally uncertain.</span></a></li><script type="text/javascript">document.getElementById('note_LCL322_116_3').style.display = "none";</script><li class="note" id="note_LCL322_116_4"><a class="footnoteCrossrefLink" href="#target_note_LCL322_116_4" title="Click to highlight in text"><sup class="lineRef">4</sup>gnaros <span class="italic">marg. ed. Gryph.</span>: ignaros.</a></li><script type="text/javascript">document.getElementById('note_LCL322_116_4').style.display = "none";</script></ul></section></notes></section>