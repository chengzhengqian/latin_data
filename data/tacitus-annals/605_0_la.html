<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">

et qui fora theatra templa pro solitudine haberet, qui minitaretur exilium suum, ambitionis pravae compotem facerent. Non illi consulta haec, non magistratus aut Romanam urbem videri. Abrumperet vitam ab ea civitate, cuius caritatem olim, nunc et aspectum exuisset.</p>
<p>XXIX. Cum per haec atque talia Marcellus, ut erat torvus ac minax, voce voltu oculis ardesceret, non illa nota et celebritate<a class="footnoteLink" href="#note_LCL322_380_1" id="target_note_LCL322_380_1"><sup>1</sup></a> periculorum sueta iam senatus maestitia, sed novus et altior pavor manus et tela militum cernentibus. Simul ipsius Thraseae venerabilis species obversabatur; et erant qui Helvidium quoque miserarentur, innoxiae adfinitatis poenas daturum. Quid Agrippino obiectum nisi tristem patris fortunam? quando et ille perinde innocens Tiberii saevitia concidisset. Enimvero Montanum probae iuventae neque famosi carminis, quia protulerit ingenium, extorrem agi.</p>
<p>XXX. Atque interim Ostorius Sabinus, Sorani accusator, ingreditur orditurque de amicitia Rubellii Plauti, quodque proconsulatum Asiae Soranus pro claritate sibi potius adcommodatum quam ex utilitate communi egisset, alendo seditiones civitatium. Vetera haec: sed recens et quo discrimini patris



</p></section><notes><section class="footnotes"><ul><li class="note" id="note_LCL322_380_1"><a class="footnoteCrossrefLink" href="#target_note_LCL322_380_1" title="Click to highlight in text"><sup class="lineRef">1</sup>celebritate] crebritate <span class="italic">Rhenanus.</span></a></li><script type="text/javascript">document.getElementById('note_LCL322_380_1').style.display = "none";</script></ul></section></notes></section>