<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

simul aequaverat; continuata per septem et triginta annos tribunicia potestas, nomen imperatoris semel atque vicies partum aliaque honorum multiplicata aut nova. At apud prudentis vita eius varie extollebatur arguebaturve. Hi pietate erga parentem et necessitudine rei publicae, in qua nullus tunc legibus locus, ad arma civilia actum, quae neque parari possent neque haberi per bonas artis. Multa Antonio, dum<a class="footnoteLink" href="#note_LCL249_260_1" id="target_note_LCL249_260_1"><sup>1</sup></a> interfectores patris ulcisceretur,<a class="footnoteLink" href="#note_LCL249_260_2" id="target_note_LCL249_260_2"><sup>2</sup></a> multa Lepido concessisse. Postquam hic socordia senuerit, ille per libidines pessum datus sit, non aliud discordantis patriae remedium fuisse quam ut ab<a class="footnoteLink" href="#note_LCL249_260_3" id="target_note_LCL249_260_3"><sup>3</sup></a> uno regeretur. Non regno tamen neque dictatura, sed principis nomine constitutam rem publicam; mari Oceano aut amnibus longinquis saeptum imperium; legiones, provincias, classis, cuncta inter se conexa; ius apud civis, modestiam apud socios; urbem ipsam magnifico ornatu; pauca admodum vi tractata quo ceteris quies esset.</p>
<p>X. Dicebatur contra: pietatem erga parentem et tempora rei publicae obtentui sumpta; ceterum cupidine dominandi concitos per largitionem veteranos, paratum ab adulescente privato exercitum, corruptas consulis legiones, sinmlatam Pompeianarum gratiam partium; mox ubi decreto patrum fascis et ius praetoris invaserit, caesis Hirtio







</p></section><notes><section class="footnotes"><ul><li class="note" id="note_LCL249_260_1"><a class="footnoteCrossrefLink" href="#target_note_LCL249_260_1" title="Click to highlight in text"><sup class="lineRef">1</sup>dum <span class="italic">Muretus</span>: tunc.</a></li><script type="text/javascript">document.getElementById('note_LCL249_260_1').style.display = "none";</script><li class="note" id="note_LCL249_260_2"><a class="footnoteCrossrefLink" href="#target_note_LCL249_260_2" title="Click to highlight in text"><sup class="lineRef">2</sup>ulcisceretur <span class="italic">Beroaldus</span>: ulciscerentur.</a></li><script type="text/javascript">document.getElementById('note_LCL249_260_2').style.display = "none";</script><li class="note" id="note_LCL249_260_3"><a class="footnoteCrossrefLink" href="#target_note_LCL249_260_3" title="Click to highlight in text"><sup class="lineRef">3</sup>quam ut <span class="italic">Ferretti</span>: quam.</a></li><script type="text/javascript">document.getElementById('note_LCL249_260_3').style.display = "none";</script></ul></section></notes></section>