<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

tam proiecta senatus auctoritas? Hostium quoque ius et sacra legationis et fas gentium rupistis. Divus Iulius seditionem exercitus verbo uno compescuit, Quirites vocando qui sacramentum eius detrectabant; divus Augustus vultu et aspectu Actiacas legiones exterruit: nos, ut nondum eosdem, ita ex illis ortos, si Hispaniae Suriaeve miles aspeenaretur, tamen mirum et indignum erat. Primane et vicesima legiones, illa signis a Tiberio acceptis, tu tot proeliorum socia, tot praemiis aucta, hanc tam<a class="footnoteLink" href="#note_LCL249_316_1" id="target_note_LCL249_316_1"><sup>1</sup></a> egregiam duci vestro gratiam refertis? Hunc ego nuntium patri, laeta omnia aliis e provinciis audienti, feram? ipsius tirones, ipsius veteranos non missione, non pecunia satiatos: hic tantum interfici centuriones, eici tribunos, includi legatos, infecta sanguine castra, flumina, meque precariam animam inter infensos trahere.</p>
<p>XLIII. â€œCur enim primo contionis die ferrum illud, quod pectori meo infigere parabam, detraxistis, o inprovidi amici? Melius et amantius ille qui gladium offerebat. Cecidissem certe nondum tot flagitiorum exercitu meo conscius; legissetis ducem, qui meam quidem mortem inpunitam sineret, Vari tamen et trium legionum ulcisceretur. Neque enim di sinant






</p></section><notes><section class="footnotes"><ul><li class="note" id="note_LCL249_316_1"><a class="footnoteCrossrefLink" href="#target_note_LCL249_316_1" title="Click to highlight in text"><sup class="lineRef">1</sup>aucta, hanc tam <span class="italic">Nipperdey, Andresen</span>: aucta.</a></li><script type="text/javascript">document.getElementById('note_LCL249_316_1').style.display = "none";</script></ul></section></notes></section>