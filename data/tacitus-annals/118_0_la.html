<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

callidi intendere vera, adgerere falsa ipsumque et Plancinam et filios variis modis criminari. Postremo paucis familiarium adhibitis sermo coeptus a Caesare, qualem ira et dissimulatio gignit, responsum a Pisone precibus contumacibus; discesseruntque<a class="footnoteLink" href="#note_LCL249_476_1" id="target_note_LCL249_476_1"><sup>1</sup></a> apertis<a class="footnoteLink" href="#note_LCL249_476_2" id="target_note_LCL249_476_2"><sup>2</sup></a> odiis. Post quae<a class="footnoteLink" href="#note_LCL249_476_3" id="target_note_LCL249_476_3"><sup>3</sup></a> rarus in tribunali Caesaris Piso et, si quando adsideret, atrox ac dissentire manifestus. Vox quoque eius audita est in convivio, cum apud regem Nabataeorum coronae aureae magno pondere Caesari et Agrippinae, leves Pisoni et ceteris offerrentur, principis Romani, non Parthi regis filio eas epulas dari; abiecitque simul coronam et multa in luxum addidit quae Germanico quamquam acerba tolerabantur tamen.</p>
<p>LVIII. Inter quae ab rege Parthorum Artabano legati venere. Miserat amicitiam ac foedus memoraturos, et cupere novari<a class="footnoteLink" href="#note_LCL249_476_4" id="target_note_LCL249_476_4"><sup>4</sup></a> dextras, daturumque honori Germanici ut ripam Euphratis accederet: petere interim ne Vonones in Suria haberetur neu proceres gentium propinquis nuntiis ad discordias traheret. Ad ea Germanicus de societate Romanorum Parthorumque magnifice, de adventu regis et cultu sui cum decore ac modestia respondit. Vonones Pompeiopolim, Ciliciae maritimam urbem, amotus est.








</p></section><notes><section class="footnotes"><ul><li class="note" id="note_LCL249_476_1"><a class="footnoteCrossrefLink" href="#target_note_LCL249_476_1" title="Click to highlight in text"><sup class="lineRef">1</sup>discesseruntque <span class="italic">Pichena</span>: discesserantque.</a></li><script type="text/javascript">document.getElementById('note_LCL249_476_1').style.display = "none";</script><li class="note" id="note_LCL249_476_2"><a class="footnoteCrossrefLink" href="#target_note_LCL249_476_2" title="Click to highlight in text"><sup class="lineRef">2</sup>apertis <span class="italic">Lipsius</span>: opertis.</a></li><script type="text/javascript">document.getElementById('note_LCL249_476_2').style.display = "none";</script><li class="note" id="note_LCL249_476_3"><a class="footnoteCrossrefLink" href="#target_note_LCL249_476_3" title="Click to highlight in text"><sup class="lineRef">3</sup>post quae <span class="italic">Muretus</span>: postque.</a></li><script type="text/javascript">document.getElementById('note_LCL249_476_3').style.display = "none";</script><li class="note" id="note_LCL249_476_4"><a class="footnoteCrossrefLink" href="#target_note_LCL249_476_4" title="Click to highlight in text"><sup class="lineRef">4</sup>cupere novari <span class="italic">Nipperdey</span>: cuperere novari (cupere renovari <span class="italic">vetus vulgata</span>).</a></li><script type="text/javascript">document.getElementById('note_LCL249_476_4').style.display = "none";</script></ul></section></notes></section>