<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

laeti retineatis, adiciendo me quoque iis, qui fine egregio publica mala effugerunt.‚Äù</p>
<p>V. 7. Tunc singulos, ut cuique absistere,<a class="footnoteLink" href="#note_LCL312_148_1" id="target_note_LCL312_148_1"><sup>1</sup></a> adloqui animus erat, retinens aut dimittens partem diei absumpsit, multoque adhuc coetu et cunctis intrepidum vultum eius spectantibus, cum superesse tempus novissimis crederent, gladio, quem sinu abdiderat, incubuit. Neque Caesar ullis criminibus aut probris defunctum insectatus est, cum in Blaesum multa foedaque incusavisset.</p>
<p>V. 8. Relatum inde de P. Vitellio et Pomponio Secundo. Illum indices arguebant claustra aerarii, cui praefectus erat, et militarem pecuniam rebus novis obtulisse; huic a Considio<a class="footnoteLink" href="#note_LCL312_148_2" id="target_note_LCL312_148_2"><sup>2</sup></a> praetura functo obiectabatur Aelii Galli amicitia, qui punito Seiano in hortos Pomponii quasi fidissimum ad subsidium perfugisset. Neque aliud periclitantibus auxilii quam in fratrum constantia fuit, qui vades exstitere. Mox crebris prolationibus spem ac metum iuxta gravatus Vitellius petito per speciem studiorum scalpro levem ictum venis intulit vitamque aegritudine animi finivit. At Pomponius multa morum elegantia et ingenio inlustri, dum adversam fortunam aequus tolerat, Tiberio superstes fuit.</p>
</section><notes><section class="footnotes"><ul><li class="note" id="note_LCL312_148_1"><a class="footnoteCrossrefLink" href="#target_note_LCL312_148_1" title="Click to highlight in text"><sup class="lineRef">1</sup>absistere <span class="italic">Pfitzner, Draeger:</span> adsistere.</a></li><script type="text/javascript">document.getElementById('note_LCL312_148_1').style.display = "none";</script><li class="note" id="note_LCL312_148_2"><a class="footnoteCrossrefLink" href="#target_note_LCL312_148_2" title="Click to highlight in text"><sup class="lineRef">2</sup>&lt;C.&gt; Considio <span class="italic">Wurm.</span></a></li><script type="text/javascript">document.getElementById('note_LCL312_148_2').style.display = "none";</script></ul></section></notes></section>