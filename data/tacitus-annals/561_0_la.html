<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


Natalem, Marcium Festum, equites Romanos. Ex quibus Senecio, e praecipua familiaritate Neronis, speciem amicitiae etiam tum retinens eo pluribus periculis conflictabatur: Natalis particeps ad omne secretum Pisoni erat, ceteris spes ex novis rebus petebatur. Adscitae sunt super Subrium et Sulpicium, de quibus rettuli, militares manus, Gavius Silvanus et Statius Proxumus tribuni cohortium praetoriarum, Maximus Scaurus et Venetus Paulus centuriones. Sed summum robur in Faenio Rufo praefecto videbatur, quem vita famaque laudatum per saevitiam inpudicitiamque Tigellinus in animo principis anteibat. Fatigabatque criminationibus ac saepe in metum adduxerat quasi adulterum Agrippinae et desiderio eius ultioni intentum. Igitur ubi coniuratis praefectum quoque praetorii in partes descendisse crebro ipsius sermone facta fides, promptius iam de tempore ac loco caedis agitabant. Et cepisse impetum Subrius Flavus ferebatur in scaena canentem Neronem adgrediendi, aut cum ardente domo<a class="footnoteLink" href="#note_LCL322_292_1" id="target_note_LCL322_292_1"><sup>1</sup></a> per noctem huc illuc cursaret incustoditus. Hic occasio solitudinis, ibi ipsa frequentia tanti decoris testis pulcherrima<a class="footnoteLink" href="#note_LCL322_292_2" id="target_note_LCL322_292_2"><sup>2</sup></a> animum exstimulaverant, nisi impunitatis cupido retinuisset. magnis semper conatibus adversa.</p>
<p>LI. Interim cunctantibus prolatantibusque spem






</p></section><notes><section class="footnotes"><ul><li class="note" id="note_LCL322_292_1"><a class="footnoteCrossrefLink" href="#target_note_LCL322_292_1" title="Click to highlight in text"><sup class="lineRef">1</sup>ardente domo]. <span class="italic">The words are doubted, but there is no plausible emendation.</span></a></li><script type="text/javascript">document.getElementById('note_LCL322_292_1').style.display = "none";</script><li class="note" id="note_LCL322_292_2"><a class="footnoteCrossrefLink" href="#target_note_LCL322_292_2" title="Click to highlight in text"><sup class="lineRef">2</sup>pulcherrima <span class="italic">Urtichs:</span> pulcherrimum.</a></li><script type="text/javascript">document.getElementById('note_LCL322_292_2').style.display = "none";</script></ul></section></notes></section>