<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">


variis artibus devinxit, adeo ut obscurum adversum alios sibi uni incautum intectumque efficeret, non tam sollertia (quippe isdem artibus victus est) quam deum ira in rem Romanam, cuius pari exitio viguit ceciditque. Corpus illi laborum tolerans, animus audax; sui obtegens, in alios criminator; iuxta adulatio et superbia; palam compositus pudor, intus summa apiscendi libido, eiusque causa modo largitio et luxus, saepius industria ac vigilantia, haud minus noxiae, quotiens parando regno finguntur.</p>
<p>II. Vim praefecturae modicam antea intendit, dispersas per urbem cohortis una in castra conducendo, ut simul imperia acciperent, numeroque et robore et visu inter se fiducia ipsis, in ceteros metus oreretur.<a class="footnoteLink" href="#note_LCL312_4_1" id="target_note_LCL312_4_1"><sup>1</sup></a> Praetendebat lascivire militem diductum; si quid subitum ingruat, maiore auxilio pariter subveniri; et severius acturos, si vallum statuatur procul urbis inlecebris. Ut perfecta sunt castra, inrepere paulatim militaris animos adeundo, appellando; simul centuriones ac tribunos ipse deligere. Neque senatorio ambitu abstinebat clientis suos honoribus aut provinciis ornandi, facili Tiberio atque




</p></section><notes><section class="footnotes"><ul><li class="note" id="note_LCL312_4_1"><a class="footnoteCrossrefLink" href="#target_note_LCL312_4_1" title="Click to highlight in text"><sup class="lineRef">1</sup>oreretur <span class="italic">FaÄ“nus</span>: credetur <span class="italic">M.</span></a></li><script type="text/javascript">document.getElementById('note_LCL312_4_1').style.display = "none";</script></ul></section></notes></section>