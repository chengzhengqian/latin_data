<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

Achaiam quoque curabat. Igitur quo vera seu falsa antiret, Toronaeum Thermaeumque sinum praefestinans, mox Euboeam Aegaei maris insulam et Piraeum Atticae orae, dein Corinthiense litus angustiasque Isthmi evadit; marique I<span class="italic">onio</span><a class="footnoteLink" href="#note_LCL312_152_1" id="target_note_LCL312_152_1"><sup>1</sup></a> Nicopolim Romanam coloniam ingressus, ibi demum cognoscit sollertius interrogatum, quisnam foret, dixisse M. Silano genitum, et multis sectatorum dilapsis ascendisse navem tamquam Italiam peteret. Scripsitque haec Tiberio, neque nos originem finemve eius rei ultra comperimus.</p>
<p>V. 11. Exitu anni diu aucta discordia consulum erupit. Nam Trio, facilis capessendis inimicitiis et foro exercitus, ut segnem Regulum ad opprimendos Seiani ministros oblique perstrinxerat: ille, nisi lacesseretur, modestiae retinens, non modo rettudit collegam, sed ut noxium coniurationis ad disquisitionem trahebat. Multisque patrum orantibus ponerent odia in perniciem itura, mansere infensi ac minitantes, donec magistratu abirent.</p>
<p>VI.â€”I. Cn. Domitius et Camillus Scribonianus consulatum inierant, cum Caesar tramisso quod









</p></section><notes><section class="footnotes"><ul><li class="note" id="note_LCL312_152_1"><a class="footnoteCrossrefLink" href="#target_note_LCL312_152_1" title="Click to highlight in text"><sup class="lineRef">1</sup>Ionio <span class="italic">Barthold (cf.</span> II. 53): alio.</a></li><script type="text/javascript">document.getElementById('note_LCL312_152_1').style.display = "none";</script></ul></section></notes></section>