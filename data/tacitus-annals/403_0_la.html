<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

principum eadem imperitaret. Atque interim Felix intempestivis remediis delicta accendebat, aemulo ad deterrima Ventidio <span class="italic">Cumano,</span> cui pars provinciae habebatur, ita divisis, ut huic Galilaeorum natio, Felici Samaritae parerent, discordes olim et tum contemptu regentium minus coÃ«rcitis odiis. Igitur raptare inter se, immittere latronum globos, componere insidias et aliquando proeliis congredi, spoliaque et praedas ad procuratores referre. Hique primo laetari, mox gliscente pernicie cum arma militum interiecissent, caesi milites; arsissetque bello provincia, ni Quadratus Suriae rector subvenisset. Nec diu adversus Iudaeos, qui in necem militum proruperant, dubitatum quin capite poenas luerent: Cumanus et Felix cunctationem adferebant, quia Claudius causis rebellionis auditis ius statuendi etiam de procuratoribus dederat. Sed Quadratus Felicem inter iudices ostentavit, receptum in tribunal, quo studia accusantium deterrerentur; damnatusque flagitiorum, quae duo deliquerant, Cumanus, et quies provinciae reddita.</p>
<p>LV. Nec multo post agrestium Cilicum nationes, quibus Cietarum<a class="footnoteLink" href="#note_LCL312_394_1" id="target_note_LCL312_394_1"><sup>1</sup></a> cognomentum, saepe et alias commotae, tunc Troxobore<a class="footnoteLink" href="#note_LCL312_394_2" id="target_note_LCL312_394_2"><sup>2</sup></a> duce montis asperos castris cepere atque inde decursu in litora aut urbes vim





</p></section><notes><section class="footnotes"><ul><li class="note" id="note_LCL312_394_1"><a class="footnoteCrossrefLink" href="#target_note_LCL312_394_1" title="Click to highlight in text"><sup class="lineRef">1</sup>Cietarum <span class="italic">VI.</span> 41: Clitarum.</a></li><script type="text/javascript">document.getElementById('note_LCL312_394_1').style.display = "none";</script><li class="note" id="note_LCL312_394_2"><a class="footnoteCrossrefLink" href="#target_note_LCL312_394_2" title="Click to highlight in text"><sup class="lineRef">2</sup>Troxobore] Troxoboro <span class="italic">Haase.</span></a></li><script type="text/javascript">document.getElementById('note_LCL312_394_2').style.display = "none";</script></ul></section></notes></section>