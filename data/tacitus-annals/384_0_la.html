<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

in Pannonia locati sunt. Regnum Vangio ac Sido inter se partivere, egregia adversus nos fide, subiectis, suone an servitii ingenio, dum adipiscerentur dominationis, multa caritate, et maiore odio, postquam adepti sunt.</p>
<p>XXXI. At in Britannia P. Ostorium pro praetore turbidae res excepere, effusis in agrum sociorum hostibus eo violentius, quod novum ducem exercitu ignoto et coepta hieme iturum obviam non rebantur. Ille gnarus primis eventibus metum aut fiduciam gigni, citas cohortis rapit, et caesis qui restiterant, disiectos consectatus, ne rursus conglobarentur infensaque et infida pax non duci, non militi requiem permitteret, detrahere arma suspectis cunctaque cis Trisantonam<a class="footnoteLink" href="#note_LCL312_356_1" id="target_note_LCL312_356_1"><sup>1</sup></a> et Sabrinam fluvios cohibere parat. Quod primi Iceni abnuere, valida gens nec proeliis contusi, quia societatem nostram volentes accesserant. Hisque auctoribus circumiectae nationes locum pugnae delegere, saeptum agresti aggere et aditu angusto, ne pervius equiti foret. Ea munimenta dux Romanus, quamquam sine robore legionum socialis copias ducebat, perrumpere adgreditur et






</p></section><notes><section class="footnotes"><ul><li class="note" id="note_LCL312_356_1"><a class="footnoteCrossrefLink" href="#target_note_LCL312_356_1" title="Click to highlight in text"><sup class="lineRef">1</sup>cis Trisantonam <span class="italic">Heraeus, Bradley</span>: castris antonam <span class="italic">Med.,</span> castris Avonam &lt;inter&gt; <span class="italic">Mannert, Heinsius. See note</span>.</a></li><script type="text/javascript">document.getElementById('note_LCL312_356_1').style.display = "none";</script></ul></section></notes></section>