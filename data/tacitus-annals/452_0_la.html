<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


causas oravissent. Nec Suillius questu aut exprobratione
abstinebat, praeter ferociam animi extrema senecta liber et Senecam increpans infensum amicis Claudii, sub quo iustissimum exilium pertulisset. Simul studiis inertibus et iuvenum inperitiae suetum livere iis, qui vividam et incorruptam eloquentiam tuendis civibus exercerent. Se quaestorem Germanici,
illum domus eius adulterum fuisse. An gravius aestimandum sponte litigatoris praemium honestae operae adsequi quam corrumpere cubicula principum feminarum? Qua sapientia, quibus philosophorum praeceptis intra quadriennium regiae amicitiae ter miliens sestertium paravisset? Romae testamenta et orbos velut indagine eius capi, Italiam et provincias inmenso faenore hauriri: at sibi labore quaesitam et modicam pecuniam esse. Crimen, periculum, omnia potius toleraturum, quam veterem ac <span class="italic">domi</span><a class="footnoteLink" href="#note_LCL322_74_1" id="target_note_LCL322_74_1"><sup>1</sup></a> partam dignationem subitae felicitati submitteret.</p>
<p>XLIII. Nec deerant qui haec isdem verbis aut versa in deterius Senecae deferrent. Repertique accusatores
direptos socios, cum Suillius provinciam Asiam regeret, ac publicae pecuniae peculatum detulerunt. Mox, quia inquisitionem annuam impetraverant, brevius visum urbana crimina incipi, quorum obvii







</p></section><notes><section class="footnotes"><ul><li class="note" id="note_LCL322_74_1"><a class="footnoteCrossrefLink" href="#target_note_LCL322_74_1" title="Click to highlight in text"><sup class="lineRef">1</sup>domi <span class="italic">Jac. Gronovius</span>: d≈ç.</a></li><script type="text/javascript">document.getElementById('note_LCL322_74_1').style.display = "none";</script></ul></section></notes></section>