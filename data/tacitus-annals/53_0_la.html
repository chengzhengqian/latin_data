<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

pedes, eques, classis<a class="footnoteLink" href="#note_LCL249_346_1" id="target_note_LCL249_346_1"><sup>1</sup></a> apud praedictum amnem convenere. Chauci, cum auxilia pollicerentur, in commilitium adseiti sunt. Bructeros sua urentis expedita cum manu L. Stertinius missu Germanici fudit; interque caedem et praedam repperit undevicesimae legionis aquilam cum Varo amissam. Ductum inde agmen ad ultimos Bructerorum, quantumque Amisiam et Lupiam amnis inter vastatum, haud procul Teutoburgiensi saltu, in quo reliquiae Vari legionumque insepultae dicebantur.</p>
<p>LXI. Igitur cupido Caesarem invadit solvendi suprema militibus ducique, permoto ad miserationem omni qui aderat exercitu ob propinquos, amicos, denique ob casus bellorum et sortem hominum. Praemisso Caecina, ut occulta saltuum scrutaretur pontesque et aggeres umido paludum et fallacibus campis inponeret, incedunt maestos locos visuque ac memoria deformis.<a class="footnoteLink" href="#note_LCL249_346_2" id="target_note_LCL249_346_2"><sup>2</sup></a> Prima Vari castra lato ambitu et dimensis principiis trium legionum manus ostentabant; dein semiruto vallo, humili fossa accisae iam reliquiae consedisse intellegebantur: medio campi albentia ossa, ut fugerant, ut restiterant, disiecta vel aggerata. Adiacebant fragmina telorum equorumque artus, simul truncis arborum






</p></section><notes><section class="footnotes"><ul><li class="note" id="note_LCL249_346_1"><a class="footnoteCrossrefLink" href="#target_note_LCL249_346_1" title="Click to highlight in text"><sup class="lineRef">1</sup>classis <span class="italic">Lipsius</span>: classes.</a></li><script type="text/javascript">document.getElementById('note_LCL249_346_1').style.display = "none";</script><li class="note" id="note_LCL249_346_2"><a class="footnoteCrossrefLink" href="#target_note_LCL249_346_2" title="Click to highlight in text"><sup class="lineRef">2</sup>deformis <span class="italic">Beroaldus</span>: deformides.</a></li><script type="text/javascript">document.getElementById('note_LCL249_346_2').style.display = "none";</script></ul></section></notes></section>