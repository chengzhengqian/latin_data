<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2">
<p>XXXVI. Solus Mnester cunctationem attulit, dilaniata veste clamitans, aspiceret verberum notas, reminisceretur vocis, qua se obnoxium iussis Messalinae dedisset: aliis largitione aut spei magnitudine, sibi ex necessitate culpam; nec cuiquam ante pereundum fuisse, si Silius rerum poteretur. Commotum his et pronum ad misericordiam Caesarem perpulere liberti, ne tot inlustribus viris interfectis histrioni consuleretur: sponte an coactus tam magna peccavisset, nihil referre. Ne Trauli quidem Montani equitis Romani defensio recepta est. Is modesta iuventa, sed corpore insigni, accitus ultro noctemque intra unam a Messalina proturbatus erat, paribus lasciviis ad cupidinem et fastidia. Suillio Caesonino et Plautio Laterano mors remittitur, huic ob patrui egregium meritum: Caesoninus vitiis protectus est, tamquam in illo foedissimo coetu passus muliebria.</p>
<p>XXXVII. Interim Messalina Lucullianis in hortis prolatare vitam, componere preces, nonnulla spe et aliquando ira; tantum inter extrema superbiae gerebat.<a class="footnoteLink" href="#note_LCL312_308_1" id="target_note_LCL312_308_1"><sup>1</sup></a> Ac ni caedem eius Narcissus properavisset, verterat pernicies in accusatorem. Nam Claudius domum regressus et tempestivis epulis delenitus, ubi vino incaluit, iri iubet nuntiarique miserae (hoc






</p></section><notes><section class="footnotes"><ul><li class="note" id="note_LCL312_308_1"><a class="footnoteCrossrefLink" href="#target_note_LCL312_308_1" title="Click to highlight in text"><sup class="lineRef">1</sup>superbiae gerebat <span class="italic">Bezzenberger:</span> superbia egebat.</a></li><script type="text/javascript">document.getElementById('note_LCL312_308_1').style.display = "none";</script></ul></section></notes></section>