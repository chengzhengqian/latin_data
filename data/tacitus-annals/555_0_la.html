<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


nec satis causae. Nero tamen, ut erat incredibilium cupitor, effodere proxima Averno iuga conisus est, manentque vestigia inritae spei.</p>
<p>XLIII. Ceterum urbis quae domui supererant non, ut post Gallica incendia, nulla distinctione nec passim erecta, sed dimensis vicorum ordinibus et latis viarum spatiis cohibitaque aedificiorum altitudine ac patefactis areis additisque porticibus, quae frontem insularum protegerent. Eas porticus Nero sua pecunia exstructurum purgatasque areas dominis traditurum pollicitus est. Addidit praemia pro cuiusque ordine et rei familiaris copiis, finivitque tempus, intra quod effectis domibus aut insulis apiscerentur. Ruderi accipiendo Ostiensis paludes destinabat, utique naves, quae frumentum Tiberi subvectassent, onustae rudere decurrerent, aedificiaque ipsa certa sui parte sine trabibus saxo Gabino Albanove solidarentur, quod is lapis ignibus impervius est; iam aqua privatorum licentia intercepta quo largior et pluribus locis in publicum flueret, custodes <span class="italic">adessent;</span><a class="footnoteLink" href="#note_LCL322_280_1" id="target_note_LCL322_280_1"><sup>1</sup></a> et subsidia reprimendis ignibus in propatulo quisque haberet; nec communione parietum, sed propriis quaeque muris ambirentur.<a class="footnoteLink" href="#note_LCL322_280_2" id="target_note_LCL322_280_2"><sup>2</sup></a> Ea ex utilitate accepta decorem quoque novae urbi attulere.






</p></section><notes><section class="footnotes"><ul><li class="note" id="note_LCL322_280_1"><a class="footnoteCrossrefLink" href="#target_note_LCL322_280_1" title="Click to highlight in text"><sup class="lineRef">1</sup>&lt;adessent&gt; <span class="italic">Jackson,</span> &lt;essent&gt; <span class="italic">Madvig.</span></a></li><script type="text/javascript">document.getElementById('note_LCL322_280_1').style.display = "none";</script><li class="note" id="note_LCL322_280_2"><a class="footnoteCrossrefLink" href="#target_note_LCL322_280_2" title="Click to highlight in text"><sup class="lineRef">2</sup>nec . . . ambirentur]. <span class="italic">Plausibly transposed by Nipperdey, to follow</span> impervius est <span class="italic">above.</span></a></li><script type="text/javascript">document.getElementById('note_LCL322_280_2').style.display = "none";</script></ul></section></notes></section>