<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2">
</section>
<section class="div2">
<h3><span class="ac">LIBER III</span></h3>
<p>I. <span class="sc">Niiiil</span> intermissa navigatione hiberni maris Agrippina Corcyram insulam advehitur, litora Calabriae contra sitam. Illic paucos dies componendo animo insumit, violenta luctu et nescia tolerandi. Interim, adventu eius audito, intimus quisque amicorum et plerique militares, ut quique sub Germanico stipendia fecerant, multique etiam ignoti vicinis e municipiis, pars officium in principem rati, plures illos secuti, ruere ad oppidum Brundisium, quod naviganti celerrimum fidissimumque adpulsu erat. Atque ubi primum ex alto visa classis, complentur non modo portus et proxima mari,<a class="footnoteLink" href="#note_LCL249_522_1" id="target_note_LCL249_522_1"><sup>1</sup></a> sed moenia ac tecta, quaque longissime prospectari poterat, maerentium turba et rogitantium inter se silentione an voce aliqua egredientem exciperent. Neque satis constabat quid pro tempore foret, cum classis paulatim successit, non alacri, ut adsolet, remigio, sed cunctis ad tristitiam compositis. Postquam duobus cum liberis, feralem urnam tenens, egressa navi defixit oculos, idem omnium gemitus; neque discerneres proximos alienos, virorum feminarumve





</p></section><notes><section class="footnotes"><ul><li class="note" id="note_LCL249_522_1"><a class="footnoteCrossrefLink" href="#target_note_LCL249_522_1" title="Click to highlight in text"><sup class="lineRef">1</sup>mari <span class="italic">Muretus</span>: maris.</a></li><script type="text/javascript">document.getElementById('note_LCL249_522_1').style.display = "none";</script></ul></section></notes></section>