<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

parentem quondam appellatum, si iure ageretur, potiorem, si armis, non invalidum vidissent. Tum pro munimentis castelli manipulos explicat colle arduo et derupto; nam cetera mari cinguntur. Contra veterani ordinibus ac subsidiis instructi: hinc militum, inde locorum asperitas, sed non animus, non spes, ne tela quidem nisi agrestia aut subitum in<a class="footnoteLink" href="#note_LCL249_508_1" id="target_note_LCL249_508_1"><sup>1</sup></a> usum properata. Vt venere in manus, non ultra dubitatum quam dum Romanae cohortes in aequum eniterentur: vertunt terga Cilices seque castello claudunt.</p>
<p>LXXXI. Interim Piso classem haud procul opperientem adpugnare frustra temptavit; regressusque et pro muris, modo semet adflictando, modo singulos nomine ciens, praemiis vocans, seditionem coeptabat:<a class="footnoteLink" href="#note_LCL249_508_2" id="target_note_LCL249_508_2"><sup>2</sup></a> adeoque commoverat ut signifer legionis<a class="footnoteLink" href="#note_LCL249_508_3" id="target_note_LCL249_508_3"><sup>3</sup></a> sextae signum ad eum transtulerit, cum Sentius occanere cornua tubasque et peti aggerem, erigi scalas iussit ac promptissimum quemque succedere, alios tormentis hastas, saxa et faces ingerere. Tandem victa pertinacia Piso oravit ut traditis armis maneret in castello, dum Caesar cui Suriam permitteret consulitur. Non receptae condiciones nec aliud quam naves et tutum in urbem iter concessum est.</p>
</section><notes><section class="footnotes"><ul><li class="note" id="note_LCL249_508_1"><a class="footnoteCrossrefLink" href="#target_note_LCL249_508_1" title="Click to highlight in text"><sup class="lineRef">1</sup>subitum in <span class="italic">Doederlein</span>: subitum.</a></li><script type="text/javascript">document.getElementById('note_LCL249_508_1').style.display = "none";</script><li class="note" id="note_LCL249_508_2"><a class="footnoteCrossrefLink" href="#target_note_LCL249_508_2" title="Click to highlight in text"><sup class="lineRef">2</sup>coeptabat: adeoque . . . transtulerit, cum <span class="italic">Jackson</span>: coeptabat, adeoque . . . transtulerit. Tum.</a></li><script type="text/javascript">document.getElementById('note_LCL249_508_2').style.display = "none";</script><li class="note" id="note_LCL249_508_3"><a class="footnoteCrossrefLink" href="#target_note_LCL249_508_3" title="Click to highlight in text"><sup class="lineRef">3</sup>legionis <span class="italic">edd</span>.: legionis vocans.</a></li><script type="text/javascript">document.getElementById('note_LCL249_508_3').style.display = "none";</script></ul></section></notes></section>