<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


gloria sublatus maiores continuaret. Secutaque lenitas in Plautium Lateranum, quem ob adulterium Messalinae ordine demotum reddidit senatui, clementiam
suam obstringens crebris orationibus, quas Seneca testificando, quam honesta praeciperet, vel iactandi ingenii voce principis vulgabat.</p>
<p>XII. Ceterum infracta paulatim potentia matris delapso Nerone in amorem libertae, cui vocabulum Acte fuit, simul adusmptis in conscientiam <span class="italic">M.</span><a class="footnoteLink" href="#note_LCL322_18_1" id="target_note_LCL322_18_1"><sup>1</sup></a> Othone et Claudio Senecione, adulescentulis decoris, quorum Otho familia consulari, Senecio liberto Caesaris patre genitus. Ignara matre, dein frustra obnitente, penitus inrepserant<a class="footnoteLink" href="#note_LCL322_18_2" id="target_note_LCL322_18_2"><sup>2</sup></a> per luxum et ambigua secreta, ne senioribus quidem principis amicis adversantibus, muliercula nulla cuiusquam iniuria cupidines principis explente, quando uxore ab Octavia, nobili quidem et probitatis spectatae, fato quodam, an quia praevalent inlicita, abhorrebat, metuebaturque, ne in stupra feminarum inlustrium prorumperet, si illa libidine prohiberetur.</p>
<p>XIII. Sed Agrippina libertam aemulam, nurum ancillam aliaque eundem in modum muliebriter fremere, neque paenitentiam filii aut satietatem








</p></section><notes><section class="footnotes"><ul><li class="note" id="note_LCL322_18_1"><a class="footnoteCrossrefLink" href="#target_note_LCL322_18_1" title="Click to highlight in text"><sup class="lineRef">1</sup>&lt;M.&gt; <span class="italic">Ritter.</span></a></li><script type="text/javascript">document.getElementById('note_LCL322_18_1').style.display = "none";</script><li class="note" id="note_LCL322_18_2"><a class="footnoteCrossrefLink" href="#target_note_LCL322_18_2" title="Click to highlight in text"><sup class="lineRef">2</sup>inrepserant <span class="italic">Lipsius</span>: inrepserat.</a></li><script type="text/javascript">document.getElementById('note_LCL322_18_2').style.display = "none";</script></ul></section></notes></section>