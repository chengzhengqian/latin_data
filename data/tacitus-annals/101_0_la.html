<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

Hortalo se respondisse ait: ceterum si patribus videretur, daturum liberis eius ducena sestertia singulis, qui sexus virilis essent. Egere alii grates: siluit Hortalus, pavore an avitae nobilitatis etiam inter angustias fortunae retinens. Neque miseratus est posthac Tiberius, quamvis domus Hortensii pudendam ad inopiam delaberetur.<a class="footnoteLink" href="#note_LCL249_442_1" id="target_note_LCL249_442_1"><sup>1</sup></a></p>
<p>XXXIX. Eodem anno mancipii unius audacia, ni mature subventum foret, discordiis armisque civilibus rem publicam perculisset. Postumi Agrippae servus, nomine Clemens, comperto fine Augusti, pergere in insulam Planasiam et fraude aut vi raptum Agrippam ferre ad exercitus Germanicos non servili animo concepit. Ausa eius inpedivit tarditas onerariae navis: atque interim patrata<a class="footnoteLink" href="#note_LCL249_442_2" id="target_note_LCL249_442_2"><sup>2</sup></a> caede ad maiora et magis praecipitia conversus furatur cineres vectusque Cosam,<a class="footnoteLink" href="#note_LCL249_442_3" id="target_note_LCL249_442_3"><sup>3</sup></a> Etruriae promunturium, ignotis locis sese abdit, donec crinem barbamque promitteret: nam aetate et forma haud dissimili in dominum erat. Tum per idoneos et secreti eius socios crebrescit vivere Agrippam, occultis primum sermonibus, ut vetita solent, mox vago rumore apud inperitissimi cuiusque promptas auris aut rursum apud turbidos eoque nova cupientis. Atque ipse adire municipia obscuro diei, neque propalam







</p></section><notes><section class="footnotes"><ul><li class="note" id="note_LCL249_442_1"><a class="footnoteCrossrefLink" href="#target_note_LCL249_442_1" title="Click to highlight in text"><sup class="lineRef">1</sup>delaberetur <span class="italic">Ernesti</span>: dilabaretur.</a></li><script type="text/javascript">document.getElementById('note_LCL249_442_1').style.display = "none";</script><li class="note" id="note_LCL249_442_2"><a class="footnoteCrossrefLink" href="#target_note_LCL249_442_2" title="Click to highlight in text"><sup class="lineRef">2</sup>patrata <span class="italic">Rhenanus</span>: parata.</a></li><script type="text/javascript">document.getElementById('note_LCL249_442_2').style.display = "none";</script><li class="note" id="note_LCL249_442_3"><a class="footnoteCrossrefLink" href="#target_note_LCL249_442_3" title="Click to highlight in text"><sup class="lineRef">3</sup>Cosam <span class="italic">Lipsius</span>: coram.</a></li><script type="text/javascript">document.getElementById('note_LCL249_442_3').style.display = "none";</script></ul></section></notes></section>