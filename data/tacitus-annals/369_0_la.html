<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

nihil domi inpudicum, nisi dominationi expediret. Cupido auri immensa obtentum habebat, quasi subsidium regno pararetur.</p>
<p>VIII. Die nuptiarum Silanus mortem sibi conscivit, sive eo usque spem vitae produxerat, seu delecto die augendam ad invidiam. Calvina soror eius Italia pulsa est. Addidit Claudius sacra ex legibus Tulli regis piaculaque apud lucum Dianae per pontifices danda, inridentibus cunctis, quod poenae procurationesque incesti id temporis exquirerentur. At Agrippina, ne malis tantum facinoribus notesceret, veniam exilii pro Annaeo Seneca, simul praeturam impetrat, laetum in publicum rata ob claritudinem studiorum eius, utque Domitii pueritia tali magistro adolesceret et consiliis eiusdem ad spem dominationis uterentur, quia Seneca fidus in Agrippinam memoria beneficii et infensus Claudio dolore iniuriae credebatur.</p>
<p>IX. Placitum dehinc non ultra cunctari, sed designatum consulem Mammium<a class="footnoteLink" href="#note_LCL312_326_1" id="target_note_LCL312_326_1"><sup>1</sup></a> Pollionem ingentibus promissis inducunt sententiam expromere, qua oraretur Claudius despondere Octaviam Domitio, quod aetati utriusque non absurdum et maiora patefacturum erat. Pollio haud disparibus verbis ac





</p></section><notes><section class="footnotes"><ul><li class="note" id="note_LCL312_326_1"><a class="footnoteCrossrefLink" href="#target_note_LCL312_326_1" title="Click to highlight in text"><sup class="lineRef">1</sup>Mammium <span class="italic">Andresen</span>: Memmium.</a></li><script type="text/javascript">document.getElementById('note_LCL312_326_1').style.display = "none";</script></ul></section></notes></section>