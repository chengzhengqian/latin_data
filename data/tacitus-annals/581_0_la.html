<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


Ceterum coeptam adultamque et revictam coniurationem neque tunc dubitavere, quibus verum noscendi cura erat, et fatentur, qui post interitum Neronis in urbem regressi sunt. At in senatu cunctis, ut cuique plurimum maeroris, in adulationem demissis, Iunium Gallionem, Senecae fratris morte pavidum et pro sua incolumitate supplicem, increpuit Salienus Clemens, hostem et parricidam vocans, donec consensu patrum deterritus est, ne publicis malis abuti ad occasionem privati odii videretur, neu composita aut oblitterata mansuetudine principis novam ad saevitiam retraheret.</p>
<p>LXXIV. Tum dona<a class="footnoteLink" href="#note_LCL322_332_1" id="target_note_LCL322_332_1"><sup>1</sup></a> et grates deis decernuntur, propriusque honos Soli, cui est vetus aedes apud circum, in quo facinus parabatur, qui occulta coniurationis numine retexisset; utque circensium Cerealium ludicrum pluribus equorum cursibus celebraretur mensisque Aprilis Neronis cognomentum acciperet; templum Saluti exstrueretur eo loci...<a class="footnoteLink" href="#note_LCL322_332_2" id="target_note_LCL322_332_2"><sup>2</sup></a> ex quo Scaevinus ferrum prompserat. Ipse eum pugionem apud Capitolium sacravit inscripsitque Iovi Vindici: in praesens haud animadversum post






</p></section><notes><section class="footnotes"><ul><li class="note" id="note_LCL322_332_1"><a class="footnoteCrossrefLink" href="#target_note_LCL322_332_1" title="Click to highlight in text"><sup class="lineRef">1</sup>dona <span class="italic">J. F. Gronovius:</span> decreta dona.</a></li><script type="text/javascript">document.getElementById('note_LCL322_332_1').style.display = "none";</script><li class="note" id="note_LCL322_332_2"><a class="footnoteCrossrefLink" href="#target_note_LCL322_332_2" title="Click to highlight in text"><sup class="lineRef">2</sup>... <span class="italic">Nipperdey.</span></a></li><script type="text/javascript">document.getElementById('note_LCL322_332_2').style.display = "none";</script></ul></section></notes></section>