<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

quibus res imperatoris Domitiani composui. Nam is quoque edidit ludos saecularis iisque intentius adfui sacerdotio quindecimvirali praeditus ac tunc praetor, quod non iactantia refero, sed quia collegio quindecimvirum antiquitus ea cura et magistratus potissimum exsequebantur officia caerimoniarum. Sedente Claudio circensibus ludis, cum pueri nobiles equis ludicrum Troiae inirent interque eos Britannicus imperatore genitus et L. Domitius adoptione mox in imperium et cognomentum Neronis adscitus, favor plebis acrior in Domitium loco praesagii acceptus est. Vulgabaturque adfuisse infantiae eius dracones in modum custodum, fabulosa et externis miraculis adsimilata: nam ipse, haudquaquam sui detractator<a class="footnoteLink" href="#note_LCL312_266_1" id="target_note_LCL312_266_1"><sup>1</sup></a> unam omnino anguem in cubiculo visam narrare solitus est.</p>
<p>XII. Verum inclinatio populi supererat ex memoria Germanici, cuius illa reliqua suboles virilis; et matri Agrippinae miseratio augebatur ob saevitiam Messalinae, quae semper infesta et tunc commotior, quo minus strueret crimina et accusatores, novo et furori proximo amore distinebatur. Nam in C. Silium, iuventutis Romanae pulcherrimum, ita exarserat, ut Iuniam Silanam, nobilem feminam, matriÂ­monio








</p></section><notes><section class="footnotes"><ul><li class="note" id="note_LCL312_266_1"><a class="footnoteCrossrefLink" href="#target_note_LCL312_266_1" title="Click to highlight in text"><sup class="lineRef">1</sup>detractator <span class="italic">Burmann</span>: detractor <span class="italic">Med.</span> (<span class="italic">cf. Liv. XXXIV.</span> 15 <span class="italic">fin</span>., <span class="italic">where the same variant exists).</span></a></li><script type="text/javascript">document.getElementById('note_LCL312_266_1').style.display = "none";</script></ul></section></notes></section>