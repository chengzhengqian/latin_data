<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

auctores rerum, non diurna actorum scriptura, reperio ullo insigni officio functam, cum super Agrippinam et Drusum et Claudium ceteri quoque consanguinei nominatim perscripti sint, seu valetudine praepediebatur seu victus luctu animus magnitudinem mali perferre visu non toleravit. Facilius crediderim Tiberio et Augustae<a class="footnoteLink" href="#note_LCL249_526_1" id="target_note_LCL249_526_1"><sup>1</sup></a> qui domo non excedebant, cohibitam, ut par maeror et matris exemplo avia quoque et patruus attineri viderentur.</p>
<p>IV. Dies quo reliquiae tumulo Augusti inferebantur modo per silentium vastus, modo ploratibus inquies; plena urbis itinera, conlucentes per campum Martis faces. Illic miles cum armis, sine insignibus magistratus, populus per tribus concidisse rem publicam, nihil spei reliquum clamitabant, promptius apertiusque quam ut meminisse imperitantium crederes. Nihil tamen Tiberium magis penetravit quam studia hominum accensa in Agrippinam, cum decus patriae, solum Augusti sanguinem, unicum antiquitatis specimen appellarent versique ad caelum ac deos integram illi subolem ac superstitem iniquorum precarentur.</p>
<p>V. Fuere qui publici funeris pompam requirerent





</p></section><notes><section class="footnotes"><ul><li class="note" id="note_LCL249_526_1"><a class="footnoteCrossrefLink" href="#target_note_LCL249_526_1" title="Click to highlight in text"><sup class="lineRef">1</sup>Augustae <span class="italic">Kritz, Doederlein</span>: Augusta.</a></li><script type="text/javascript">document.getElementById('note_LCL249_526_1').style.display = "none";</script></ul></section></notes></section>