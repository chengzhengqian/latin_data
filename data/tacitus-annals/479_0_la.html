<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


quisque, quorum non alia regia fecundior extitit, invisum Agrippinae nomen et morte eius accensum populi favorem disserunt: iret intrepidus et venerationem
sui coram experiretur; simul praegredi exposcunt.
Et promptiora quam promiserant inveniunt,
obvias tribus, festo cultu senatum, coniugum ac liberorum agmina per sexum et aetatem disposita, exstructos, qua incederet, spectaculorum gradus, quo modo triumphi visuntur. Hinc superbus ac publici servitii victor Capitolium adiit, gratis exsolvit, seque in omnes libidines effudit, quas male coercitas qualiscumque matris reverentia tardaverat.</p>
<p>XIV. Vetus illi cupido erat curriculo quadrigarum insistere, nec minus foedum studium cithara ludicrum in modum canere. Concertare equis<a class="footnoteLink" href="#note_LCL322_128_1" id="target_note_LCL322_128_1"><sup>1</sup></a> regium et antiquis ducibus factitatum memorabat, idque vatum laudibus celebre et deorum honori datum. Enimvero cantus Apollini sacros, talique ornatu adstare non modo Graecis in urbibus. sed Romana apud templa numen praecipuum et praescium. Nec iam sisti poterat, cum Senecae ac Burro visum, ne utraque pervinceret, alterum concedere. Clausumque valle Vaticana spatium, in quo equos regeret, haud promisco spectaculo. Mox ultro vocari populus





</p></section><notes><section class="footnotes"><ul><li class="note" id="note_LCL322_128_1"><a class="footnoteCrossrefLink" href="#target_note_LCL322_128_1" title="Click to highlight in text"><sup class="lineRef">1</sup>concertare equis <span class="italic">Halm</span>: cum celaret (cenaret <span class="italic">M.</span><sup>2</sup>) quis.</a></li><script type="text/javascript">document.getElementById('note_LCL322_128_1').style.display = "none";</script></ul></section></notes></section>