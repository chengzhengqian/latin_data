<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2">
<p>LI. Solus Lepido Rubellius Blandus e consularibus adsensit: ceteri sententiam Agrippae secuti, ductusque in carcerem Priscus ac statim exanimatus. Id Tiberius solitis sibi ambagibus apud senatum incusavit, cum extolleret pietatem quamvis modicas principis iniurias acriter ulciscentium, deprecaretur tam praecipitis verborum poenas, laudaret Lepidum neque Agrippam argueret. Igitur factum senatus consultum ne decreta patrum ante diem decimum<a class="footnoteLink" href="#note_LCL249_602_1" id="target_note_LCL249_602_1"><sup>1</sup></a> ad aerarium deferrentur idque vitae spatium damnatis prorogaretur. Sed non senatui libertas ad paenitendum erat neque Tiberius interiectu temporis mitigabatur.</p>
<p>LII. C. Sulpicius D. Haterius consules sequuntur, inturbidus externis rebus annus, domi suspecta severitate adversum luxum qui immensum proruperat ad cuncta quis pecunia prodigitur. Sed alia sumptuum quamvis graviora dissimulatis plerumque pretiis occultabantur; ventris et ganeae paratus adsiduis sermonibus vulgati fecerant curam ne princeps antiquae parsimoniae durius adverteret. Nam incipiente C. Bibulo ceteri quoque aediles disseruerant, sperni sumptuariam legem vetitaque utensilium pretia augeri in dies nec mediocribus remediis







</p></section><notes><section class="footnotes"><ul><li class="note" id="note_LCL249_602_1"><a class="footnoteCrossrefLink" href="#target_note_LCL249_602_1" title="Click to highlight in text"><sup class="lineRef">1</sup>diem decimum <span class="italic">Lipsius</span>: diem.</a></li><script type="text/javascript">document.getElementById('note_LCL249_602_1').style.display = "none";</script></ul></section></notes></section>