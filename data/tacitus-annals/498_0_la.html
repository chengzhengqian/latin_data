<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2">
<p>XXXVI. Ne Suetonius quidem in tanto discrimine silebat. Quamquam confideret virtuti, tamen exhortationes
et preces miscebat, ut spernerent sonores barbarorum et inanes minas: plus Illic feminarum quam iuventutis aspici. Inbellis inermis cessuros statim, ubi ferrum virtutemque vincentium totiens fusi adgnovissent. Etiam in multis legionibus paucos, qui proelia profligarent: gloriaeque eorum accessurum, quod modica manus universi exercitus famam adipiscerentur. Conferti tantum et pilis emissis, post umbonibus et gladiis stragem caedemque
continuarent, praedae inmemores: parta victoria cuncta ipsis cessura. Is ardor verba ducis sequebatur, ita se ad intorquenda pila expedierat
vetus miles et multa proeliorum experientia,
ut certus eventus Suetonius daret pugnae signum.</p>
<p>XXXVII Ac primum legio gradu inmota et angustias
loci pro munimento retinens, postquam <span class="italic">in</span> propius
suggressos<a class="footnoteLink" href="#note_LCL322_166_1" id="target_note_LCL322_166_1"><sup>1</sup></a> hostis certo iactu tela exhauserat, velut cuneo erupit. Idem auxiliarium impetus; et eques protentis hastis perfringit quod obvium et validum erat. Ceteri terga praebuere, difficili effugio, quia circumiecta vehicula saepserant abitus. Et


</p></section><notes><section class="footnotes"><ul><li class="note" id="note_LCL322_166_1"><a class="footnoteCrossrefLink" href="#target_note_LCL322_166_1" title="Click to highlight in text"><sup class="lineRef">1</sup>&lt;in&gt; propius suggressos <span class="italic">Doederlein:</span> propius suggressus.</a></li><script type="text/javascript">document.getElementById('note_LCL322_166_1').style.display = "none";</script></ul></section></notes></section>