<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

eius exturbaret vacuoque adultero poteretur. Neque Silius flagitii aut periculi nescius erat: sed certo, si abnueret, exitio et nonnulla fallendi spe, simul magnis praemiis, opperiri futura et praesentibus frui pro solacio habebat. Illa non furtim, sed multo comitatu ventitare domum, egressibus adhaerescere, largiri opes, honores, postremo, velut translata iam fortuna, servi liberti paratus principis apud adulterum visebantur.</p>
<p>XIII. At Claudius matrimonii sui ignarus et munia censoria usurpans, theatralem populi lasciviam severis edictis increpuit, quod in P. Pomponium consularem (is carmina scaenae dabat) inque feminas inlustres probra iecerat. Et lege lata saevitiam creditorum coercuit, ne in mortem parentum pecunias filiis familiarum faenori darent. Fontisque aquarum Simbruinis collibus deductos urbi intulit. Ac novas litterarum formas addidit vulgavitque, comperto Graecam quoque<a class="footnoteLink" href="#note_LCL312_268_1" id="target_note_LCL312_268_1"><sup>1</sup></a> litteraturam non simul coeptam absolutamque.</p>
<p>XIV. Primi per figuras animalium Aegyptii sensus mentis effingebant—ea antiquissima monimenta memoriae humanae inpressa saxis cernuntur—, et litterarum semet inventores perhibent; inde Phoeni­cas,






</p></section><notes><section class="footnotes"><ul><li class="note" id="note_LCL312_268_1"><a class="footnoteCrossrefLink" href="#target_note_LCL312_268_1" title="Click to highlight in text"><sup class="lineRef">1</sup>Graecam quoque <span class="italic">Frobeniana:</span> quoque Graecam.</a></li><script type="text/javascript">document.getElementById('note_LCL312_268_1').style.display = "none";</script></ul></section></notes></section>