<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

Togonius Gallus, dum ignobilitatem suam magnis nominibus inserit, per deridiculum auditur. Nam principem orabat deligere senatores, ex quis viginti sorte ducti et ferro accincti, quotiens curiam inisset, salutem eius defenderent. Crediderat nimirum epistulae subsidio sibi alterum ex consulibus poscentis, ut tutus a Capreis urbem peteret. Tiberius tamen, ludibria seriis permiscere solitus, egit gratis benevolentiae patrum: sed quos omitti posse, quos deligi? Semperne eosdem an subinde alios? Et honoribus perfunctos an iuvenes, privatos an e magistratibus? Quam deinde speciem fore sumentium in limine curiae gladios? Neque sibi vitam tanti, si armis tegenda foret. Haec, adversus Togonium verbis moderans, neque <span class="italic">ut<a class="footnoteLink" href="#note_LCL312_156_1" id="target_note_LCL312_156_1"><sup>1</sup></a></span> ultra abolitionem sententiae suaderet.</p>
<p>III. At Iunium Gallionem, qui censuerat, ut praetoriani actis stipendiis ius apiscerentur in quattuordecim ordinibus sedendi, violenter increpuit, velut coram rogitans, quid illi cum militibus, quos neque dicta <span class="italic">nisi</span> imperatoris<a class="footnoteLink" href="#note_LCL312_156_2" id="target_note_LCL312_156_2"><sup>2</sup></a> neque praemia nisi ab imperatore accipere par esset. Repperisse prorsus quod divus Augustus non providerit: an potius discordiam et seditionem a satellite Seiani quaesitam, qua rudis






</p></section><notes><section class="footnotes"><ul><li class="note" id="note_LCL312_156_1"><a class="footnoteCrossrefLink" href="#target_note_LCL312_156_1" title="Click to highlight in text"><sup class="lineRef">1</sup>&lt;ut&gt; <span class="italic">Doederlein.</span></a></li><script type="text/javascript">document.getElementById('note_LCL312_156_1').style.display = "none";</script><li class="note" id="note_LCL312_156_2"><a class="footnoteCrossrefLink" href="#target_note_LCL312_156_2" title="Click to highlight in text"><sup class="lineRef">2</sup>&lt;nisi&gt; <span class="italic">Rhenanus.</span> â€”[imperatoris] <span class="italic">Lipsius, vulg.</span> </a></li><script type="text/javascript">document.getElementById('note_LCL312_156_2').style.display = "none";</script></ul></section></notes></section>