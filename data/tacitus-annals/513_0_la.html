<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


nostrae declinat, revocas ornatumque robur subsidio inpensius regis? Non tua moderatio, si reddideris pecuniam, nec quies, si reliqueris principem,
sed mea avaritia, meae crudelitatis metus in ore omnium versabitur. Quod si maxime continentia
tua laudetur, non tamen sapienti viro decorum fuerit, unde amico infamiam paret, inde gloriam sibi recipere.‚Äù His adicit complexum et oscula, factus natura et consuetudine exercitus velare odium fallacibus
blanditiis. Seneca, qui finis omnium cum dominante sermonum, gratis agit: sed instituta prioris potentiae commutat, prohibet coetus salutantium,
vitat comitantis, rarus per urbem, quasi valetudine infensa aut sapientiae studiis domi adtineretur.</p>
<p>LVII. Perculso Seneca promptum fuit Rufum Faenium
inminuere Agrippinae amicitiam in eo criminantibus. Validiorque in dies Tigellinus et malas artis, quibus solis pollebat, gratiores ratus, si principem
societate scelerum obstringeret, metus eius rimatur; conpertoque Plautum et Sullam maxime timeri, Plautum in Asiam, Sullam in Galliam Narbonensem nuper amotos, nobilitatem eorum et propinquos huic Orientis, illi Germaniae exercitus commemorat. Non se, ut Burrum, diversas spes, sed solam incolumitatem Neronis spectare; cui



</p></section><notes></notes></section>