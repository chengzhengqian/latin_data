<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2">
<p>XXXII. Loquentis adhuc verba excipit Soranus proclamatque non illam in provinciam secum profectam, non Plauto per aetatem nosci potuisse, non criminibus mariti conexam: nimiae tantum pietatis ream separarent, atque ipse quamcumque sortem subiret. Simul in amplexus occurrentis filiae ruebat, nisi interiecti lictores utrisque obstitissent. Mox datus testibus locus; et quantum misericordiae saevitia accusationis permoverat, tantum irae P. Egnatius testis concivit. Cliens hic Sorani, et tunc emptus ad opprimendum amicum, auctoritatem Stoicae sectae praeferebat, habitu et ore ad exprimendam imaginem honesti exercitus, ceterum animo perfidiosus,subdolus,avaritiam ac libidinem occultans; quae postquam pecunia reclusa sunt, dedit exemplum praecavendi, quo modo fraudibus involutos aut flagitiis commaculatos, sic specie bonarum artium falsos et amicitiae fallaces.</p>
<p>XXXIII. Idem tamen dies et honestum exemplum tulit Cassii Asclepiodoti, qui magnitudine opum praecipuus inter Bithynos, quo obsequio florentem Soranum celebraverat, labentem non deseruit, exutusque omnibus fortunis et in exilium actus, aequitatis deum erga bona malaque documento.<a class="footnoteLink" href="#note_LCL322_384_1" id="target_note_LCL322_384_1"><sup>1</sup></a> Thraseae Soranoque et Serviliae datur mortis



</p></section><notes><section class="footnotes"><ul><li class="note" id="note_LCL322_384_1"><a class="footnoteCrossrefLink" href="#target_note_LCL322_384_1" title="Click to highlight in text"><sup class="lineRef">1</sup>aequitatis... documento <span class="italic">Jackson:</span> aequitate... documenta <span class="italic">Med. For the appositive documento, cf.</span> XV. 27 (multa Romanis secunda, quaedam Parthis evenisse, documento adversus superbiam) <span class="italic">with Roby, L.G. II. xxxii.</span></a></li><script type="text/javascript">document.getElementById('note_LCL322_384_1').style.display = "none";</script></ul></section></notes></section>