<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2">
<p>XVII. Ducum inter se brevis sermo secutus est, hoc conquerente<a class="footnoteLink" href="#note_LCL322_242_1" id="target_note_LCL322_242_1"><sup>1</sup></a> inritum laborem, potuisse bellum fuga Parthorum finiri: ille integra utrique cuncta respondit: converterent aquilas et iuncti invaderent Armeniam abscessu Vologesis infirmatam. Non ea imperatoris habere mandata Corbulo: periculo legionum commotum e provincia egressum; quando in incerto habeantur Parthorum conatus, Suriam repetiturum: sic quoque optimam fortunam orandam, ut pedes confectus spatiis itinerum alacrem et facilitate camporum praevenientem equitem adsequeretur. Exim Paetus per Cappadociam hibernavit: at Vologesis ad Corbulonem missi nuntii, detraheret castella trans Euphraten amnemque, ut olim, medium faceret. Ille Armeniam quoque diversis praesidiis vacuam fieri expostulabat. Et postremo concessit rex: dirutaque quae Euphraten ultra communiverat Corbulo, et Armenii sine arbitro relicti sunt.</p>
<p>XVIII. At Romae tropaea de Parthis arcusque medio Capitolini montis sistebantur, decreta ab senatu integro adhuc bello neque tum omissa, dum aspectui consulitur spreta conscientia. Quin et dissimulandis rerum externarum curis Nero frumentum
plebis vetustate corruptum in Tiberim iecit,




</p></section><notes><section class="footnotes"><ul><li class="note" id="note_LCL322_242_1"><a class="footnoteCrossrefLink" href="#target_note_LCL322_242_1" title="Click to highlight in text"><sup class="lineRef">1</sup>conquerente <span class="italic">FaÄ“rnus:</span> conquerentium.</a></li><script type="text/javascript">document.getElementById('note_LCL322_242_1').style.display = "none";</script></ul></section></notes></section>