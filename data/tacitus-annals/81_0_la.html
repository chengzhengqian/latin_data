<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

fruiturque fama sui, cum hic nobilitatem ducis, decorem alius, plurimi patientiam, comitatem, per seria, per iocos eundem in animum<a class="footnoteLink" href="#note_LCL249_402_1" id="target_note_LCL249_402_1"><sup>1</sup></a> laudibus ferrent reddendamque gratiam in acie faterentur; simul perfidos et ruptores pacis ultioni et gloriae mactandos. Inter quae unus hostium, Latinae linguae sciens, acto ad vallum equo, voce magna, coniuges et agros et stipendii in dies, donec bellaretur, sestertios centenos, si quis transfugisset, Arminii nomine pollicetur. Intendit ea contumelia legionum iras: veniret dies, daretur pugna; sumpturum militem Germanorum agros, tracturum coniuges; accipere omen et matrimonia ac pecunias hostium praedae destinare. Tertia ferme vigilia adsultatum est castris sine coniectu teli, postquam crebras pro munimentis cohortes et nihil remissum sensere.</p>
<p>XIV. Nox eadem laetam Germanico quietem tulit, viditque se operatum et sanguine sacro<a class="footnoteLink" href="#note_LCL249_402_2" id="target_note_LCL249_402_2"><sup>2</sup></a> respersa praetexta pulchriorem aliam manibus aviae Augustae accepisse. Auctus omine, addicentibus auspiciis, vocat contionem et quae sapientia provisa<a class="footnoteLink" href="#note_LCL249_402_3" id="target_note_LCL249_402_3"><sup>3</sup></a> aptaque inminenti pugnae disserit. Non campos modo militi Romano ad proelium bonos, sed si ratio adsit, silvas et saltus; nec enim inmensa






</p></section><notes><section class="footnotes"><ul><li class="note" id="note_LCL249_402_1"><a class="footnoteCrossrefLink" href="#target_note_LCL249_402_1" title="Click to highlight in text"><sup class="lineRef">1</sup>in animum <span class="italic">Nipperdey</span>: animum.</a></li><script type="text/javascript">document.getElementById('note_LCL249_402_1').style.display = "none";</script><li class="note" id="note_LCL249_402_2"><a class="footnoteCrossrefLink" href="#target_note_LCL249_402_2" title="Click to highlight in text"><sup class="lineRef">2</sup>sacro <span class="italic">Beroaldus</span>: sacri.</a></li><script type="text/javascript">document.getElementById('note_LCL249_402_2').style.display = "none";</script><li class="note" id="note_LCL249_402_3"><a class="footnoteCrossrefLink" href="#target_note_LCL249_402_3" title="Click to highlight in text"><sup class="lineRef">3</sup>provisa <span class="italic">J. F. Gronovius</span>: praevisa.</a></li><script type="text/javascript">document.getElementById('note_LCL249_402_3').style.display = "none";</script></ul></section></notes></section>