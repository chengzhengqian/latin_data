<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

Piso discumberet, infectos manibus eius cibos arguentes. Quippe absurdum videbatur inter aliena servitia et tot adstantium visu, ipso Germanico coram, id ausum; offerebatque familiam reus et ministros in tormenta flagitabat. Sed iudices per diversa implacabiles erant, Caesar ob bellum provinciae inlatum, senatus numquam satis credito sine fraude Germanicum interisse. . . .<a class="footnoteLink" href="#note_LCL249_542_1" id="target_note_LCL249_542_1"><sup>1</sup></a> scripsissent expostulates, quod haud minus Tiberius quam Piso abnuere. Simul populi ante curiam voces audiebantur: non temperaturos manibus si patrum sententias evasisset. Effigiesque Pisonis traxerant in Gemonias ac divellebant, ni iussu principis protectae repositaeque forent. Igitur inditus lecticae et a tribuno praetoriae cohortis deductus est, vario rumore custos saluti an mortis exactor sequeretur.</p>
<p>XV. Eadem Plancinae invidia, maior gratia; eoque ambiguum habebatur quantum Caesari in eam liceret. Atque ipsa, donec mediae Pisoni spes, sociam se





</p></section><notes><section class="footnotes"><ul><li class="note" id="note_LCL249_542_1"><a class="footnoteCrossrefLink" href="#target_note_LCL249_542_1" title="Click to highlight in text"><sup class="lineRef">1</sup>. . . <span class="italic">Ferretti.</span></a></li><script type="text/javascript">document.getElementById('note_LCL249_542_1').style.display = "none";</script></ul></section></notes></section>