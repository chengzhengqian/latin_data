<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


abscinduntur venae, vigens adhuc balneo infertur, calida aqua mersatur, nulla edita voce, qua semet miseraretur. Circumdati interim custodia qui simul discubuerant, nec nisi provecta nocte omissi sunt, postquam pavorem eorum, ex mensa exitium opperientium, et imaginatus et inridens Nero satis supplicii luisse ait pro epulis consularibus.</p>
<p>LXX. Exim Annaei<a class="footnoteLink" href="#note_LCL322_326_1" id="target_note_LCL322_326_1"><sup>1</sup></a> Lucani caedem imperat. Is profluente sanguine ubi frigescere pedes manusque et paulatim ab extremis cedere spiritum fervido adhuc et compote mentis pectore intellegit, recordatus carmen a se compositum, quo vulneratum militem per eius modi mortis imaginem obisse tradiderat, versus ipsos rettulit, eaque illi suprema vox fuit. Senecio posthac et Quintianus et Scaevinus non e priore vitae mollitia, mox reliqui coniuratorum periere, nullo facto dictove memorando.</p>
<p>LXXI. Sed compleri interim urbs funeribus, Capitolium victimis; alius filio, fratre alius aut propinquo aut amico interfectis, agere grates deis, ornare lauru domum genua ipsius advolvi et dextram osculis fatigare. Atque ille gaudium id credens Antonii Natalis et Cervarii Proculi festinata indicia inpunitate remuneratur. Milichus praemiis ditatus conservatoris sibi nomen, Graeco eius rei vocabulo,




</p></section><notes><section class="footnotes"><ul><li class="note" id="note_LCL322_326_1"><a class="footnoteCrossrefLink" href="#target_note_LCL322_326_1" title="Click to highlight in text"><sup class="lineRef">1</sup>Annaei <span class="italic">Ritter</span> (M. Annaei <span class="italic">Rhenanus</span>): mane na et.</a></li><script type="text/javascript">document.getElementById('note_LCL322_326_1').style.display = "none";</script></ul></section></notes></section>