<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">

Extollit ira promptum Cossutiani animum Nero adicitque Marcellum Eprium acri eloquentia.</p>
<p>XXIII. At Baream Soranum iam sibi Ostorius Sabinus eques Romanis poposcerat reum ex proconsulatu Asiae, in quo<a class="footnoteLink" href="#note_LCL322_372_1" id="target_note_LCL322_372_1"><sup>1</sup></a> offensiones principis auxit iustitia atque industria, et quia portui Ephesiorum aperiendo curam insumpserat vimque civitatis Pergamenae, prohibentis Acratum Caesaris libertum statuas et picturas evehere, inultam omiserat. Sed crimini dabatur amicitia Plauti et ambitio conciliandae provinciae ad spes novas. Tempus damnationi delectum, quo Tiridates accipiendo Armeniae regno adventabat, ut <span class="italic">versis</span><a class="footnoteLink" href="#note_LCL322_372_2" id="target_note_LCL322_372_2"><sup>2</sup></a> ad externa rumoribus intestinum scelus obscuraretur, an ut magnitudinem imperatoriam caede insignium virorum quasi regio facinore ostentaret.</p>
<p>XXIV. Igitur omni civitate ad excipiendum principem spectandumque regem effusa, Thrasea occursu prohibitus non demisit animum, sed codicillos ad Neronem composuit, requirens obiecta et expurgaturum adseverans, si notitiam criminum et copiam diluendi habuisset. Eos codicillos Nero properanter accepit, spe exterritum Thraseam scripsisse, per quae claritudinem principis extolleret suamque famam dehonestaret. Quod ubi non evenit vultumque







</p></section><notes><section class="footnotes"><ul><li class="note" id="note_LCL322_372_1"><a class="footnoteCrossrefLink" href="#target_note_LCL322_372_1" title="Click to highlight in text"><sup class="lineRef">1</sup>quo <span class="italic">Nipperdey:</span> qua.</a></li><script type="text/javascript">document.getElementById('note_LCL322_372_1').style.display = "none";</script><li class="note" id="note_LCL322_372_2"><a class="footnoteCrossrefLink" href="#target_note_LCL322_372_2" title="Click to highlight in text"><sup class="lineRef">2</sup>&lt;versis&gt; <span class="italic">Acidalius.</span></a></li><script type="text/javascript">document.getElementById('note_LCL322_372_2').style.display = "none";</script></ul></section></notes></section>