<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2">
<p>LXXII. Decreta eo anno triumphalia insignia A. Caecinae, L. Apronio, C. Silio ob res cum Germanico gestas. Nomen patris patriae Tiberius, a populo saepius ingestum repudiavit; neque in acta sua iurari, quamquam censente senatu, permisit, cuncta mortalium incerta, quantoque plus adeptus foret, tanto se magis in lubrico dictitans.<a class="footnoteLink" href="#note_LCL249_366_1" id="target_note_LCL249_366_1"><sup>1</sup></a> Non tamen ideo faciebat fidem civilis animi; nam legem maiestatis reduxerat, cui nomen apud veteres idem, sed alia in iudicium veniebant, si quis proditione exercitum aut<a class="footnoteLink" href="#note_LCL249_366_2" id="target_note_LCL249_366_2"><sup>2</sup></a> plebem seditionibus, denique male gesta re publica maiestatem populi Romani minuisset: facta arguebantur, dicta inpune erant. Primus Augustus cognitionem de famosis libellis specie legis eius tractavit, commotus Cassii Severi libidine, qua viros feminasque inlustris procacibus scriptis diffamaverat; mox Tiberius, consultante Pompeio Macro praetore an iudicia maiestatis redderentur,








</p></section><notes><section class="footnotes"><ul><li class="note" id="note_LCL249_366_1"><a class="footnoteCrossrefLink" href="#target_note_LCL249_366_1" title="Click to highlight in text"><sup class="lineRef">1</sup>dictitans <span class="italic">Muretus</span>: dictan.</a></li><script type="text/javascript">document.getElementById('note_LCL249_366_1').style.display = "none";</script><li class="note" id="note_LCL249_366_2"><a class="footnoteCrossrefLink" href="#target_note_LCL249_366_2" title="Click to highlight in text"><sup class="lineRef">2</sup>aut <span class="italic">Beroaldus</span>: ut.</a></li><script type="text/javascript">document.getElementById('note_LCL249_366_2').style.display = "none";</script></ul></section></notes></section>