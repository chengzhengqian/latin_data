<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

veterum oratorum exempla referens, qui famam et posteros praemia eloquentiae cogitavissent. Pulcherrimam<a class="footnoteLink" href="#note_LCL312_256_1" id="target_note_LCL312_256_1"><sup>1</sup></a> alioquin et bonarum artium principem sordidis ministeriis foedari; ne fidem quidem integram manere, ubi magnitudo quaestuum spectetur. Quodsi in nullius mercedem negotia agantur,<a class="footnoteLink" href="#note_LCL312_256_2" id="target_note_LCL312_256_2"><sup>2</sup></a> pauciora fore: nunc inimicitias, accusationes, odia et iniurias foveri, ut quo modo vis morborum pretia medentibus, sic fori tabes pecuniam advocatis ferat. Meminissent Asinii, Messalae ac recentiorum Arruntii et Aesernini: ad summa provectos incorrupta vita et facundia. Talia dicente consule designato, consentientibus aliis, parabatur sententia, qua lege repetundarum tenerentur, cum Suillius et ceteri, qui non iudicium, quippe in manifestos, sed poenam statui videbant, circumsistunt Caesarem, ante acta deprecantes.</p>
<p>VII. Et postquam adnuit, agere incipiunt: quem illum tanta superbia esse, ut aeternitatem famae spe praesumat? usui et reis<a class="footnoteLink" href="#note_LCL312_256_3" id="target_note_LCL312_256_3"><sup>3</sup></a> subsidium praeparari, ne quis inopia advocatorum potentibus obnoxius sit. Neque tamen eloquentiam gratuito contingere:







</p></section><notes><section class="footnotes"><ul><li class="note" id="note_LCL312_256_1"><a class="footnoteCrossrefLink" href="#target_note_LCL312_256_1" title="Click to highlight in text"><sup class="lineRef">1</sup>pulcherrimam <span class="italic">Nipperdey:</span> pulcherrima.</a></li><script type="text/javascript">document.getElementById('note_LCL312_256_1').style.display = "none";</script><li class="note" id="note_LCL312_256_2"><a class="footnoteCrossrefLink" href="#target_note_LCL312_256_2" title="Click to highlight in text"><sup class="lineRef">2</sup>negotia agantur <span class="italic">Heinsius</span> (negotia fiant <span class="italic">Bezzenberger</span>): negotiant <span class="italic">Med., with an erasure following.</span></a></li><script type="text/javascript">document.getElementById('note_LCL312_256_2').style.display = "none";</script><li class="note" id="note_LCL312_256_3"><a class="footnoteCrossrefLink" href="#target_note_LCL312_256_3" title="Click to highlight in text"><sup class="lineRef">3</sup>reis <span class="italic">Jacob:</span> rebus.</a></li><script type="text/javascript">document.getElementById('note_LCL312_256_3').style.display = "none";</script></ul></section></notes></section>