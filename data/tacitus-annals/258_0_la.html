<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

consulatu functus, Cocceius Nerva, cui legum peritia, eques Romanus praeter Seianum ex inlustribus Curtius Atticus, ceteri liberalibus studiis praediti, ferme Graeci, quorum sermonibus levaretur. Ferebant periti caelestium iis motibus siderum excessisse Roma Tiberium, ut reditus illi negaretur. Unde exitii causa multis fuit properum finem vitae coniectantibus vulgantibusque; neque enim tam incredibilem casum providebant, ut undecim per annos libens patria careret. Mox patuit breve confinium artis et falsi, veraque quam obscuris tegerentur. Nam in urbem non regressurum haud forte dictum: ceterorum nescii egere, cum propinquo rure aut litore et saepe moenia urbis adsidens extremam senectam compleverit.</p>
<p>LIX. Ac forte illis diebus oblatum Caesari anceps periculum auxit vana rumoris praebuitque ipsi materiem, cur amicitiae constantiaeque Seiani magis fideret. Vescebantur in villa, cui vocabulum Speluncae, mare Amunclanum inter <span class="italic">et</span><a class="footnoteLink" href="#note_LCL312_104_1" id="target_note_LCL312_104_1"><sup>1</sup></a> Fundanos montes, nativo in specu. Eius os lapsis repente saxis obruit quosdam ministros: hinc metus in omnis et fuga eorum, qui convivium celebrabant. Seianus genu vultuque et manibus super Caesarem suspensus








</p></section><notes><section class="footnotes"><ul><li class="note" id="note_LCL312_104_1"><a class="footnoteCrossrefLink" href="#target_note_LCL312_104_1" title="Click to highlight in text"><sup class="lineRef">1</sup>&lt;et&gt; <span class="italic">Bezzenberger.</span></a></li><script type="text/javascript">document.getElementById('note_LCL312_104_1').style.display = "none";</script></ul></section></notes></section>