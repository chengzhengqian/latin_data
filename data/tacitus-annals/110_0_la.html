<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

mittique ex senatu placuit, qui praesentia spectaret refoveretque. Delectus est M. Ateius<a class="footnoteLink" href="#note_LCL249_460_1" id="target_note_LCL249_460_1"><sup>1</sup></a> e praetoriis, ne consulari obtinente Asiam aemulatio inter pares et ex eo impedimentum oreretur.</p>
<p>XLVIII. Magnificam in publicum largitionem auxit Caesar haud minus grata liberalitate, quod bona Aemiliae Musae, locupletis intestatae, petita in fiscum, Aemilio Lepido, cuius e domo videbatur, et Pantulei divitis equitis Romani hereditatem, quamquam ipse heres in parte legeretur, tradidit M. Servilio, quem prioribus neque suspectis tabulis scriptum compererat, nobilitatem utriusque pecunia iuvandam praefatus. Neque hereditatem cuiusquam adiit nisi cum amicitia meruisset: ignotos et aliis infensos eoque principem nuncupantis procul arcebat. Ceterum ut honestam innocentium paupertatem levavit, ita prodigos et ob flagitia egentis, Vibidium Virronem,<a class="footnoteLink" href="#note_LCL249_460_2" id="target_note_LCL249_460_2"><sup>2</sup></a> Marium Nepotem, Appium Appianum, Cornelium Sullam, Q. Vitellium movit senatu aut sponte cedere passus est.</p>
<p>XLIX. Isdem temporibus deum aedis vetustate aut igni abolitas coeptasque ab Augusto dedicavit, Libero Liberaeque et Cereri iuxta Circum Maximum,






</p></section><notes><section class="footnotes"><ul><li class="note" id="note_LCL249_460_1"><a class="footnoteCrossrefLink" href="#target_note_LCL249_460_1" title="Click to highlight in text"><sup class="lineRef">1</sup>Ateius <span class="italic">Mommsen</span>: aletus.</a></li><script type="text/javascript">document.getElementById('note_LCL249_460_1').style.display = "none";</script><li class="note" id="note_LCL249_460_2"><a class="footnoteCrossrefLink" href="#target_note_LCL249_460_2" title="Click to highlight in text"><sup class="lineRef">2</sup>Virronem <span class="italic">Nipperdey</span>: Varronem.</a></li><script type="text/javascript">document.getElementById('note_LCL249_460_2').style.display = "none";</script></ul></section></notes></section>