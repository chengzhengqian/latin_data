<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

Enimvero certamen acerrimum, amita potius an mater apud Neronem praevaleret: nam Lepida blandimentis ac largitionibus iuvenilem animum devinciebat, truci contra ac minaci Agrippina, quae filio dare imperium, tolerare imperitantem nequibat.</p>
<p>LXV. Ceterum obiecta sunt, quod coniugem principis devotionibus petivisset quodque parum coërcitis per Calabriam servorum agminibus pacem Italiae turbaret. Ob haec mors indicta, multum adversante Narcisso, qui Agrippinam magis magisque suspectans prompsisse inter proximos ferebatur certam sibi perniciem, seu Britannicus rerum seu Nero poteretur; verum ita de se meritum Caesarem, ut vitam usui eius inpenderet. Convictam Messalinam et Silium; pares iterum accusandi causas esse [si Nero imperitaret];<a class="footnoteLink" href="#note_LCL312_410_1" id="target_note_LCL312_410_1"><sup>1</sup></a> Britannico successore nullum principi metum:<a class="footnoteLink" href="#note_LCL312_410_2" id="target_note_LCL312_410_2"><sup>2</sup></a> at<a class="footnoteLink" href="#note_LCL312_410_3" id="target_note_LCL312_410_3"><sup>3</sup></a> novercae insidiis domum omnem convelli, maiore flagitio, quam si inpudicitiam prioris coniugis reticuisset. Quamquam ne inpudicitiam quidem nunc abesse Pallante adultero, ne quis ambigat decus pudorem corpus, cuncta regno viliora habere. Haec atque talia dictitans amplecti Britannicum, robur aetatis quam maturrimum pre­cari,







</p></section><notes><section class="footnotes"><ul><li class="note" id="note_LCL312_410_1"><a class="footnoteCrossrefLink" href="#target_note_LCL312_410_1" title="Click to highlight in text"><sup class="lineRef">1</sup>[si Nero imperitaret] <span class="italic">Furneaux tentatively.—Freinsheim retaining</span> meritum <span class="italic">proposed to cancel</span> si Nero . . . successore; <span class="italic">but the problems of the passage remained unsolved.</span></a></li><script type="text/javascript">document.getElementById('note_LCL312_410_1').style.display = "none";</script><li class="note" id="note_LCL312_410_2"><a class="footnoteCrossrefLink" href="#target_note_LCL312_410_2" title="Click to highlight in text"><sup class="lineRef">2</sup>metum <span class="italic">Ferrarius</span>: meritum.</a></li><script type="text/javascript">document.getElementById('note_LCL312_410_2').style.display = "none";</script><li class="note" id="note_LCL312_410_3"><a class="footnoteCrossrefLink" href="#target_note_LCL312_410_3" title="Click to highlight in text"><sup class="lineRef">3</sup>at <span class="italic">Muretus</span>: ad <span class="italic">Med. (‘obscurata</span> d <span class="italic">littera’),</span> ac <span class="italic">ed. princ.</span></a></li><script type="text/javascript">document.getElementById('note_LCL312_410_3').style.display = "none";</script></ul></section></notes></section>