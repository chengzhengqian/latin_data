<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

Caesaris adfirmat, quam si ius militum uno illo die in aliquem libertorum transferret, seque offert suscepturum. Ac ne, dum in urbem revehitur,<a class="footnoteLink" href="#note_LCL312_304_1" id="target_note_LCL312_304_1"><sup>1</sup></a> ad paenitentiam a L. Vitellio et<a class="footnoteLink" href="#note_LCL312_304_2" id="target_note_LCL312_304_2"><sup>2</sup></a> Largo Caecina mutaretur, in eodem gestamine sedem poscit adsumiturque.<a class="footnoteLink" href="#note_LCL312_304_3" id="target_note_LCL312_304_3"><sup>3</sup></a></p>
<p>XXXIV. Crebra post haec fama fuit, inter diversas principis voces, cum modo incusaret flagitia uxoris, aliquando ad memoriam coniugii et infantiam liberorum revolveretur, non aliud prolocutum Vitellium quam “O facinus! o scelus!” Instabat quidem Narcissus aperiret<a class="footnoteLink" href="#note_LCL312_304_4" id="target_note_LCL312_304_4"><sup>4</sup></a> ambages et veri copiam faceret: sed non ideo pervicit, quin suspensa et quo ducerentur inclinatura responderet exemploque eius Largus Caecina uteretur.</p>
<p>Et iam erat in aspectu Messalina clamitabatque audiret Octaviae et Britannici matrem, cum obstrepere accusator, Silium et nuptias referens; simul codicillos libidinum indices tradidit, quis visus Caesaris averteret. Nec multo post urbem ingredienti offerebantur communes liberi, nisi Narcissus amoveri eos iussisset. Vibidiam depellere nequivit, quin multa cum invidia flagitaret, ne indefensa coniunx exitio daretur. Igitur auditurum principem et fore








</p></section><notes><section class="footnotes"><ul><li class="note" id="note_LCL312_304_1"><a class="footnoteCrossrefLink" href="#target_note_LCL312_304_1" title="Click to highlight in text"><sup class="lineRef">1</sup>revehitur <span class="italic">Orelli:</span> refertur uehitur.</a></li><script type="text/javascript">document.getElementById('note_LCL312_304_1').style.display = "none";</script><li class="note" id="note_LCL312_304_2"><a class="footnoteCrossrefLink" href="#target_note_LCL312_304_2" title="Click to highlight in text"><sup class="lineRef">2</sup>et <span class="italic">Nipperdey:</span> P.</a></li><script type="text/javascript">document.getElementById('note_LCL312_304_2').style.display = "none";</script><li class="note" id="note_LCL312_304_3"><a class="footnoteCrossrefLink" href="#target_note_LCL312_304_3" title="Click to highlight in text"><sup class="lineRef">3</sup>assumiturque <span class="italic">Walther:</span> assumitque.</a></li><script type="text/javascript">document.getElementById('note_LCL312_304_3').style.display = "none";</script><li class="note" id="note_LCL312_304_4"><a class="footnoteCrossrefLink" href="#target_note_LCL312_304_4" title="Click to highlight in text"><sup class="lineRef">4</sup>aperiret . . . faceret <span class="italic">Madvig:</span> aperire . . . facere.</a></li><script type="text/javascript">document.getElementById('note_LCL312_304_4').style.display = "none";</script></ul></section></notes></section>