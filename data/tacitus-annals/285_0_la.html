<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

animos nomine honoris ad corrumpendum militiae morem propelleret? Hoc pretium Gallio meditatae adulationis tulit, statim curia, deinde Italia exactus; et quia incusabatur facile toleraturus exilium delecta Lesbo, insula nobili et amoena, retrahitur in urbem custoditurque domibus magistratuum. Isdem litteris Caesar Sextium Paconianum praetorium perculit magno patrum gaudio, audacem, maleficum, omnium secreta rimantem delectumque ab Seiano, cuius ope dolus Gaio Caesari pararetur. Quod postquam patefactum, prorupere concepta pridem odia, et summum supplicium decernebatur, ni professus indicium foret.</p>
<p>IV. Ut vero Latinium Latiarem ingressus est, accusator ac reus iuxta invisi gratissimum spectaculum praebebant. Latiaris, ut rettuli, praecipuus olim circumveniendi Titii Sabini et tunc luendae poenae primus fuit. Inter quae Haterius Agrippa consules anni prioris invasit, cur mutua accusatione intenta nunc silerent: metum prorsus et noxae conscientiam<a class="footnoteLink" href="#note_LCL312_158_1" id="target_note_LCL312_158_1"><sup>1</sup></a> pro foedere haberi; at non patribus reticenda quae audivissent. Regulus manere tempus ultionis, seque coram principe exsecuturum; Trio aemulationem inter collegas et si qua discordes





</p></section><notes><section class="footnotes"><ul><li class="note" id="note_LCL312_158_1"><a class="footnoteCrossrefLink" href="#target_note_LCL312_158_1" title="Click to highlight in text"><sup class="lineRef">1</sup>noxae conscientiam <span class="italic">Groslot:</span> noxam conscientiae.</a></li><script type="text/javascript">document.getElementById('note_LCL312_158_1').style.display = "none";</script></ul></section></notes></section>