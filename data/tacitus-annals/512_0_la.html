<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


tui muneris habeo, qui me non tantum praevisa, sed subita expedire docuisti. Abavus meus Augustus Agrippae et Maecenati usurpare otium post labores concessit, sed in ea ipse aetate, cuius auctoritas tueretur quidquid illud et qualecumque tribuisset; ac tamen neutrum datis a se praemiis exuit. Bello et periculis meruerant; in iis enim iuventa Augusti versata est. Nec mihi tela et manus tuae defuissent in armis agenti: sed quod praesens condicio poscebat, ratione consilio praeceptis pueritiam, dein iuventam meam fovisti. Et tua quidem erga me munera, dum vita suppetet, aeterna erunt: quae a me habes, horti et faenus et villae, casibus obnoxia sunt. Ac licet multa videantur, plerique haudquaquam artibus tuis pares plura tenuerunt. Pudet referre libertinos, qui ditiores spectantur. Unde etiam mihi rubori est, quod praecipuus caritate nondum omnis fortuna antecellis; <span class="italic">nisi forte aut te Vitellio ter consuli aut me Claudio postponis, et quantum Volusio longa parsimonia
quaesivit, tantum in te mea liberalitas explere non potest.</span><a class="footnoteLink" href="#note_LCL322_194_1" id="target_note_LCL322_194_1"><sup>1</sup></a></p>
<p>LVI. Verum et tibi valida aetas rebusque et fructui rerum sufficiens, et nos prima imperii spatia ingredimur. Quin, si qua in parte lubricum adulescentiae






</p></section><notes><section class="footnotes"><ul><li class="note" id="note_LCL322_194_1"><a class="footnoteCrossrefLink" href="#target_note_LCL322_194_1" title="Click to highlight in text"><sup class="lineRef">1</sup>&lt;nisi forte . . . non potest&gt; <span class="italic">Spengel, Nipperdey. In the Mediceus the words follow</span> ingredimur <span class="italic">below. Haase preferred to place them after</span> tenuerunt <span class="italic">above.</span></a></li><script type="text/javascript">document.getElementById('note_LCL322_194_1').style.display = "none";</script></ul></section></notes></section>