<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

mallet. Dabat et famae, ut vocatus electusque potius a re publica videretur quam per uxorium ambitum et senili adoptione inrepsisse. Postea cognitum est ad introspiciendas etiam procerum voluntates indutam<a class="footnoteLink" href="#note_LCL249_256_1" id="target_note_LCL249_256_1"><sup>1</sup></a> dubitationem: nam verba, vultus in crimen detorquens recondebat.</p>
<p>VIII. Nihil primo senatus die agi passus est<a class="footnoteLink" href="#note_LCL249_256_2" id="target_note_LCL249_256_2"><sup>2</sup></a> nisi de supremis Augusti, cuius testamentum inlatum per virgines Vestae Tiberium et Liviam heredes habuit. Livia in familiam Iuliam nomenque Augustum adsumebatur; in spem secundam nepotes pronepotesque, tertio gradu primores civitatis scripserat, plerosque invisos sibi, sed iactantia gloriaque ad posteros. Legata non ultra civilem modum, nisi quod populo et plebi quadringenties tricies quinquies, praetoriarum cohortium militibus singula nummum milia, urbanis quingenos,<a class="footnoteLink" href="#note_LCL249_256_3" id="target_note_LCL249_256_3"><sup>3</sup></a> legionariis aut cohortibus civium Romanorum trecenos nummos viritim dedit. Tum consultatum de honoribus; ex quis qui<a class="footnoteLink" href="#note_LCL249_256_4" id="target_note_LCL249_256_4"><sup>4</sup></a> maxime insignes visi, ut porta triumphali duceretur funus Gallus Asinius, ut legum latarum tituli, victarum ab eo gentium vocabula anteferrentur, L. Arruntius censuere. Addebat Messala Valerius renovandum per annos sacramentum in






</p></section><notes><section class="footnotes"><ul><li class="note" id="note_LCL249_256_1"><a class="footnoteCrossrefLink" href="#target_note_LCL249_256_1" title="Click to highlight in text"><sup class="lineRef">1</sup>indutam <span class="italic">J. F. Gronovius</span>: induetam.</a></li><script type="text/javascript">document.getElementById('note_LCL249_256_1').style.display = "none";</script><li class="note" id="note_LCL249_256_2"><a class="footnoteCrossrefLink" href="#target_note_LCL249_256_2" title="Click to highlight in text"><sup class="lineRef">2</sup>passus est <span class="italic">Nipperdey</span>: passus.</a></li><script type="text/javascript">document.getElementById('note_LCL249_256_2').style.display = "none";</script><li class="note" id="note_LCL249_256_3"><a class="footnoteCrossrefLink" href="#target_note_LCL249_256_3" title="Click to highlight in text"><sup class="lineRef">3</sup>urbanis quingenos <span class="italic">Sauppe: om.</span></a></li><script type="text/javascript">document.getElementById('note_LCL249_256_3').style.display = "none";</script><li class="note" id="note_LCL249_256_4"><a class="footnoteCrossrefLink" href="#target_note_LCL249_256_4" title="Click to highlight in text"><sup class="lineRef">4</sup>quis qui <span class="italic">Bezzenberger</span>: quis.</a></li><script type="text/javascript">document.getElementById('note_LCL249_256_4').style.display = "none";</script></ul></section></notes></section>