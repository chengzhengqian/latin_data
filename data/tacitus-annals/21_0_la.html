<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

legato a centurionibus et optimo quoque manipularium parebatur. Illi obniti trahentibus, prensare circumstantium genua, ciere modo nomina singulorum, modo centuriam quisque cuius manipularis erat, cohortem, legionem, eadem omnibus inminere clamitantes. Simul probra in legatum cumulant, caelum ac deos obtestantur, nihil reliqui faciunt quo minus invidiam, misericordiam, metum et iras permoverent. Adcurritur ab universis, et carcere effracto solvunt vincula desertoresque ac rerum capitalium damnatos sibi iam miscent.</p>
<p>XXII. Flagrantior inde vis, plures seditioni duces. Et Vibulenus quidam, gregarius miles, ante tribunal Blaesi adlevatus circumstantium umeris, apud turbatos et quid pararet intentos: “Vos quidem” inquit “his innocentibus et miserrimis lucem et spiritum reddidistis: sed quis fratri meo vitam, quis fratrem mihi reddit? quem missum ad vos a Germanico exercitu de communibus commodis nocte proxima iugulavit per gladiatores suos, quos in exitium militum habet atque armat. Responde, Blaese, ubi cadaver abieceris<a class="footnoteLink" href="#note_LCL249_282_1" id="target_note_LCL249_282_1"><sup>1</sup></a>: ne hostes quidem sepultura invident. Cum osculis, cum lacrimis dolorem meum implevero, me quoque trucidari iube, dum interfectos nullum ob scelus, sed quia utilitati legionum consulebamus, hi<a class="footnoteLink" href="#note_LCL249_282_2" id="target_note_LCL249_282_2"><sup>2</sup></a> sepeliant.”</p>
<p>XXIII. Incendebat<a class="footnoteLink" href="#note_LCL249_282_3" id="target_note_LCL249_282_3"><sup>3</sup></a> haec fletu et pectus atque os





</p></section><notes><section class="footnotes"><ul><li class="note" id="note_LCL249_282_1"><a class="footnoteCrossrefLink" href="#target_note_LCL249_282_1" title="Click to highlight in text"><sup class="lineRef">1</sup>abieceris <span class="italic">Beroaldus</span>: ablegeris.</a></li><script type="text/javascript">document.getElementById('note_LCL249_282_1').style.display = "none";</script><li class="note" id="note_LCL249_282_2"><a class="footnoteCrossrefLink" href="#target_note_LCL249_282_2" title="Click to highlight in text"><sup class="lineRef">2</sup>hi <span class="italic">Lipsius</span>: ii.</a></li><script type="text/javascript">document.getElementById('note_LCL249_282_2').style.display = "none";</script><li class="note" id="note_LCL249_282_3"><a class="footnoteCrossrefLink" href="#target_note_LCL249_282_3" title="Click to highlight in text"><sup class="lineRef">3</sup>incendebat <span class="italic">Beroaldus</span>: incedebat.</a></li><script type="text/javascript">document.getElementById('note_LCL249_282_3').style.display = "none";</script></ul></section></notes></section>