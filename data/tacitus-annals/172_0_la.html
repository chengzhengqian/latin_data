<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

pro consule Cretae postulaverat repetundis, addito maiestatis crimine, quod tum omnium accusationum complementum erat. Caesar Antistium Veterem e primoribus Macedoniae, absolutum adulterii, increpitis iudicibus ad dicendam maiestatis causam retraxit, ut turbidum et Rhescuporidis consiliis permixtum, qua tempestate Cotye<a class="footnoteLink" href="#note_LCL249_584_1" id="target_note_LCL249_584_1"><sup>1</sup></a> interfecto bellum adversus nos voluerat. Igitur aqua et igni interdictum reo adpositumque ut teneretur insula neque Macedoniae neque Thraeciae opportuna. Nam Thraecia diviso imperio in Rhoemetalcen et liberos Cotyis, quis ob infantiam tutor erat Trebellenus Rufus, insolentia nostri discors agebat neque minus Rhoemetalcen quam Trebellenum incusans popularium iniurias inultas sinere. Coelaletae Odrusaeque et Dii,<a class="footnoteLink" href="#note_LCL249_584_2" id="target_note_LCL249_584_2"><sup>2</sup></a> validae nationes, arma cepere, ducibus diversis et paribus inter se per ignobilitatem: quae causa fuit ne in bellum atrox coalescerent. Pars turbant praesentia, alii montem Haemum transgrediuntur ut remotos populos concirent; plurimi ac maxime compositi regem urbemque Philippopolim, a Macedone Philippo sitam, circumsidunt.</p>
<p>XXXIX. Quae ubi cognita P. Vellaeo (is proximum exercitum praesidebat), alarios equites ac levis cohortium mittit in eos qui praedabundi aut








</p></section><notes><section class="footnotes"><ul><li class="note" id="note_LCL249_584_1"><a class="footnoteCrossrefLink" href="#target_note_LCL249_584_1" title="Click to highlight in text"><sup class="lineRef">1</sup>Cotye <span class="italic">Ernesti</span>: Cotye fratre.</a></li><script type="text/javascript">document.getElementById('note_LCL249_584_1').style.display = "none";</script><li class="note" id="note_LCL249_584_2"><a class="footnoteCrossrefLink" href="#target_note_LCL249_584_2" title="Click to highlight in text"><sup class="lineRef">2</sup>Dii <span class="italic">Lipsius</span>: alii.</a></li><script type="text/javascript">document.getElementById('note_LCL249_584_2').style.display = "none";</script></ul></section></notes></section>