<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


Armenios odium promptius exercebat. Tuncque
primum inlecti Moschi,<a class="footnoteLink" href="#note_LCL322_62_1" id="target_note_LCL322_62_1"><sup>1</sup></a> gens ante alias socia Romanis,
avia Armeniae incursavit. Ita consilia Tiridati in contrarium vertebant, mittebatque oratores, qui suo Parthorumque nomine expostularent, cur datis nuper obsidibus redintegrataque amicitia, quae novis quoque beneficiis locum aperiret, vetere Armeniae possessione depelleretur. Ideo nondum ipsum Vologesen commotum, quia causa quam vi agere mallent: sin perstaretur in bello, non defore Arsacidis virtutem fortunamque saepius iam clade Romana expertam. Ad ea Corbulo, satis comperto Vologesen defectione Hyrcaniae attineri, suadet Tiridati precibus Caesarem adgredi: posse illi regnum stabile et res incruentas contingere, si omissa spe longinqua et sera praesentem potioremque sequeretur.</p>
<p>XXXVIII. Placitum dehinc, quia commeantibus in vicem nuntiis nihil in summam pacis proficiebatur, conloquio ipsorum tempus locumque destinari. Mille equitum praesidium Tiridates adfore sibi dicebat: quantum Corbuloni cuiusque generis militum adsisteret,
non statuere, dum positis loricis et galeis in faciem pacis veniretur. Cuicumque mortalium. nedum veteri et provido duci, barbarae astutiae






</p></section><notes><section class="footnotes"><ul><li class="note" id="note_LCL322_62_1"><a class="footnoteCrossrefLink" href="#target_note_LCL322_62_1" title="Click to highlight in text"><sup class="lineRef">1</sup>Moschi <span class="italic">Ritter</span>: Insochi.</a></li><script type="text/javascript">document.getElementById('note_LCL322_62_1').style.display = "none";</script></ul></section></notes></section>