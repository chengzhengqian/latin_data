<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

prolapsus pulsusque, ac rursus Langobardorum opibus refectus, per laeta per adversa res Cheruscas adflictabat.</p>
<p>XVIII. Per idem tempus Chauci, nulla dissensione domi, et morte Sanquinii alacres, dum Corbulo adventat, inferiorem Germaniam incursavere duce Gannasco, qui natione Canninefas, auxiliare stipendium meritus,<a class="footnoteLink" href="#note_LCL312_276_1" id="target_note_LCL312_276_1"><sup>1</sup></a> post transfuga, levibus navigiis praedabundus Gallorum maxime oram vastabat, non ignarus ditis et inbellis esse. At Corbulo provinciam ingressus magna cum cura et mox gloria, cui principium illa militia fuit, triremis alveo Rheni, ceteras navium, ut quaeque habiles, per aestuaria et fossas adegit; luntribusque hostium depressis et exturbato Gannasco, ubi praesentia satis composita sunt, legiones operum et laboris ignavas, populationibus laetantis, veterem ad morem reduxit, ne quis agmine decederet nec pugnam nisi iussus iniret. Stationes, vigiliae, diurna nocturnaque munia in armis agitabantur. Feruntque militem, quia vallum non accinctus, atque alium, quia pugione tantum accinctus foderet, morte punitos. Quae nimia et incertum an falso iacta originem tamen e severitate







</p></section><notes><section class="footnotes"><ul><li class="note" id="note_LCL312_276_1"><a class="footnoteCrossrefLink" href="#target_note_LCL312_276_1" title="Click to highlight in text"><sup class="lineRef">1</sup>auxiliare stipendium meritus <span class="italic">Bipontina</span>: auxiliare ex diu meritis <span class="italic">Med.—Possibly:</span>—auxiliare diu &lt;stipendiū&gt; meritus.</a></li><script type="text/javascript">document.getElementById('note_LCL312_276_1').style.display = "none";</script></ul></section></notes></section>