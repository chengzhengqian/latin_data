<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


agitans. Dehinc edicto testificatus non longam sui absentiam et cuncta in re publica perinde immota ac prospera fore, super ea profectione adiit Capitolium. Illic veneratus deos, cum Vestae quoque templum inisset, repente cunctos per artus tremens, seu numine exterrente, seu facinorum recordatione numquam timore vacuus, deseruit inceptum, cunctas sibi curas amore patriae leviores dictitans. Vidisse maestos civium vultus, audire secretas querimonias, quod tantum <span class="italic">itineris</span><a class="footnoteLink" href="#note_LCL322_268_1" id="target_note_LCL322_268_1"><sup>1</sup></a> aditurus esset, cuius ne modicos quidem egressus tolerarent, sueti adversum fortuita aspectu principis refoveri. Ergo ut in privatis necessitudinibus proxima pignora praevalerent, ita <span class="italic">in re publica</span><a class="footnoteLink" href="#note_LCL322_268_2" id="target_note_LCL322_268_2"><sup>2</sup></a> populum Romanum vim plurimam habere parendumque retinenti. Haec atque talia plebi volentia fuere, voluptatum cupidine et, quae praecipua cura est, rei frumentariae angustias si abesset, metuenti. Senatus et primores in incerto erant, procul an coram atrocior haberetur: dehinc, quae natura magnis timoribus, deterius credebant quod evenerat.</p>
<p>XXXVII. Ipse quo fidem adquireret nihil usquam perinde laetum sibi, publicis locis struere convivia



</p></section><notes><section class="footnotes"><ul><li class="note" id="note_LCL322_268_1"><a class="footnoteCrossrefLink" href="#target_note_LCL322_268_1" title="Click to highlight in text"><sup class="lineRef">1</sup>&lt;itineris&gt; Halm (<span class="italic">after Heinsius</span>).</a></li><script type="text/javascript">document.getElementById('note_LCL322_268_1').style.display = "none";</script><li class="note" id="note_LCL322_268_2"><a class="footnoteCrossrefLink" href="#target_note_LCL322_268_2" title="Click to highlight in text"><sup class="lineRef">2</sup>&lt;in re p.&gt; <span class="italic">Wurm.</span></a></li><script type="text/javascript">document.getElementById('note_LCL322_268_2').style.display = "none";</script></ul></section></notes></section>