<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

et post Alexandro per vaniloquentiam ac minas iaciebat. Sed Parthis mittendi secretos nuntios validissimus auctor fuit Sinnaces, insigni familia ac perinde opibus, et proximus huic Abdus ademptae virilitatis. Non despectum id apud barbaros ultroque potentiam habet. Ii adscitis et aliis primoribus, quia neminem gentis Arsacidarum summae rei inponere poterant, interfectis ab Artabano plerisque aut nondum adultis, Phraaten regis Phraatis filium Roma poscebant: nomine tantum et auctore opus, [ut]<a class="footnoteLink" href="#note_LCL312_208_1" id="target_note_LCL312_208_1"><sup>1</sup></a> sponte Caesaris ut genus Arsacis ripam apud Euphratis cerneretur.</p>
<p>XXXII. Cupitum id Tiberio: ornat Phraaten accingitque paternum ad fastigium, destinata retinens consiliis et astu res externas moliri, arma procul habere. Interea cognitis insidiis Artabanus tardari metu, modo cupidine vindictae inardescere. Et barbaris cunctatio servilis, statim exsequi regium videtur: valuit tamen utilitas, ut Abdum specie amicitiae vocatum ad epulas lento veneno inligaret, Sinnacen dissimulatione ac donis, simul per negotia moraretur. Et Phraates apud Suriam dum omisso cultu Romano, cui per tot annos insueverat, instituta Parthorum sumit, patriis moribus impar morbo


</p></section><notes><section class="footnotes"><ul><li class="note" id="note_LCL312_208_1"><a class="footnoteCrossrefLink" href="#target_note_LCL312_208_1" title="Click to highlight in text"><sup class="lineRef">1</sup>[ut] <span class="italic">Joh. Mueller.</span></a></li><script type="text/javascript">document.getElementById('note_LCL312_208_1').style.display = "none";</script></ul></section></notes></section>