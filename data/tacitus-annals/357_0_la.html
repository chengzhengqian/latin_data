<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

arborem conisum, interrogantibus quid aspiceret, respondisse tempestatem ab Ostia atrocem, sive coeperat ea species, seu forte lapsa vox in praesagium vertit.</p>
<p>XXXII. Non rumor interea, sed undique nuntii incedunt, qui gnara Claudio cuncta et venire promptum ultioni adferrent. Igitur Messalina Lucullianos in hortos, Silius dissimulando metu ad munia fori digrediuntur. Ceteris passim dilabentibus adfuere centuriones, inditaque sunt vincla, ut quis reperiebatur in publico aut per latebras. Messalina tamen, quamquam res adversae consilium eximerent, ire obviam et aspici a marito, quod saepe subsidium habuerat, haud segniter intendit misitque<a class="footnoteLink" href="#note_LCL312_302_1" id="target_note_LCL312_302_1"><sup>1</sup></a> ut Britannicus et Octavia in complexum patris pergerent Et Vibidiam, virginum Vestalium vetustissimam, oravit pontificis maximi auris adire, clementiam expetere. Atque interim, tribus omnino comitantibus—id repente solitudinis erat—spatium urbis pedibus emensa, vehiculo, quo purgamenta hortorum excipiuntur,<a class="footnoteLink" href="#note_LCL312_302_2" id="target_note_LCL312_302_2"><sup>2</sup></a> Ostiensem viam intrat, nulla cuiusquam misericordia, quia flagitiorum deformitas praevalebat.</p>
<p>XXXIII. Trepidabatur nihilo minus a Caesare: quippe Getae praetorii praefecto haud satis fidebant, ad honesta seu prava iuxta levi. Ergo Narcissus, adsumptis quibus idem metus, non aliam spem in­columitatis





</p></section><notes><section class="footnotes"><ul><li class="note" id="note_LCL312_302_1"><a class="footnoteCrossrefLink" href="#target_note_LCL312_302_1" title="Click to highlight in text"><sup class="lineRef">1</sup>misitque <span class="italic">Halm:</span> misique <span class="italic">Med</span>., missique <span class="italic">Med<sup>2</sup>.</span></a></li><script type="text/javascript">document.getElementById('note_LCL312_302_1').style.display = "none";</script><li class="note" id="note_LCL312_302_2"><a class="footnoteCrossrefLink" href="#target_note_LCL312_302_2" title="Click to highlight in text"><sup class="lineRef">2</sup>excipiuntur <span class="italic">Heinsius:</span> eripiuntur <span class="italic">Med</span>., <span class="italic">Fisher</span>.</a></li><script type="text/javascript">document.getElementById('note_LCL312_302_2').style.display = "none";</script></ul></section></notes></section>