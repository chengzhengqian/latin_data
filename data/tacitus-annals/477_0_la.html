<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


ad senatum misit, quarum summa erat repertum cum ferro percussorem Agermum, ex intimis Agrippinae
libertis, et luisse eam poenas<a class="footnoteLink" href="#note_LCL322_124_1" id="target_note_LCL322_124_1"><sup>1</sup></a> conscientia, quasi<a class="footnoteLink" href="#note_LCL322_124_2" id="target_note_LCL322_124_2"><sup>2</sup></a> scelus paravisset.</p>
<p>XI. Adiciebat crimina longius repetita, quod consortium imperii iuraturasque in feminae verba praetorias cohortis idemque dedecus senatus et populi speravisset, ac postquam frustra habita<a class="footnoteLink" href="#note_LCL322_124_3" id="target_note_LCL322_124_3"><sup>3</sup></a> sit, infensa militi patribusque et plebi dissuasisset donativum et congiarium periculaque viris inlustribus
struxisset.<a class="footnoteLink" href="#note_LCL322_124_4" id="target_note_LCL322_124_4"><sup>4</sup></a> Quanto suo labore perpetratum, ne inrumperet curiam, ne gentibus externis responsa daret. Temporum quoque Claudianorum obliqua insectatione cuncta eius dominationis flagitia in matrem transtulit, publica fortuna exstinctam referens. Namque et naufragium narrabat: quod fortuitum fuisse, quis adeo hebes inveniretur, ut crederet? Aut a muliere naufraga missum cum telo unum, qui cohortes et classes imperatoris perfringeret? Ergo non iam Nero, cuius inmanitas omnium questus anteibat, sed Seneca adverso rumore erat, quod oratione tali confessionem scripsisset.</p>
<p>XII. Miro tamen certamine procerum decernuntur supplicationes apud omnia pulvinaria, utque Quinquatrus,
quibus apertae insidiae essent, ludis annuis celebrarentur; aureum Minervae simulacrum in





</p></section><notes><section class="footnotes"><ul><li class="note" id="note_LCL322_124_1"><a class="footnoteCrossrefLink" href="#target_note_LCL322_124_1" title="Click to highlight in text"><sup class="lineRef">1</sup>poenas <span class="italic">Nipperdey</span>: poenam.</a></li><script type="text/javascript">document.getElementById('note_LCL322_124_1').style.display = "none";</script><li class="note" id="note_LCL322_124_2"><a class="footnoteCrossrefLink" href="#target_note_LCL322_124_2" title="Click to highlight in text"><sup class="lineRef">2</sup>quasi <span class="italic">Halm</span>: qua.</a></li><script type="text/javascript">document.getElementById('note_LCL322_124_2').style.display = "none";</script><li class="note" id="note_LCL322_124_3"><a class="footnoteCrossrefLink" href="#target_note_LCL322_124_3" title="Click to highlight in text"><sup class="lineRef">3</sup>habita <span class="italic">Muretus</span>: ablata.</a></li><script type="text/javascript">document.getElementById('note_LCL322_124_3').style.display = "none";</script><li class="note" id="note_LCL322_124_4"><a class="footnoteCrossrefLink" href="#target_note_LCL322_124_4" title="Click to highlight in text"><sup class="lineRef">4</sup>struxisset <span class="italic">Ritter</span>: instruxisset.</a></li><script type="text/javascript">document.getElementById('note_LCL322_124_4').style.display = "none";</script></ul></section></notes></section>