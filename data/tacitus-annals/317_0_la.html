<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

saltem gnarus fieri. Isdem diebus Granius Marcianus senator, a C. Graccho maiestatis postulatus, vim vitae suae attulit, Tariusque Gratianus praetura functus lege eadem extremum ad supplicium damnatus.</p>
<p>XXXIX. Nec dispares Trebelleni<a class="footnoteLink" href="#note_LCL312_222_1" id="target_note_LCL312_222_1"><sup>1</sup></a> Rufi et Sextii Paconiani exitus: nam Trebellenus<sup>1</sup> sua manu cecidit, Paconianus in carcere ob carmina Illic in principem factitata strangulatus est. Haec Tiberius non mari, ut olim, divisus neque per longinquos nuntios accipiebat, sed urbem iuxta, eodem ut die vel noctis interiectu litteris consulum rescriberet, quasi aspiciens undantem per domos sanguinem aut manus carnificum.</p>
<p>Fine anni Poppaeus Sabinus concessit vita, modicus originis, principum amicitia consulatum ac triumphale decus adeptus maximisque provinciis per quattuor et viginti annos inpositus, nullam ob eximiam artem, sed quod par negotiis neque supra erat.</p>
<p>XL. Q. Plautius Sex. Papinius consules sequuntur. Eo anno neque quod L. Aruseius . . .<a class="footnoteLink" href="#note_LCL312_222_2" id="target_note_LCL312_222_2"><sup>2</sup></a> morte adfecti forent, adsuetudine malorum ut atrox advertebatur, sed exterruit quod Vibulenus Agrippa eques Romanus cum perorassent accusatores, in ipsa curia depromptum sinu venenum hausit, prolapsusque ac moriÂ­bundus








</p></section><notes><section class="footnotes"><ul><li class="note" id="note_LCL312_222_1"><a class="footnoteCrossrefLink" href="#target_note_LCL312_222_1" title="Click to highlight in text"><sup class="lineRef">1</sup>Trebelleni . . . Trebellenus <span class="italic">Andresen</span>: trebellieni . . . trebellienus.</a></li><script type="text/javascript">document.getElementById('note_LCL312_222_1').style.display = "none";</script><li class="note" id="note_LCL312_222_2"><a class="footnoteCrossrefLink" href="#target_note_LCL312_222_2" title="Click to highlight in text"><sup class="lineRef">2</sup>. . . <span class="italic">Doederlein.</span></a></li><script type="text/javascript">document.getElementById('note_LCL312_222_2').style.display = "none";</script></ul></section></notes></section>