<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

diluendi criminis facultatem respondit: iret interim virgo et sacra capesseret.</p>
<p>XXXV. Mirum inter haec silentium Claudi, Vitellius ignaro propior: omnia liberto oboediebant. Patefieri domum adulteri atque illuc deduci imperatorem iubet. Ac primum in vestibulo effigiem patris Silii consulto senatus abolitam demonstrat, tum quidquid avitum Neronibus et Drusis in pretium probri cessisse. Incensumque et ad minas erumpentem castris infert, parata contione militum; apud quos praemonente Narcisso pauca verba fecit: nam iustum dolorem pudor impediebat. Continuus dehinc cohortium clamor nomina reorum et poenas flagitantium; admotusque Silius tribunali non defensionem, non moras temptavit, precatus ut mors adceleraretur. Eadem constantia et inlustres equites Romani [cupido maturae necis fuit].<a class="footnoteLink" href="#note_LCL312_306_1" id="target_note_LCL312_306_1"><sup>1</sup></a> Et Titium Proculum, custodem a Silio Messalinae datum et indicium offerentem, Vettium Valentem confessum et Pompeium Urbicum ac Saufeium Trogum ex consciis tradi ad supplicium iubet. Decrius quoque Calpurnianus vigilum praefectus, Sulpicius Rufus ludi procurator, Iuncus Vergilianus senator eadem poena adfecti.</p>
</section><notes><section class="footnotes"><ul><li class="note" id="note_LCL312_306_1"><a class="footnoteCrossrefLink" href="#target_note_LCL312_306_1" title="Click to highlight in text"><sup class="lineRef">1</sup>[cupido . . . fuit] <span class="italic">Nipperdey. But the words have no resemblance to a gloss; the</span> equites illustres <span class="italic">ought to be named; and it would be preferable to mark a lacuna after</span> Romani.</a></li><script type="text/javascript">document.getElementById('note_LCL312_306_1').style.display = "none";</script></ul></section></notes></section>