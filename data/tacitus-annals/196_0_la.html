<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

a maioribus institutum ut, si antissent delicta, poenae sequerentur: ne verterent sapienter reperta et semper placita. Satis onerum principibus, satis etiam potentiae: minui iura<a class="footnoteLink" href="#note_LCL249_632_1" id="target_note_LCL249_632_1"><sup>1</sup></a> quotiens gliscat potestas, nec utendum imperio ubi legibus agi possit. Quanto rarior apud Tiberium popularitas, tanto laetioriribus animis accepta. Atque ille prudens moderandi, si propria ira non impelleretur, addidit insulam Gyarum immitem et sine cultu hominum esse: darent Iuniae familiae et viro quondam ordinis eiusdem ut Cythnum potius concederet. Id sororem quoque Silani Torquatam, priscae sanctimoniae virginem expetere. In hanc sententiam facta discessio.</p>
<p>LXX. Post auditi Cyrenenses et accusante Anchario Prisco Caesius Cordus repetundarum damnatur. L. Ennium equitem Romanum, maiestatis postulatum quod effigiem principis promiscum ad usum argenti vertisset, recipi Caesar inter reos vetuit, palam aspernante Ateio Capitone quasi per libertatem. Non enim debere eripi patribus vim statuendi neque tantum maleficium impune habendum. Sane lentus in suo dolore esset: rei publicae iniurias ne largiretur. Intellexit haec Tiberius, ut






</p></section><notes><section class="footnotes"><ul><li class="note" id="note_LCL249_632_1"><a class="footnoteCrossrefLink" href="#target_note_LCL249_632_1" title="Click to highlight in text"><sup class="lineRef">1</sup>minui iura <span class="italic">Lipsius</span>: minutura.</a></li><script type="text/javascript">document.getElementById('note_LCL249_632_1').style.display = "none";</script></ul></section></notes></section>