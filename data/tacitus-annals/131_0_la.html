<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

luctum amissae sororis tum primum laeto cultu mutavit.</p>
<p>LXXVI. Adfluebant centuriones monebantque prompta illi legionum studia: repeteret provinciam non iure ablatam et vacuam. Igitur quid agendum consultanti M. Piso filius properandum in urbem censebat: nihil adhuc inexpiabile admissum neque suspiciones imbecillas aut inania famae pertimescenda. Discordiam erga Germanicum odio fortasse dignam, non poena; et adeptione provinciae satis factum inimicis. Quod si regrederetur obsistente Sentio civile bellum incipi; nec duraturos in partibus centuriones militesque apud quos recens imperatoris sui memoria et penitus infixus in Caesares amor praevaleret.</p>
<p>LXXVII. Contra Domitius Celer, ex intima eius amicitia, disseruit utendum eventu: Pisonem, non Sentium Suriae praepositum; huic fascis et ius praetoris, huic legiones datas. Si quid hostile ingruat, quem iustius arma oppositurum quam qui<a class="footnoteLink" href="#note_LCL249_502_1" id="target_note_LCL249_502_1"><sup>1</sup></a> legati auctoritatem et propria mandata acceperit? Relinquendum etiam rumoribus tempus quo senescant: plerumque innocentis recenti invidiae imparis. At si teneat exercitum, augeat viris, multa quae provi-deri




</p></section><notes><section class="footnotes"><ul><li class="note" id="note_LCL249_502_1"><a class="footnoteCrossrefLink" href="#target_note_LCL249_502_1" title="Click to highlight in text"><sup class="lineRef">1</sup>quam qui <span class="italic">Lipsius</span>: qui.</a></li><script type="text/javascript">document.getElementById('note_LCL249_502_1').style.display = "none";</script></ul></section></notes></section>