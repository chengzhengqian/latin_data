<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


Eius anni principio mollibus adhuc initiis prolatatum
inter Parthos Romanosque de obtinenda Armenia bellum acriter sumitur,<a class="footnoteLink" href="#note_LCL322_56_1" id="target_note_LCL322_56_1"><sup>1</sup></a> quia nec Vologeses sinebat fratrem Tiridaten dati a se regni expertem esse aut alienae id potentiae donuin habere. et Corbulo dignum magnitudine populi Romani rebatur parta olim a Lucullo Pompeioque recipere. Ad hoc Armenii ambigua fide utraque arma invitabant, situ terrarum, similitudine morum Parthis propiores conubiisque permixti ac libertate ignota illuc magis ad servitium inclinantes.</p>
<p>XXXV. Sed Corbuloni plus molis adversus ignaviam militum quam contra perfidiam hostium erat: quippe Suria transmotae legiones, pace longa segnes, munia <span class="italic">castrorum</span> Romanorum<a class="footnoteLink" href="#note_LCL322_56_2" id="target_note_LCL322_56_2"><sup>2</sup></a> aegerrime tolerabant. Satis constitit fuisse in eo exercitu veteranos, qui non stationem, non vigilias inissent, vallum fossamque







</p></section><notes><section class="footnotes"><ul><li class="note" id="note_LCL322_56_1"><a class="footnoteCrossrefLink" href="#target_note_LCL322_56_1" title="Click to highlight in text"><sup class="lineRef">1</sup>sumitur] resumitur <span class="italic">Heinsius.</span></a></li><script type="text/javascript">document.getElementById('note_LCL322_56_1').style.display = "none";</script><li class="note" id="note_LCL322_56_2"><a class="footnoteCrossrefLink" href="#target_note_LCL322_56_2" title="Click to highlight in text"><sup class="lineRef">2</sup>castrorum Romanorum <span class="italic">Nipperdey</span> (castrorum <span class="italic">Boetticher</span>): romanorum.</a></li><script type="text/javascript">document.getElementById('note_LCL322_56_2').style.display = "none";</script></ul></section></notes></section>