<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


haberet, respondit nihil umquam se domi nisi nutu aut manu significasse, vel si plura demonstranda essent, scripto usum, ne vocem consociaret. Burrus quamvis reus inter iudices sententiam dixit. Exiliumque accusatori inrogatum et tabulae exustae sunt, quibus oblitterata aerarii nomina<a class="footnoteLink" href="#note_LCL322_40_1" id="target_note_LCL322_40_1"><sup>1</sup></a> retrahebat.</p>
<p>XXIV. Fine anni statio cohortis adsidere ludis solita demovetur, quo maior species libertatis esset, utque miles theatrali licentiae non permixtus incorruptior
ageret et plebes daret experimentum, an amotis custodibus modestiam retineret. Urbem princeps lustravit ex responso haruspicum, quod Iovis ac Minervae aedes de caelo tactae erant.</p>
<p>XXV. Q. Volusio P. Scipione consulibus otium foris, foeda domi lascivia, qua Nero itinera urbis et lupanaria
et deverticula veste servili in dissimulationem sui compositus pererrabat, comitantibus qui raperent venditioni exposita et obviis vulnera inferrent, adversus ignaros adeo, ut ipse quoque exciperet ictus et ore praeferret. Deinde ubi Caesarem esse, qui grassaretur, pernotuit augebanturque iniuriae adversus viros feminasque insignis, et quidam





</p></section><notes><section class="footnotes"><ul><li class="note" id="note_LCL322_40_1"><a class="footnoteCrossrefLink" href="#target_note_LCL322_40_1" title="Click to highlight in text"><sup class="lineRef">1</sup>nomina <span class="italic">J. F. Gronovius</span>: monimenta.</a></li><script type="text/javascript">document.getElementById('note_LCL322_40_1').style.display = "none";</script></ul></section></notes></section>