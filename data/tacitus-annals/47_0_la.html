<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

percussoribus obtulit; constantia mortis haud indignus Sempronio nomine: vita degeneraverat. Quidam non Roma eos milites, sed ab L. Asprenate, pro consule Africae, missos tradidere, auctore Tiberio, qui famam caedis posse in Asprenatem verti frustra speraverat.</p>
<p>LIV. Idem annus novas caerimonias accepit addito sodalium Augustalium sacerdotio, ut quondam Titus Tatius retinendis Sabinorum sacris sodalis Titios<a class="footnoteLink" href="#note_LCL249_334_1" id="target_note_LCL249_334_1"><sup>1</sup></a> instituerat. Sorte ducti e primoribus civitatis unus et viginti: Tiberius Drususque et Claudius et Germanicus adiciuntur. Ludos Augustalis tunc primum coeptos turbavit discordia ex certamine histrionum. Indulserat ei ludicro Augustus, dum Maecenati obtemperat effuso in amorem Bathylli; neque ipse abhorrebat talibus studiis, et civile rebatur misceri voluptatibus vulgi. Alia Tiberio morum via: sed populum per tot annos molliter habitum nondum audebat ad duriora vertere.</p>
<p>LV. Druso Caesare C. Norbano consulibus, decernitur Germanico triumphus, manente bello; quod quamquam in aestatem summa ope parabat, initio veris et repentino in Chattos excursu praecepit.








</p></section><notes><section class="footnotes"><ul><li class="note" id="note_LCL249_334_1"><a class="footnoteCrossrefLink" href="#target_note_LCL249_334_1" title="Click to highlight in text"><sup class="lineRef">1</sup>Titios <span class="italic">Vertranius</span>: tatios.</a></li><script type="text/javascript">document.getElementById('note_LCL249_334_1').style.display = "none";</script></ul></section></notes></section>