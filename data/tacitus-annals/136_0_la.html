<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

et promptior inter tenebras adfirmatio. Nec obstitit falsis Tiberius donec tempore ac spatio vanescerent: et populus quasi rursum creptum acrius doluit.</p>
<p>LXXXIII. Honores ut quis amore in Germanicum aut ingenio validus reperti decretique: ut nomen eius Saliari carmine caneretur; sedes curules sacerdotum Augustalium locis superque eas querceae coronae statuerentur; ludos circensis eburna effigies praeiret neve quis flamen aut augur in locum Germanici nisi gentis Iuliae crearetur. Arcus additi Romae et apud ripam Rheni et in monte Syriae Amano cum inscriptione rerum gestarum ac mortem ob rem publicam obisse. Sepulchrum Antiochiae ubi crematus, tribunal Epidaphnae quo in loco vitam finierat. Statuarum locorumve in quis coleretur<a class="footnoteLink" href="#note_LCL249_512_1" id="target_note_LCL249_512_1"><sup>1</sup></a> haud facile quis numerum inierit. Cum censeretur clipeus auro et magnitudine insignis inter auctores eloquentiae, adseveravit Tiberius solitum paremque ceteris dicaturum: neque enim eloquentiam fortuna discerni et satis inlustre si veteres inter scriptores haberetur. Equester ordo cuneum Germanici appel-lavit









</p></section><notes><section class="footnotes"><ul><li class="note" id="note_LCL249_512_1"><a class="footnoteCrossrefLink" href="#target_note_LCL249_512_1" title="Click to highlight in text"><sup class="lineRef">1</sup>coleretur <span class="italic">Beroaldus</span>: colerentur.</a></li><script type="text/javascript">document.getElementById('note_LCL249_512_1').style.display = "none";</script></ul></section></notes></section>