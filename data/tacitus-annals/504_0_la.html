<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


minax excideret, nihil per temeritatem proloqueretur?
Sane consilium occultavit, telum inter ignaros paravit: num excubias transire, cubiculi fores recludere, lumen inferre, caedem patrare <span class="italic">poterat</span><a class="footnoteLink" href="#note_LCL322_178_1" id="target_note_LCL322_178_1"><sup>1</sup></a>
omnibus nesciis? Multa sceleris indicia praeveniunt:
servi si prodant, possumus singuli inter plures, tuti inter anxios, postremo si pereundum sit, non inulti inter nocentis agere.<a class="footnoteLink" href="#note_LCL322_178_2" id="target_note_LCL322_178_2"><sup>2</sup></a> Suspecta maioribus
nostris fuerunt ingenia servorum, etiam cum in agris aut domibus isdem nascerentur caritatemque dominorum statim acciperent. Postquam vero nationes
in familiis habemus, quibus diversi ritus, externa sacra aut nulla sunt, conluviem istam non nisi metu coercueris. At quidam insontes peribunt. Nam et ex fuso exercitu cum decumus quisque fusti feritur, etiam strenui sortiuntur. Habet aliquid ex iniquo omne magnum exemplum, quod contra singulos utilitate publica rependitur.‚Äù</p>
<p>XLV. Sententiae Cassii ut nemo unus contra ire ausus est, ita dissonae voces respondebant numerum aut aetatem aut sexum ac plurimorum indubiam innocentiam miserantium: praevaluit tamen pars, quae supplicium decernebat. Sed obtemperari non poterat, conglobata multitudine et saxa ac faces minante. Tum Caesar populum edicto increpuit





</p></section><notes><section class="footnotes"><ul><li class="note" id="note_LCL322_178_1"><a class="footnoteCrossrefLink" href="#target_note_LCL322_178_1" title="Click to highlight in text"><sup class="lineRef">1</sup>&lt;poterat&gt; <span class="italic">Halm.</span></a></li><script type="text/javascript">document.getElementById('note_LCL322_178_1').style.display = "none";</script><li class="note" id="note_LCL322_178_2"><a class="footnoteCrossrefLink" href="#target_note_LCL322_178_2" title="Click to highlight in text"><sup class="lineRef">2</sup><span class="italic">The sentence is obviously illogical, but there is no plausible emendation.</span></a></li><script type="text/javascript">document.getElementById('note_LCL322_178_2').style.display = "none";</script></ul></section></notes></section>