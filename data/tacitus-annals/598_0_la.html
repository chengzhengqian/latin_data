<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">

carmina et facilis versus. Servorum alios largitione, quosdam verberibus adfecit. Iniit epulas,<a class="footnoteLink" href="#note_LCL322_366_1" id="target_note_LCL322_366_1"><sup>1</sup></a> somno indulsit, ut quamquam coacta mors fortuitae similis esset. Ne codicillis quidem, quod plerique pereuntium, Neronem aut Tigellinum aut quem alium potentium adulatus est: sed flagitia principis sub nominibus exoletorum feminarumque et novitatem cuiusque stupri perscripsit atque obsignata misit Neroni. Fregitque anulum, ne mox usui esset ad facienda pericula.</p>
<p>XX. Ambigenti Neroni, quonam modo noctium suarum ingenia notescerent, offertur Silia, matrimonio senatoris haud ignota et ipsi ad omnem libidinem adscita ac Petronio perquam familiaris. Agitur in exilium, tanquam non siluisset quae viderat pertuleratque, proprio odio. At Minucium Thermum praetura functum Tigellini simultatibus dedit, quia libertus Thermi quaedam de Tigellino criminose detulerat, quae cruciatibus tormentorum ipse, patronus eius nece inmerita luere.</p>
<p>XXI. Trucidatis tot insignibus viris, ad postremum Nero virtutem ipsam excindere concupivit interfecto Thrasea Paeto et Barea Sorano, olim utrisque infensus, et accedentibus causis in Thraseam, quod senatu egressus est, cum de Agrippina referretur, ut memoravi, quodque Iuvenalium ludicro parum spectabilem





</p></section><notes><section class="footnotes"><ul><li class="note" id="note_LCL322_366_1"><a class="footnoteCrossrefLink" href="#target_note_LCL322_366_1" title="Click to highlight in text"><sup class="lineRef">1</sup>epulas <span class="italic">Menagius, Markland:</span> et vias <span class="italic">Med.,</span> et epulas <span class="italic">Halm.</span></a></li><script type="text/javascript">document.getElementById('note_LCL322_366_1').style.display = "none";</script></ul></section></notes></section>