<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


miles ne mulierum quidem neci temperabat, confixaque
telis etiam iumenta corporum cumulum auxerant. Clara et antiquis victoriis par ea die laus parta: quippe sunt qui paulo minus quam octoginta milia Britannorum cecidisse tradant, militum quadringentis
ferme interfectis nec multo amplius vulneratisâ€ž Boudicca vitam veneno finivit. Et Poenius Postumus,
praefectus castrorum secundae legionis, cognitis quartadecumanorum vicensimanorumque prosperis rebus, quia pari gloria legionem suam fraudaverat abnueratque contra ritum militiae iussa ducis, se ipse<a class="footnoteLink" href="#note_LCL322_168_1" id="target_note_LCL322_168_1"><sup>1</sup></a> gladio transegit.</p>
<p>XXXVIII. Contractus deinde omnis exercitus sub pellibus habitus est ad reliqua belli perpetranda. Auxitque copias Caesar missis ex Germania duobus legionariorum milibus, octo auxiliarium cohortibus ac mille equitibus, quorum adventu nonani legionario milite suppleti sunt. Cohortes alaeque novis hibernaculis
locatae, quodque nationum ambiguum aut adversum
fuerat. igni atque ferro vastatum.<a class="footnoteLink" href="#note_LCL322_168_2" id="target_note_LCL322_168_2"><sup>2</sup></a> Sed nihil aeque quam fames adfligebat serendis frugibus incuriosos,
et omni aetate ad bellum versa, dum nostros commeatus sibi destinant. . .<a class="footnoteLink" href="#note_LCL322_168_3" id="target_note_LCL322_168_3"><sup>3</sup></a> gentesque praeferoces tardius ad pacem inclinabant, quia Iulius Classicianus, successor Cato missus et Suetonio discors, bonum






</p></section><notes><section class="footnotes"><ul><li class="note" id="note_LCL322_168_1"><a class="footnoteCrossrefLink" href="#target_note_LCL322_168_1" title="Click to highlight in text"><sup class="lineRef">1</sup>ipse <span class="italic">A. Ruperti:</span> ipsum.</a></li><script type="text/javascript">document.getElementById('note_LCL322_168_1').style.display = "none";</script><li class="note" id="note_LCL322_168_2"><a class="footnoteCrossrefLink" href="#target_note_LCL322_168_2" title="Click to highlight in text"><sup class="lineRef">2</sup>vastatum <span class="italic">Ernesti:</span> vastatur.</a></li><script type="text/javascript">document.getElementById('note_LCL322_168_2').style.display = "none";</script><li class="note" id="note_LCL322_168_3"><a class="footnoteCrossrefLink" href="#target_note_LCL322_168_3" title="Click to highlight in text"><sup class="lineRef">3</sup>. . . <span class="italic">Nipperdey.</span></a></li><script type="text/javascript">document.getElementById('note_LCL322_168_3').style.display = "none";</script></ul></section></notes></section>