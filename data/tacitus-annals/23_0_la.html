<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

nullis satis certis mandatis, ex re consulturum. Et cohortes delecto milite supra solitum firmatae. Additur magna pars praetoriani equitis et robora Germanorum, qui tum custodes imperatori aderant; simul praetorii praefectus Aelius Seianus, collega Straboni patri suo datus, magna apud Tiberium auctoritate, rector iuveni et ceteris periculorum praemiorumque ostentator. Druso propinquanti quasi per officium obviae fuere legiones, non laetae, ut adsolet, neque insignibus fulgentes, sed inluvie deformi et vultu, quamquam maestitiam imitarentur, contumaciae propiores.</p>
<p>XXV. Postquam vallum introiit,<a class="footnoteLink" href="#note_LCL249_286_1" id="target_note_LCL249_286_1"><sup>1</sup></a> portas stationibus firmant, globos armatorum certis castrorum locis opperiri iubent; ceteri tribunal ingenti agmine circumveniunt. Stabat Drusus silentium manu poscens. Illi, quoties oculos ad multitudinem rettulerant,<a class="footnoteLink" href="#note_LCL249_286_2" id="target_note_LCL249_286_2"><sup>2</sup></a> vocibus truculentis strepere, rursum viso Caesare trepidare; murmur incertum, atrox clamor et repente quies; diversis animorum motibus pavebant terrebantque. Tandem interrupto tumultu litteras patris recitat, in quis perscriptum erat, praecipuam ipsi fortissimarum legionum curam, quibuscum plurima bella toleravisset; ubi primum a luctu requiesset animus, acturum apud patres de







</p></section><notes><section class="footnotes"><ul><li class="note" id="note_LCL249_286_1"><a class="footnoteCrossrefLink" href="#target_note_LCL249_286_1" title="Click to highlight in text"><sup class="lineRef">1</sup>introiit <span class="italic">Lipsius</span>: introit.</a></li><script type="text/javascript">document.getElementById('note_LCL249_286_1').style.display = "none";</script><li class="note" id="note_LCL249_286_2"><a class="footnoteCrossrefLink" href="#target_note_LCL249_286_2" title="Click to highlight in text"><sup class="lineRef">2</sup>rettulerant <span class="italic">Beroaldus</span>: sed tulerant.</a></li><script type="text/javascript">document.getElementById('note_LCL249_286_2').style.display = "none";</script></ul></section></notes></section>