<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

suos ut ingruentis catervas globo perfringerent,<a class="footnoteLink" href="#note_LCL249_400_1" id="target_note_LCL249_400_1"><sup>1</sup></a> atque ipse<a class="footnoteLink" href="#note_LCL249_400_2" id="target_note_LCL249_400_2"><sup>2</sup></a> densissimos inrumpens, congestis telis et suffosso equo labitur, ac multi nobilium circa: ceteros vis sua aut equites cum Stertinio Aemilioque subvenientes periculo exemere.</p>
<p>XII. Caesar transgressus Visurgim indicio perfugae cognoscit delectum ab Arminio locum pugnae; convenisse et alias nationes in silvam Herculi sacram ausurosque nocturnam castrorum oppugnationem. Habita indici fides et cernebantur ignes, suggressique propius speculatores audiri fremitum equorum inmensique et inconditi agminis murmur attulere. Igitur propinquo summae rei discrimine explorandos militum animos ratus, quonam id modo incorruptum foret secum agitabat. Tribunos et centuriones laeta saepius quam comperta nuntiare, libertorum servilia ingenia, amicis inesse adulationem; si contio vocetur, Illic quoque quae pauci incipiant reliquos adstrepere. Penitus noscendas mentes, cum secreti et incustoditi inter militaris cibos spem aut metum proferrent.</p>
<p>XIII. Nocte coepta egressus augurali per occulta et vigilibus ignara, comite uno, contectus umeros ferina pelle, adit castrorum vias, adsistit tabernacu-lis






</p></section><notes><section class="footnotes"><ul><li class="note" id="note_LCL249_400_1"><a class="footnoteCrossrefLink" href="#target_note_LCL249_400_1" title="Click to highlight in text"><sup class="lineRef">1</sup>perfringerent <span class="italic">Bezzenberger</span>: fringerent.</a></li><script type="text/javascript">document.getElementById('note_LCL249_400_1').style.display = "none";</script><li class="note" id="note_LCL249_400_2"><a class="footnoteCrossrefLink" href="#target_note_LCL249_400_2" title="Click to highlight in text"><sup class="lineRef">2</sup>ipse <span class="italic">Weissenborn</span>: ipsis.</a></li><script type="text/javascript">document.getElementById('note_LCL249_400_2').style.display = "none";</script></ul></section></notes></section>