<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

quo decore aut recenti libertate et contra augendae dominationi certaretur. Non alias maiore mole concursum neque ambiguo magis eventu, fusis utrimque dextris cornibus; sperabaturque rursum pugna, ni Maroboduus castra in collis subduxisset. Id signum perculsi fuit et, transfugiis paulatim nudatus, in Marcomanos concessit misitque legates ad Tiberium oraturos auxilia. Responsum est non iure eum adversus Cheruscos arma Romana invocare, qui pugnantis in eundem hostem Romanos nulla ope iuvisset. Missus tamen Drusus, ut rettulimus, paci firmator.</p>
<p>XLVII. Eodem anno duodecim celebres Asiae urbes conlapsae nocturno motu terrae, quo inprovisior graviorque pestis fuit. Ncque solitum in tali casu effugium subveniebat in aperta prorumpendi, quia diductis terris hauriebantur. Sedisse inmensos montes, visa in arduo quae plana fuerint, effulsisse inter ruinam ignis memorant. Asperrima in Sardianos lues plurimum in eosdem misericordiae traxit: nam centies sestertium pollicitus Caesar, et quantum aerario aut fisco pendebant in quinquennium remisit. Magnetes a Sipylo proximi damno ac remedio habiti. Temnios, Philadelphenos, Aegeatas, Apollonidenses,<a class="footnoteLink" href="#note_LCL249_458_1" id="target_note_LCL249_458_1"><sup>1</sup></a> quique Mosteni aut Macedones Hyrcani vocantur, et Hierocaesariam, Myrinam, Cymen, Tmolum levari idem in tempus tributis





</p></section><notes><section class="footnotes"><ul><li class="note" id="note_LCL249_458_1"><a class="footnoteCrossrefLink" href="#target_note_LCL249_458_1" title="Click to highlight in text"><sup class="lineRef">1</sup>Apollonidenses <span class="italic">Ernesti</span>: apollonienses.</a></li><script type="text/javascript">document.getElementById('note_LCL249_458_1').style.display = "none";</script></ul></section></notes></section>