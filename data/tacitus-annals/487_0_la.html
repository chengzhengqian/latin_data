<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2">
<p>Isdem diebus nimia luxus cupido infamiam et periculum Neroni tulit, quia fontem aquae <span class="italic">a Q.</span> Marcio<a class="footnoteLink" href="#note_LCL322_144_1" id="target_note_LCL322_144_1"><sup>1</sup></a> ad urbem deductae nando incesserat; videbaturque potus sacros et caerimoniam loci corpore loto polluisse. Secutaque anceps valetudo iram deum adfirmavit.</p>
<p>XXIII. At Corbulo post deleta Artaxata utendum recenti terrore ratus ad occupanda Tigranocerta, quibus excisis metum hostium intenderet vel, si pepercisset, clementiae famam adipisceretur, illuc pergit, non infenso exercitu, ne spem veniae auferret, neque tamen remissa cura, gnarus facilem mutatu gentem, ut segnem ad pericula, its infidam ad occasiones.
Barbari, pro ingenio quisque, alii preces offerre, quidam deserere vicos et in avia digredi; ac fuere qui se speluncis et carissima secum abderent. Igitur dux Romanus diversis artibus, misericordia adversus supplices, celeritate adversus profugos, inmitis iis, qui latebras insederant, ora et exitus





</p></section><notes><section class="footnotes"><ul><li class="note" id="note_LCL322_144_1"><a class="footnoteCrossrefLink" href="#target_note_LCL322_144_1" title="Click to highlight in text"><sup class="lineRef">1</sup>aquae &lt;a Q.&gt; Marcio <span class="italic">Jackson</span>: aquae margio <span class="italic">Med.,</span> aquae Marciae <span class="italic">Puteolanus, edd. For the haplography compare for instance, IV.</span> 61 et quae = et Q.</a></li><script type="text/javascript">document.getElementById('note_LCL322_144_1').style.display = "none";</script></ul></section></notes></section>