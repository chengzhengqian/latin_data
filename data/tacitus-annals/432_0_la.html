<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2">
<p>XX. Provecta nox erat et Neroni per vinolentiam trahebatur, cum ingreditur Paris, solitus alioquin id temporis luxus principis intendere, sed tunc compositus
ad maestitiam, expositoque indicii ordine ita audientem exterret, ut non tantum matrem Plautumque interficere, sed Burrum etiam demovere praefectura destinaret, tamquam Agrippinae gratia provectum et vicem reddentem. Fabius Rusticus auctor est, scriptos esse ad Caecinam Tuscum codicillos,
mandata ei praetoriarum cohortium cura, sed ope Senecae dignationem Burro retentam: Plinius et Cluvius nihil dubitatum de fide praefecti referunt; sane Fabius inclinat ad laudes Senecae, cuius amicitia floruit. Nos consensum auctorum secuturi, quae<a class="footnoteLink" href="#note_LCL322_34_1" id="target_note_LCL322_34_1"><sup>1</sup></a> diversa prodiderint, sub nominibus ipsorum trademus. Nero trepidus et interficiendae matris avidus non prius differri potuit, quam Burrus necem eius promitteret,
si facinoris coargueretur: sed cuicumque, nedum parenti defensionem tribuendam; nec accusatores
adesse, sed vocem unius ex inimica domo adferri: reputaret tenebras et vigilatam convivio noctem omniaque temeritati et inscitiae propiora.</p>
<p>XXI. Sic lenito principis metu et luce orta itur ad







</p></section><notes><section class="footnotes"><ul><li class="note" id="note_LCL322_34_1"><a class="footnoteCrossrefLink" href="#target_note_LCL322_34_1" title="Click to highlight in text"><sup class="lineRef">1</sup>quae <span class="italic">G</span>: qui <span class="italic">Med.,</span> &lt;si&gt; qui <span class="italic">Halm.</span> (<span class="italic">after Walther</span>).</a></li><script type="text/javascript">document.getElementById('note_LCL322_34_1').style.display = "none";</script></ul></section></notes></section>