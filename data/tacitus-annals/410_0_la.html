<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

et opulenti; post magnitudine onerum urguente finem aut modum orabant, adnitente principe, qui Thraecio Bosporanoque bello recens fessos iuvandosque rettulit. Ita tributa in quinquennium remissa.</p>
<p>LXIV. M. Asinio M’. Acilio consulibus mutationem rerum in deterius portendi cognitum est crebris prodigiis. Signa ac tentoria militum igni caelesti arsere. Fastigio<a class="footnoteLink" href="#note_LCL312_408_1" id="target_note_LCL312_408_1"><sup>1</sup></a> Capitolii examen apium insedit. Biformis hominum partus et suis fetum editum, cui accipitrum ungues inessent. Numerabatur inter ostenta deminutus omnium magistratuum numerus, quaestore, aedili, tribuno ac praetore et consule paucos intra menses defunctis. Sed in praecipuo pavore Agrippina, vocem Claudii, quam temulentus iecerat, fatale sibi ut coniugum flagitia ferret, dein puniret, metuens, agere et celerare statuit, perdita prius Domitia Lepida muliebribus causis, quia Lepida minore Antonia genita, avunculo Augusto, Agrippinae sobrina prior<a class="footnoteLink" href="#note_LCL312_408_2" id="target_note_LCL312_408_2"><sup>2</sup></a> ac Gnaei mariti eius soror, parem sibi claritudinem credebat. Nec forma aetas opes multum distabant; et utraque inpudica, infamis, violenta, haud minus vitiis aemulabantur, quam si qua ex fortuna prospera acce­perant.






</p></section><notes><section class="footnotes"><ul><li class="note" id="note_LCL312_408_1"><a class="footnoteCrossrefLink" href="#target_note_LCL312_408_1" title="Click to highlight in text"><sup class="lineRef">1</sup>fastigio] fastigium <span class="italic">Nipperdey.</span></a></li><script type="text/javascript">document.getElementById('note_LCL312_408_1').style.display = "none";</script><li class="note" id="note_LCL312_408_2"><a class="footnoteCrossrefLink" href="#target_note_LCL312_408_2" title="Click to highlight in text"><sup class="lineRef">2</sup>prior] propior <span class="italic">Vertranius Maurus (cf. Dig.</span> XXXVIII. 10, 10, § 16).</a></li><script type="text/javascript">document.getElementById('note_LCL312_408_2').style.display = "none";</script></ul></section></notes></section>