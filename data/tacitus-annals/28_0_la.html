<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

decuma legio rediere; nonanus opperiendas Tiberii epistulas clamitaverat, mox desolatus aliorum discessione imminentem necessitatem sponte praevenit. Et Drusus, non exspectato legatorum regressu, quia praesentia satis consederant,<a class="footnoteLink" href="#note_LCL249_296_1" id="target_note_LCL249_296_1"><sup>1</sup></a> in urbem rediit.</p>
<p>XXXI. Isdem ferme diebus isdem causis Germanicae legiones turbatae, quanto plures, tanto violentius, et magna spe fore ut Germanicus Caesar imperium alterius pati nequiret daretque se legionibus vi sua cuncta tracturis.<a class="footnoteLink" href="#note_LCL249_296_2" id="target_note_LCL249_296_2"><sup>2</sup></a> Duo apud ripam Rheni exercitus erant: cui nomen superiori sub C. Silio legato, inferiorem A. Caecina curabat. Regimen summae rei penes Germanicum, agendo Galliarum censui tum intentum. Sed quibus Silius moderabatur, mente ambigua fortunam seditionis alienae speculabantur: inferioris exercitus miles in rabiem prolapsus est, orto ab unetvicesimanis quintanisque initio, et tractis prima quoque ac vicesima legionibus: nam isdem aestivis in finibus Vbiorum habebantur per otium aut levia munia. Igitur, audito fine Augusti, vernacula multitudo, nuper acto in urbe dilectu, lasciviae sueta, labo-rum






</p></section><notes><section class="footnotes"><ul><li class="note" id="note_LCL249_296_1"><a class="footnoteCrossrefLink" href="#target_note_LCL249_296_1" title="Click to highlight in text"><sup class="lineRef">1</sup>consederant <span class="italic">Rhenanus</span>: considerant.</a></li><script type="text/javascript">document.getElementById('note_LCL249_296_1').style.display = "none";</script><li class="note" id="note_LCL249_296_2"><a class="footnoteCrossrefLink" href="#target_note_LCL249_296_2" title="Click to highlight in text"><sup class="lineRef">2</sup>tracturis <span class="italic">Freinsheim</span>: tracturus.</a></li><script type="text/javascript">document.getElementById('note_LCL249_296_2').style.display = "none";</script></ul></section></notes></section>