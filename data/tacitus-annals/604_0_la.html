<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">

desererent eorumque exemplo equites Romani ad segnitiam verterentur: etenim quid mirum e longinquis provinciis haud veniri, cum plerique adepti consulatum et sacerdotia hortorum potius amoenitati inservirent. Quod velut telum corripuere accusatores.</p>
<p>XXVIII. Et initium faciente Cossutiano, maiore vi Marcellus summam rem publicam agi clamitabat; contumacia inferiorum lenitatem imperitantis de-minui. Nimium mitis ad eam diem patres, qui Thraseam desciscentem, qui generum eius Helvidium Priscum in isdem furoribus, simul Paconium Agrippinum, paterni in principes odii heredem, et Curtium Montanum detestanda carmina factitantem eludere inpune sinerent. Requirere se in senatu consularem, in votis sacerdotem, in iure iurando civem, nisi contra instituta et caerimonias maiorum proditorem palam et hostem Thrasea induisset. Denique agere<a class="footnoteLink" href="#note_LCL322_378_1" id="target_note_LCL322_378_1"><sup>1</sup></a> senatorem et principis obtrectatores protegere solitus veniret, censeret, quid corrigi aut mutari vellet: facilius perlaturos singula increpantem<a class="footnoteLink" href="#note_LCL322_378_2" id="target_note_LCL322_378_2"><sup>2</sup></a> quam nunc silentium perferrent omnia damnantis. Pacem illi per orbem terrae, an victorias sine damno exercituum displicere? Ne hominem bonis publicis maestum,





</p></section><notes><section class="footnotes"><ul><li class="note" id="note_LCL322_378_1"><a class="footnoteCrossrefLink" href="#target_note_LCL322_378_1" title="Click to highlight in text"><sup class="lineRef">1</sup>agere] ageret <span class="italic">Agricola, Madvig.</span></a></li><script type="text/javascript">document.getElementById('note_LCL322_378_1').style.display = "none";</script><li class="note" id="note_LCL322_378_2"><a class="footnoteCrossrefLink" href="#target_note_LCL322_378_2" title="Click to highlight in text"><sup class="lineRef">2</sup>increpantem <span class="italic">G:</span> increpatium <span class="italic">Med.,</span> increpantis vocem <span class="italic">Madvig, Halm.</span></a></li><script type="text/javascript">document.getElementById('note_LCL322_378_2').style.display = "none";</script></ul></section></notes></section>