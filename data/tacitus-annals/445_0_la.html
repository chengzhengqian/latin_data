<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


Orfito primi pili honore perfuncto mandat. Is quamquam incautos barbaros et bene gerendae rei casum offerri scripserat, tenere se munimentis et maiores copias opperiri iubetur. Sed rupto imperio, postquam paucae e proximis castellis turmae advenerant
pugnamque imperitia poscebant, congressus cum hoste funditur. Et damno eius exterriti qui subsidium ferre debuerant, sua quisque in castra trepida fuga rediere. Quod graviter Corbulo accepit increpitumque Paccium et praefectos militesque tendere extra vallum iussit; inque ea contumelia detenti nec nisi precibus universi exercitus exsoluti sunt.</p>
<p>XXXVII. At Tiridates super proprias clientelas ope Vologesi<a class="footnoteLink" href="#note_LCL322_60_1" id="target_note_LCL322_60_1"><sup>1</sup></a> fratris adiutus, non furtim iam, sed palam bello infensare Armeniam, quosque fidos nobis 
rebatur, depopulari, et si copiae contra ducerentur, eludere hucque et illuc volitans plura fama quam pugna exterrere. Igitur Corbulo quaesito diu proelio frustra habitus et exemplo hostium circumferre bellum coactus, dispertit vires, ut legati praefectique diversos locos pariter invaderent; simul regem Antiochum monet proximas sibi praefecturas petere. Nam Pharasmanes interfecto filio Radamisto quasi proditore, quo fidem in nos testaretur, vetus adversus






</p></section><notes><section class="footnotes"><ul><li class="note" id="note_LCL322_60_1"><a class="footnoteCrossrefLink" href="#target_note_LCL322_60_1" title="Click to highlight in text"><sup class="lineRef">1</sup>Vologesi] Vologaesis <span class="italic">Nipperdey.</span></a></li><script type="text/javascript">document.getElementById('note_LCL322_60_1').style.display = "none";</script></ul></section></notes></section>