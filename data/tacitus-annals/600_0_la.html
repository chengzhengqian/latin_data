<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">

nunc te, Nero, et Thraseam avida discordiarum civitas loquitur. Et habet sectatores vel potius satellites, qui nondum contumaciam sententiarum, sed habitum vultumque eius sectantur, rigidi et tristes, quo tibi lasciviam exprobrent. Huic uni incolumitas tua sine <span class="italic">cura,</span><a class="footnoteLink" href="#note_LCL322_370_1" id="target_note_LCL322_370_1"><sup>1</sup></a> artes sine honore. Pro-spera principis respuit:<a class="footnoteLink" href="#note_LCL322_370_2" id="target_note_LCL322_370_2"><sup>2</sup></a> etiamne luctibus et doloribus non satiatur? Eiusdem animi est Poppaeam divam non credere, cuius in acta divi Augusti et divi Iuli non iurare. Spernit religiones, abrogat leges. Diurna populi Romani per provincias, per exercitus curatius leguntur, ut noscatur, quid Thrasea non fecerit. Aut transeamus ad illa instituta, si potiora sunt, aut nova cupientibus auferatur dux et auctor. Ista secta Tuberones et Favonios, veteri quoque rei publicae ingrata nomina, genuit. Ut imperium evertant, libertatem praeferunt: si perverterint, libertatem ipsam adgredientur. Frustra Cassium amovisti, si gliscere et vigere Brutorum aemulos passurus es. Denique nihil ipse de Thrasea scripseris: disceptatorem senatum nobis relinque.‚Äù




</p></section><notes><section class="footnotes"><ul><li class="note" id="note_LCL322_370_1"><a class="footnoteCrossrefLink" href="#target_note_LCL322_370_1" title="Click to highlight in text"><sup class="lineRef">1</sup>&lt;cura&gt; <span class="italic">Lipsius.</span></a></li><script type="text/javascript">document.getElementById('note_LCL322_370_1').style.display = "none";</script><li class="note" id="note_LCL322_370_2"><a class="footnoteCrossrefLink" href="#target_note_LCL322_370_2" title="Click to highlight in text"><sup class="lineRef">2</sup>respuit <span class="italic">Fisher:</span> respernit <span class="italic">Med.,</span> prosperas... res spernit <span class="italic">vulg.</span></a></li><script type="text/javascript">document.getElementById('note_LCL322_370_2').style.display = "none";</script></ul></section></notes></section>