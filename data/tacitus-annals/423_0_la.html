<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


Ummidio praerepta quae suis consiliis patravisset, testante contra Corbulone non prius conversum regem ad offerendos obsides, quam ipse dux bello delectus spes eius ad metum mutaret. Nero quo componeret diversos, sic evulgari iussit: ob res a Quadrato et Corbulone prospere gestas laurum fascibus imperatoriis
addi. Quae in alios consules egressa coniunxi.</p>
<p>X. Eodem anno Caesar effigiem Cn. Domitio patri et consularia insignia Asconio Labeoni, quo tutore usus erat, petivit a senatu; sibique statuas argento vel auro solidas adversus offerentis prohibuit. Et quamquam censuissent patres, ut principium anni inciperet mense Decembri, quo ortus erat Nero, veterem religionem kalendarum Ianuariarum inchoando
anno retinuit. Neque recepti sunt inter reos Carrinas Celer senator servo accusante, aut Iulius Densus equester,<a class="footnoteLink" href="#note_LCL322_16_1" id="target_note_LCL322_16_1"><sup>1</sup></a> cui favor in Britannicum crimini dabatur.</p>
<p>XI. Claudio Nerone L. Antistio consulibus cum in acta principum iurarent magistratus, in sua acta collegam Antistium iurare prohibuit, magnis patrum laudibus, ut iuvenilis animus levium quoque rerum






</p></section><notes><section class="footnotes"><ul><li class="note" id="note_LCL322_16_1"><a class="footnoteCrossrefLink" href="#target_note_LCL322_16_1" title="Click to highlight in text"><sup class="lineRef">1</sup>equester] eques R. <span class="italic">Muretus.</span></a></li><script type="text/javascript">document.getElementById('note_LCL322_16_1').style.display = "none";</script></ul></section></notes></section>