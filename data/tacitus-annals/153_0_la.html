<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">
tamen occulere debui narratum ab iis qui nostram ad iuventam duraverunt. Caesar flexo in maestitiam ore suam invidiam tali morte quaesitam apud senatum . . .<a class="footnoteLink" href="#note_LCL249_546_1" id="target_note_LCL249_546_1"><sup>1</sup></a> crebrisque interrogationibus exquirit qualem Piso diem supremum noctemque exegisset. Atque illo pleraque sapienter, quaedam inconsultius respondente, recitat codicillos a Pisone in hunc ferme modum compositos: “Conspiratione inimicorum et invidia falsi criminis oppressus, quatenus veritati et innocentiae meae nusquam locus est, deos inmortalis testor vixisse me, Caesar, cum fide adversum te neque alia in matrem tuam pietate; vosque oro liberis meis consulatis, ex quibus Cn. Piso qualicumque fortunae meae non est adiunctus, cum omne hoc tempus in urbe egerit, M. Piso repetere Suriam dehortatus est. Atque utinam ego potius filio iuveni quam ille patri seni cessisset. Eo impensius precor ne meae pravitatis poenas innoxius luat. Per quinque et quadraginta annorum obsequium, per collegium consulatus, quondam divo Augusto parenti tuo probatus et tibi amicus nec quicquam post haec rogaturus salutem infelicis filii rogo.” De Plancina nihil addidit.</p>
<p>XVII. Post quae Tiberius adulescentem crimine civilis belli purgavit, patris quippe iussa nec potuisse





</p></section><notes><section class="footnotes"><ul><li class="note" id="note_LCL249_546_1"><a class="footnoteCrossrefLink" href="#target_note_LCL249_546_1" title="Click to highlight in text"><sup class="lineRef">1</sup>. . . <span class="italic">Boxhorn.</span></a></li><script type="text/javascript">document.getElementById('note_LCL249_546_1').style.display = "none";</script></ul></section></notes></section>