<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

civili bello maris potens, donec Antonii partibus, mox Caesaris misceretur. Avus Pharsalica acie pro optumatibus ceciderat. Ipse delectus, cui minor Antonia, Octavia genita, in matrimonium daretur, post exercitu flumen Albim transcendit, longius penetrata Germania, quam quisquam priorum, easque ob res insignia triumphi adeptus est. Obiit et L. Antonius, multa claritudine generis, sed inprospera. Nam patre eius Iullo<a class="footnoteLink" href="#note_LCL312_80_1" id="target_note_LCL312_80_1"><sup>1</sup></a> Antonio ob adulterium Iuliae morte punito hunc admodum adulescentulum, sororis nepotem, seposuit Augustus in civitatem Massiliensem, ubi specie studiorum nomen exilii tegeretur. Habitus tamen supremis honor, ossaque tumulo Octaviorum inlata per decretum senatus.</p>
<p>XLV. Isdem consulibus facinus atrox in citeriore Hispania admissum a quodam agresti nationis Termestinae. Is praetorem provinciae L. Pisonem, pace incuriosum, ex inproviso in itinere adortus uno vulnere in mortem adfecit; ac pernicitate equi profugus, postquam saltuosos locos attigerat, dimisso equo per derupta et avia sequentis frustratus est.








</p></section><notes><section class="footnotes"><ul><li class="note" id="note_LCL312_80_1"><a class="footnoteCrossrefLink" href="#target_note_LCL312_80_1" title="Click to highlight in text"><sup class="lineRef">1</sup>Iullo <span class="italic">Andresen</span> (Iulo <span class="italic">Lipsius):</span> iulio.</a></li><script type="text/javascript">document.getElementById('note_LCL312_80_1').style.display = "none";</script></ul></section></notes></section>