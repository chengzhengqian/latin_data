<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


Socii reges, prout bello conduceret, parere iussi: sed studia eorum in Corbulonem promptiora erant. Qui ut <span class="italic">instaret</span><a class="footnoteLink" href="#note_LCL322_14_1" id="target_note_LCL322_14_1"><sup>1</sup></a> famae, quae in novis coeptis validissima est, itinere propere confecto apud Aegeas civitatem Ciliciae obvium Quadratum habuit, illuc progressum, ne, si ad accipiendas copias Suriam intravisset Corbulo, omnium ora in se verteret, corpore ingens, verbis magnificis et super experientiam sapientiamque etiam specie inanium validus.</p>
<p>IX. Ceterum uterque ad Vologesen regem nuntiis monebant, pacem quam bellum mallet datisque obsidibus solitam prioribus reverentiam in populum Romanum continuaret. Et Vologeses, quo bellum ex commodo pararet, an ut aemulationis suspectos per nomen obsidum amoveret, tradit nobilissimos ex familia Arsacidarum. Accepitque eos centurio Insteius
ab Ummidio missus, forte priore<a class="footnoteLink" href="#note_LCL322_14_2" id="target_note_LCL322_14_2"><sup>2</sup></a> de causa adito rege. Quod postquam Corbuloni cognitum est, ire praefectum cohortis Arrium Varum et reciperare obsides iubet. Hinc ortum inter praefectum et centurionem iurgium ne diutius externis spectaculo esset, arbitrium rei obsidibus legatisque, qui eos ducebant, permissum. Atque illi recentem gloria<a class="footnoteLink" href="#note_LCL322_14_3" id="target_note_LCL322_14_3"><sup>3</sup></a> et inclinatione<a class="footnoteLink" href="#note_LCL322_14_4" id="target_note_LCL322_14_4"><sup>4</sup></a> quadam etiam hostium Corbulonem praetulere. Unde discordia inter duces, querente









</p></section><notes><section class="footnotes"><ul><li class="note" id="note_LCL322_14_1"><a class="footnoteCrossrefLink" href="#target_note_LCL322_14_1" title="Click to highlight in text"><sup class="lineRef">1</sup>&lt;instaret&gt; <span class="italic">Haase</span> (cl. <span class="italic">Agr.</span> 18, 4).</a></li><script type="text/javascript">document.getElementById('note_LCL322_14_1').style.display = "none";</script><li class="note" id="note_LCL322_14_2"><a class="footnoteCrossrefLink" href="#target_note_LCL322_14_2" title="Click to highlight in text"><sup class="lineRef">2</sup>priore] prior ea <span class="italic">Muretus, al.</span></a></li><script type="text/javascript">document.getElementById('note_LCL322_14_2').style.display = "none";</script><li class="note" id="note_LCL322_14_3"><a class="footnoteCrossrefLink" href="#target_note_LCL322_14_3" title="Click to highlight in text"><sup class="lineRef">3</sup>recentem gloria <span class="italic">Med.</span><sup>1</sup>: recentem gloriam <span class="italic">Med.</span></a></li><script type="text/javascript">document.getElementById('note_LCL322_14_3').style.display = "none";</script><li class="note" id="note_LCL322_14_4"><a class="footnoteCrossrefLink" href="#target_note_LCL322_14_4" title="Click to highlight in text"><sup class="lineRef">4</sup>inclinatione <span class="italic">Med.</span><sup>1</sup>: inclinationem <span class="italic">Med.</span></a></li><script type="text/javascript">document.getElementById('note_LCL322_14_4').style.display = "none";</script></ul></section></notes></section>