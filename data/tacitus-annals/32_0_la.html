<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

operum ac propriis nominibus incusant vallum, fossas, pabuli, materiae, lignorum adgestus, et si qua alia ex necessitate aut adversus otium castrorum quaeruntur. Atrocissimus veteranorum clamor oriebatur, qui tricena aut supra stipendia numerantes, mederetur fessis, neu mortem in isdem laboribus obirent,<a class="footnoteLink" href="#note_LCL249_304_1" id="target_note_LCL249_304_1"><sup>1</sup></a> sed finem tam exercitae militiae neque inopem requiem orabant. Fuere etiam qui legatam a divo Augusto pecuniam reposcerent, faustis in Germanicum ominibus; et, si vellet imperium, promptos<a class="footnoteLink" href="#note_LCL249_304_2" id="target_note_LCL249_304_2"><sup>2</sup></a> ostentavere. Tum vero, quasi scelere contaminaretur, praeceps tribunali desiluit. Opposuerunt abeunti arma, minitantes, ni regrederetur; at ille moriturum potius quam fidem exueret clamitans, ferrum a latere deripuit<a class="footnoteLink" href="#note_LCL249_304_3" id="target_note_LCL249_304_3"><sup>3</sup></a> elatumque deferebat in pectus, ni proximi prensam dextram vi attinuissent. Extrema et conglobata inter se pars contionis ac, vix credibile dictu, quidam singuli, propius incedentes, feriret hortabantur; et miles nomine Calusidius strictum obtulit gladium, addito acutiorem esse. Saevum id malique moris etiam furentibus visum, ac spatium fuit quo Caesar ab amicis in tabernaculum raperetur.</p>
</section><notes><section class="footnotes"><ul><li class="note" id="note_LCL249_304_1"><a class="footnoteCrossrefLink" href="#target_note_LCL249_304_1" title="Click to highlight in text"><sup class="lineRef">1</sup>laboribus obirent <span class="italic">Ernesti</span>: laboribus.</a></li><script type="text/javascript">document.getElementById('note_LCL249_304_1').style.display = "none";</script><li class="note" id="note_LCL249_304_2"><a class="footnoteCrossrefLink" href="#target_note_LCL249_304_2" title="Click to highlight in text"><sup class="lineRef">2</sup>promptos <span class="italic">Rhenanus</span>: promtas.</a></li><script type="text/javascript">document.getElementById('note_LCL249_304_2').style.display = "none";</script><li class="note" id="note_LCL249_304_3"><a class="footnoteCrossrefLink" href="#target_note_LCL249_304_3" title="Click to highlight in text"><sup class="lineRef">3</sup>deripuit <span class="italic">Beroaldus</span>: diripuit.</a></li><script type="text/javascript">document.getElementById('note_LCL249_304_3').style.display = "none";</script></ul></section></notes></section>