<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

quam<a class="footnoteLink" href="#note_LCL249_462_1" id="target_note_LCL249_462_1"><sup>1</sup></a> A. Postumius dictator voverat, eodemque in loco aedem Florae ab Lucio et Marco Publiciis aedilibus constitutam, et Iano templum, quod apud forum holitorium C. Duilius struxerat, qui primus rem Romanam prospere mari gessit triumphumque navalem de Poenis meruit. Spei aedes a<a class="footnoteLink" href="#note_LCL249_462_2" id="target_note_LCL249_462_2"><sup>2</sup></a> Germanico sacratur: hanc A. Atilius<a class="footnoteLink" href="#note_LCL249_462_3" id="target_note_LCL249_462_3"><sup>3</sup></a> voverat eodem bello.</p>
<p>L. Adolescebat interea lex maiestatis. Et Appuleiam Varillam,<a class="footnoteLink" href="#note_LCL249_462_4" id="target_note_LCL249_462_4"><sup>4</sup></a> sororis Augusti neptem, quia probrosis sermonibus divum Augustum ac Tiberium et matrem eius inlusisset Caesarique conexa adulterio teneretur, maiestatis delator arcessebat. De adulterio satis caveri lege Iulia visum: maiestatis crimen distingui Caesar postulavit damnarique, si qua de Augusto inreligiose dixisset: in se iacta nolle ad cognitionem vocari. Interrogatus a consule quid de iis censeret quae de matre eius locuta secus argueretur reticuit: dem proximo senatus die illius quoque nomine oravit ne cui verba in eam quoquo modo habita crimini forent. Liberavitque Appuleiam lege maiestatis: adulterii graviorem poenam











</p></section><notes><section class="footnotes"><ul><li class="note" id="note_LCL249_462_1"><a class="footnoteCrossrefLink" href="#target_note_LCL249_462_1" title="Click to highlight in text"><sup class="lineRef">1</sup>quam <span class="italic">Lipsius</span>: quas.</a></li><script type="text/javascript">document.getElementById('note_LCL249_462_1').style.display = "none";</script><li class="note" id="note_LCL249_462_2"><a class="footnoteCrossrefLink" href="#target_note_LCL249_462_2" title="Click to highlight in text"><sup class="lineRef">2</sup>a <span class="italic">Beroaldus</span>: in.</a></li><script type="text/javascript">document.getElementById('note_LCL249_462_2').style.display = "none";</script><li class="note" id="note_LCL249_462_3"><a class="footnoteCrossrefLink" href="#target_note_LCL249_462_3" title="Click to highlight in text"><sup class="lineRef">3</sup>A. Atilius <span class="italic">Nipperdey</span>: iatillius.</a></li><script type="text/javascript">document.getElementById('note_LCL249_462_3').style.display = "none";</script><li class="note" id="note_LCL249_462_4"><a class="footnoteCrossrefLink" href="#target_note_LCL249_462_4" title="Click to highlight in text"><sup class="lineRef">4</sup>Varillam <span class="italic">Furlanetto</span>: variliam.</a></li><script type="text/javascript">document.getElementById('note_LCL249_462_4').style.display = "none";</script></ul></section></notes></section>