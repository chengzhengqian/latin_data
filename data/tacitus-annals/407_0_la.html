<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2">
<p>LX. Eodem anno saepius audita vox principis, parem vim rerum habendam a procuratoribus suis iudicatarum, ac si ipse statuisset. Ac ne fortuito prolapsus videretur, senatus quoque consulto cautum plenius quam antea et uberius. Nam divus Augustus apud equestres,<a class="footnoteLink" href="#note_LCL312_402_1" id="target_note_LCL312_402_1"><sup>1</sup></a> qui Aegypto praesiderent, lege agi decretaque eorum perinde haberi iusserat, ac si magistratus Romani constituissent; mox alias per provincias et in urbe pleraque concessa sunt, quae olim a praetoribus noscebantur. Claudius omne ius tradidit, de quo totiens seditione aut armis certatum, cum Semproniis rogationibus equester ordo in possessione iudiciorum locaretur, aut rursum Serviliae leges senatui iudicia redderent,<a class="footnoteLink" href="#note_LCL312_402_2" id="target_note_LCL312_402_2"><sup>2</sup></a> Mariusque et Sulla olim de eo vel praecipue bellarent. Sed tunc ordinum diversa studia, et quae vicerant<a class="footnoteLink" href="#note_LCL312_402_3" id="target_note_LCL312_402_3"><sup>3</sup></a> publice








</p></section><notes><section class="footnotes"><ul><li class="note" id="note_LCL312_402_1"><a class="footnoteCrossrefLink" href="#target_note_LCL312_402_1" title="Click to highlight in text"><sup class="lineRef">1</sup>equestres] equites illustres <span class="italic">A. Schmidt.</span></a></li><script type="text/javascript">document.getElementById('note_LCL312_402_1').style.display = "none";</script><li class="note" id="note_LCL312_402_2"><a class="footnoteCrossrefLink" href="#target_note_LCL312_402_2" title="Click to highlight in text"><sup class="lineRef">2</sup>redderent &lt;vel adimerent&gt; <span class="italic">Nipperdey.</span></a></li><script type="text/javascript">document.getElementById('note_LCL312_402_2').style.display = "none";</script><li class="note" id="note_LCL312_402_3"><a class="footnoteCrossrefLink" href="#target_note_LCL312_402_3" title="Click to highlight in text"><sup class="lineRef">3</sup>vicerant] evicerant <span class="italic">Heinsius.</span></a></li><script type="text/javascript">document.getElementById('note_LCL312_402_3').style.display = "none";</script></ul></section></notes></section>