<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2">
<p>XXXVI. Consultatum ibi de remedio; etenim nuntiabatur parari legatos, qui superiorem exercitum ad causam eandem traherent; destinatum excidio Vbiorum oppidum, imbutasque praeda manus in direptionem Galliarum erupturas. Augebat metum gnarus Romanae seditionis et, si mitteretur ripa, invasurus hostis: at, si auxilia et socii adversum abscedentis legiones armarentur, civile bellum suscipi. Periculosa severitas, flagitiosa largitio; seu nihil militi, sive<a class="footnoteLink" href="#note_LCL249_306_1" id="target_note_LCL249_306_1"><sup>1</sup></a> omnia concederentur<a class="footnoteLink" href="#note_LCL249_306_2" id="target_note_LCL249_306_2"><sup>2</sup></a> in ancipiti res publica. Igitur, volutatis inter se rationibus, placitum ut epistulae nomine principis scriberentur: missionem dari vicena stipendia meritis, exauctorari qui sena dena fecissent ac retineri sub vexillo ceterorum inmunes nisi propulsandi hostis, legata quae petiverant exsolvi duplicarique.</p>
<p>XXXVII. Sensit miles in tempus conficta statimque flagitavit. Missio per tribunos maturatur, largitio differebatur in hiberna cuiusque. Non abscessere quintani unetvicesimanique, donec isdem in aestivis contracta ex viatico amicorum ipsiusque Caesaris pecunia persolveretur. Primam ac vicesimam legiones Caecina legatus in civitatem Vbiorum reduxit,






</p></section><notes><section class="footnotes"><ul><li class="note" id="note_LCL249_306_1"><a class="footnoteCrossrefLink" href="#target_note_LCL249_306_1" title="Click to highlight in text"><sup class="lineRef">1</sup>sive <span class="italic">Jac. Gronovius</span> (seu <span class="italic">Beroaldus</span>): sibi.</a></li><script type="text/javascript">document.getElementById('note_LCL249_306_1').style.display = "none";</script><li class="note" id="note_LCL249_306_2"><a class="footnoteCrossrefLink" href="#target_note_LCL249_306_2" title="Click to highlight in text"><sup class="lineRef">2</sup>concederentur <span class="italic">Rhenanus</span>: concedentur.</a></li><script type="text/javascript">document.getElementById('note_LCL249_306_2').style.display = "none";</script></ul></section></notes></section>