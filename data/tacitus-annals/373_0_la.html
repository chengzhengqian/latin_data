<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

praecipua religione Herculis, qui tempore stato per quietem monet sacerdotes, ut templum iuxta equos venatui adornatos sistant. Equi ubi pharetras telis onustas accepere, per saltus vagi nocte demum vacuis pharetris multo cum anhelitu redeunt. Rursum deus, qua silvas pererraverit, nocturno visu demonstrat, reperiunturque fusae passim ferae.</p>
<p>XIV. Ceterum Gotarzes, nondum satis aucto exercitu, flumine Corma pro munimento uti, et quamquam per insectationes et nuntios ad proelium vocaretur, nectere moras, locos mutare et missis corruptoribus exuendam ad fidem hostes emercari. Ex quis Izates Adiabeno,<a class="footnoteLink" href="#note_LCL312_334_1" id="target_note_LCL312_334_1"><sup>1</sup></a> mox Acbarus<a class="footnoteLink" href="#note_LCL312_334_2" id="target_note_LCL312_334_2"><sup>2</sup></a> Arabum cum exercitu abscedunt, levitate gentili, et quia experimentis cognitum est barbaros malle Roma petere reges quam habere. At Meherdates validis auxiliis nudatus, ceterorum proditione suspecta, quod unum reliquum, rem in casum dare proelioque experiri statuit. Nec detrectavit pugnam Gotarzes deminutis hostibus ferox; concursumque magna caede et ambiguo eventu, donec Carenem profligatis obviis<a class="footnoteLink" href="#note_LCL312_334_3" id="target_note_LCL312_334_3"><sup>3</sup></a> longius evectum integer a tergo globus circumveniret. Tum omni spe perdita Meherdates, promissa Parracis paterni clientis secutus, dolo eius vincitur traditurque victori. Atque ille non proÂ­pinquum






</p></section><notes><section class="footnotes"><ul><li class="note" id="note_LCL312_334_1"><a class="footnoteCrossrefLink" href="#target_note_LCL312_334_1" title="Click to highlight in text"><sup class="lineRef">1</sup>Adiabeno <span class="italic">J. F. Gronovius</span>: adiabenus.</a></li><script type="text/javascript">document.getElementById('note_LCL312_334_1').style.display = "none";</script><li class="note" id="note_LCL312_334_2"><a class="footnoteCrossrefLink" href="#target_note_LCL312_334_2" title="Click to highlight in text"><sup class="lineRef">2</sup>Acbarus] abbarus <span class="italic">Med.</span></a></li><script type="text/javascript">document.getElementById('note_LCL312_334_2').style.display = "none";</script><li class="note" id="note_LCL312_334_3"><a class="footnoteCrossrefLink" href="#target_note_LCL312_334_3" title="Click to highlight in text"><sup class="lineRef">3</sup>obviis <span class="italic">Andresen (Med.<sup>1</sup></span>?): obusis <span class="italic">Med.,</span> obversis <span class="italic">det., vulg.</span></a></li><script type="text/javascript">document.getElementById('note_LCL312_334_3').style.display = "none";</script></ul></section></notes></section>