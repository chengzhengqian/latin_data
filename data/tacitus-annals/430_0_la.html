<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


et sibi amisso fratris auxilio reliquas spes in re publica sitas, et tanto magis fovendum patribus populoque principem, qui unus superesset e familia summum ad fastigium genita.</p>
<p>XVIII. Exim largitione potissimos amicorum auxit. Nec defuere qui arguerent viros gravitatem adseverantis,
quod domos, villas, id temporis quasi praedam divisissent. Alii necessitatem adhibitam credebant a principe, sceleris sibi conscio et veniam sperante, si largitionibus validissimum quemque obstrinxisset. At matris ira nulla munificentia leniri, sed amplecti Octaviam, crebra cum amicis secreta habere, super ingenitam avaritiam undique pecunias quasi in subsidium corripiens, tribunos et centuriones comiter excipere, nomina et virtutes nobilium, qui etiam tum supererant, in honore habere, quasi quaereret ducem et partis. Cognitum id Neroni, excubiasque militaris,
quae ut coniugi imperatoris olim, tum ut matri servabantur, et Germanos nuper eundem <span class="italic">in</span><a class="footnoteLink" href="#note_LCL322_30_1" id="target_note_LCL322_30_1"><sup>1</sup></a> honorem
custodes additos degredi iubet. Ac ne coetu salutantium frequentaretur, separat domum matremque
transfert in eam, quae Antoniae fuerat, quotiens ipse illuc ventitaret, saeptus turba centurionum et post breve osculum digrediens.</p>
<p>XIX. Nihil rerum mortalium tam instabile ac







</p></section><notes><section class="footnotes"><ul><li class="note" id="note_LCL322_30_1"><a class="footnoteCrossrefLink" href="#target_note_LCL322_30_1" title="Click to highlight in text"><sup class="lineRef">1</sup>nuper eundem in <span class="italic">Boetticher</span>: super eundem.</a></li><script type="text/javascript">document.getElementById('note_LCL322_30_1').style.display = "none";</script></ul></section></notes></section>