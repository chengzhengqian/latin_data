<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


gloriam amplexus. Interrogatusque a Nerone, quibus causis ad oblivionem sacramenti processisset, “Oderam te” inquit, “nec quisquam tibi fidelior militum fuit, dum amari meruisti. Odisse coepi, postquam parricida matris<a class="footnoteLink" href="#note_LCL322_322_1" id="target_note_LCL322_322_1"><sup>1</sup></a> et uxoris, auriga et histrio et incendiarius extitisti.” Ipsa rettuli verba, quia non, ut Senecae, vulgata erant, nec minus nosci decebat militaris viri sensus incomptos et validos. Nihil in illa coniuratione gravius auribus Neronis accidisse constitit, qui ut faciendis sceleribus promptus, ita audiendi quae faceret insolens erat. Poena Flavi Veianio Nigro tribuno mandatur. Is proximo in agro scrobem effodi iussit, quam vis<span class="italic">am</span><a class="footnoteLink" href="#note_LCL322_322_2" id="target_note_LCL322_322_2"><sup>2</sup></a> Flavus ut humilem et angustam increpans, circumstantibus militibus, “Ne hoc quidem” inquit “ex disciplina.” Admonitusque fortiter protendere cervicem, “Utinam” ait “tu tam fortiter ferias!” Et ille multum tremens, cum vix duobus ictibus caput amputavisset, saevitiam apud Neronem iactavit, sesquiplaga interfectum a se dicendo.</p>
<p>LXVIII. Proximum constantiae exemplum Sulpicius Asper centurio praebuit, percontanti Neroni, cur in caedem suam conspiravisset, breviter respondens non aliter tot flagitiis eius subveniri potuisse. Tum iussam poenam subiit. Nec ceteri centuriones in perpetiendis suppliciis degeneravere: at non Faenio



</p></section><notes><section class="footnotes"><ul><li class="note" id="note_LCL322_322_1"><a class="footnoteCrossrefLink" href="#target_note_LCL322_322_1" title="Click to highlight in text"><sup class="lineRef">1</sup>matris &lt;et fratris&gt; <span class="italic">Nipperdey.</span></a></li><script type="text/javascript">document.getElementById('note_LCL322_322_1').style.display = "none";</script><li class="note" id="note_LCL322_322_2"><a class="footnoteCrossrefLink" href="#target_note_LCL322_322_2" title="Click to highlight in text"><sup class="lineRef">2</sup>quam visam <span class="italic">Walther:</span> quamvis.</a></li><script type="text/javascript">document.getElementById('note_LCL322_322_2').style.display = "none";</script></ul></section></notes></section>