<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

illam gloriam trucidantium Crassum, exturbantium Antonium, si mancipium Caesaris, tot per annos servitutem perpessum, Parthis imperitet? Accendebat dedignantis et ipse diversus a maiorum institutis, raro venatu, segni equorum cura; quotiens per urbes incederet, lecticae gestamine fastuque erga patrias epulas. Inridebantur et Graeci comites ac vilissima utensilium anulo clausa. Sed prompti aditus, obvia comitas, ignotae Parthis virtutes, nova vitia; et quia ipsorum moribus<a class="footnoteLink" href="#note_LCL249_386_1" id="target_note_LCL249_386_1"><sup>1</sup></a> aliena perinde odium pravis et honestis.</p>
<p>III. Igitur Artabanus Arsacidarum e sanguine apud Dahas adultus excitur, primoque congressu fusus reparat viris regnoque potitur. Victo Vononi perfugium Armenia fuit, vacua tunc interque Parthorum et Romanas opes infida ob scelus Antonii, qui Artavasden regem Armeniorum, specie amicitiae inlectum, dein catenis oneratum, postremo interfecerat. Eius filius Artaxias, memoria patris








</p></section><notes><section class="footnotes"><ul><li class="note" id="note_LCL249_386_1"><a class="footnoteCrossrefLink" href="#target_note_LCL249_386_1" title="Click to highlight in text"><sup class="lineRef">1</sup>moribus <span class="italic">Muretus</span>: maioribus.</a></li><script type="text/javascript">document.getElementById('note_LCL249_386_1').style.display = "none";</script></ul></section></notes></section>