<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

In nurum ne id quidem confingere ausus, adrogantiam oris et contumacem animum incusavit, magno senatus pavore ac silentio, donec pauci, quis nulla ex honesto spes (et publica mala singulis in occasionem gratiae trahuntur), ut referretur postulavere, promptissimo Cotta Messalino cum atroci sententia. Sed aliis a primoribus maximeque a magistratibus trepidabatur: quippe Tiberius etsi infense invectus cetera ambigua reliquerat.</p>
<p>IV. Fuit in senatu Iunius Rusticus, conponendis patrum actis delectus a Caesare, eoque meditationes eius introspicere creditus. Is fatali quodam motu (neque enim ante specimen constantiae dederat) seu prava sollertia, dum imminentium oblitus incerta pavet, inserere se dubitantibus ac monere consules, ne relationem inciperent; disserebatque brevibus momentis summa verti: posse quandoque <span class="italic">domus</span><span class="italic"><a class="footnoteLink" href="#note_LCL312_140_1" id="target_note_LCL312_140_1"><sup>1</sup></a></span> Germanici exitium<a class="footnoteLink" href="#note_LCL312_140_2" id="target_note_LCL312_140_2"><sup>2</sup></a> paenitentiae <span class="italic">esse</span> seni.<a class="footnoteLink" href="#note_LCL312_140_3" id="target_note_LCL312_140_3"><sup>3</sup></a> Simul populus effigies Agrippinae ac Neronis gerens circumsistit curiam faustisque<a class="footnoteLink" href="#note_LCL312_140_4" id="target_note_LCL312_140_4"><sup>4</sup></a> in Caesarem ominibus falsas litteras et principe invito exitium domui eius intendi clamitat. Ita nihil triste illo die patratum. Ferebantur etiam sub nominibus consularium fictae in Seianum sententiae, exercentibus plerisque per








</p></section><notes><section class="footnotes"><ul><li class="note" id="note_LCL312_140_1"><a class="footnoteCrossrefLink" href="#target_note_LCL312_140_1" title="Click to highlight in text"><sup class="lineRef">1</sup>&lt;domus&gt; <span class="italic">Halm</span> (<span class="italic">after Orelli</span>): om.</a></li><script type="text/javascript">document.getElementById('note_LCL312_140_1').style.display = "none";</script><li class="note" id="note_LCL312_140_2"><a class="footnoteCrossrefLink" href="#target_note_LCL312_140_2" title="Click to highlight in text"><sup class="lineRef">2</sup>Germanici exitium <span class="italic">Ruperti</span>: Germanicis titium.</a></li><script type="text/javascript">document.getElementById('note_LCL312_140_2').style.display = "none";</script><li class="note" id="note_LCL312_140_3"><a class="footnoteCrossrefLink" href="#target_note_LCL312_140_3" title="Click to highlight in text"><sup class="lineRef">3</sup>&lt;esse&gt; seni <span class="italic">Walther:</span> senis.</a></li><script type="text/javascript">document.getElementById('note_LCL312_140_3').style.display = "none";</script><li class="note" id="note_LCL312_140_4"><a class="footnoteCrossrefLink" href="#target_note_LCL312_140_4" title="Click to highlight in text"><sup class="lineRef">4</sup>faustisque <span class="italic">Muretus:</span> festisque.</a></li><script type="text/javascript">document.getElementById('note_LCL312_140_4').style.display = "none";</script></ul></section></notes></section>