<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


in amicitia Neronis habebatur: nec mora quin adulterio matrimonium iungeretur.</p>
<p>XLVI. Otho sive amore incautus laudare formam elegantiamque uxoris apud principem, sive ut accenderet ac, si eadem femina poterentur, id quoque vinculum potentiam ei adiceret. Saepe auditus est consurgens e convivio Caesaris, se quidem<a class="footnoteLink" href="#note_LCL322_82_1" id="target_note_LCL322_82_1"><sup>1</sup></a> ire ad illam, sibi concessam dictitans nobilitatem, pulchritudinem,
vota omnium et gaudia felicium. His atque talibus inritamentis non longa cunctatio interponitur.
Sed accepto aditu Poppaea primum per blandimenta et artis valescere, imparem cupidini se et forma Neronis captam simulans; mox acri iam principis amore ad superbiam vertens, si ultra unam alteramque noctem attineretur, nuptam esse se dictitans, nec posse matrimonium amittere, devinctam Othoni per genus vitae, quod nemo adaequaret: illum animo et cultu magnificum; ibi se summa fortuna digna visere: at Neronem, paelice ancilla et adsuetudine Actes devinctum, nihil e contubernio servili nisi abiectum et sordidum traxisse. Deicitur familiaritate sueta, post congressu et comitatu Otho, et ad postremum, ne in urbe aemulatus ageret, provinciae Lusitaniae praeficitur; ubi usque ad






</p></section><notes><section class="footnotes"><ul><li class="note" id="note_LCL322_82_1"><a class="footnoteCrossrefLink" href="#target_note_LCL322_82_1" title="Click to highlight in text"><sup class="lineRef">1</sup>se quidem <span class="italic">Weissenborn</span>: seq.</a></li><script type="text/javascript">document.getElementById('note_LCL322_82_1').style.display = "none";</script></ul></section></notes></section>