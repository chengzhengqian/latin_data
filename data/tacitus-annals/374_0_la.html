<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

neque Arsacis de gente, sed alienigenam et Romanum increpans, auribus decisis vivere iubet, ostentui clementiae suae et in nos dehonestamento. Dein Gotarzes morbo obiit, accitusque in regnum Vonones Medos tum praesidens. Nulla huic prospera aut adversa, quis memoraretur: brevi et inglorio imperio perfunctus est, resque Parthorum in filium eius Vologesen translatae.</p>
<p>XV. At Mithridates Bosporanus amissis opibus vagus, postquam Didium ducem Romanum roburque exercitus abisse cognoverat, relictos in novo regno Cotyn iuventa rudem et paucas cohortium cum Iulio Aquila equite Romano, spretis utrisque concire nationes, inlicere perfugas; postremo exercitu coacto regem Dandaridarum exturbat imperioque eius potitur. Quae ubi cognita et iam iamque Bosporum invasurus habebatur, diffisi propriis viribus Aquila et Cotys, quia Zorsines Siracorum rex hostilia resumpserat, externas et ipsi gratias quaesivere missis legatis ad Eunonen, qui Aorsorum<a class="footnoteLink" href="#note_LCL312_336_1" id="target_note_LCL312_336_1"><sup>1</sup></a> genti <span class="italic">rex</span> <span class="italic">potentia</span><a class="footnoteLink" href="#note_LCL312_336_2" id="target_note_LCL312_336_2"><sup>2</sup></a> praecellebat. Nec fuit in arduo societas potentiam Romanam adversus rebellem Mithridaten ostentantibus. Igitur pepigere, equestribus proeliis Eunones certaret, obsidia urbium Romani capesÂ­serent.</p>
</section><notes><section class="footnotes"><ul><li class="note" id="note_LCL312_336_1"><a class="footnoteCrossrefLink" href="#target_note_LCL312_336_1" title="Click to highlight in text"><sup class="lineRef">1</sup>Aorsorum <span class="italic">Lipsius</span>: adorsorum <span class="italic">Med. (as throughout).</span></a></li><script type="text/javascript">document.getElementById('note_LCL312_336_1').style.display = "none";</script><li class="note" id="note_LCL312_336_2"><a class="footnoteCrossrefLink" href="#target_note_LCL312_336_2" title="Click to highlight in text"><sup class="lineRef">2</sup>&lt;rex potentia&gt; <span class="italic">Nipperdey.</span></a></li><script type="text/javascript">document.getElementById('note_LCL312_336_2').style.display = "none";</script></ul></section></notes></section>