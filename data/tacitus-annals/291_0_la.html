<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

tot inlustrium virorum expers erat?), ni Celsus urbanae cohortis tribunus, tum inter indices, Appium et Calvisium discrimini exemisset. Caesar Pollionis ac Viniciani Scaurique causam, ut ipse cum senatu nosceret, distulit, datis quibusdam in Scaurum tristibus notis.</p>
<p>X. Ne feminae quidem exsortes periculi. Quia occupandae rei publicae argui non poterant, ob lacrimas incusabantur; necataque est anus Vitia,<a class="footnoteLink" href="#note_LCL312_170_1" id="target_note_LCL312_170_1"><sup>1</sup></a> Fufii Gemini mater, quod filii necem flevisset. Haec apud senatum: nec secus apud principem Vescularius Flaccus ac Iulius Marinus ad mortem aguntur, e vetustissimis familiarium, Rhodum secuti et apud Capreas individui, Vescularius insidiarum in Libonem internuntius; Marino participe Seianus Curtium Atticum oppresserat. Quo laetius acceptum sua exempla in consultores recidisse.</p>
<p>Per idem tempus L. Piso pontifex, rarum in tanta claritudine, fato obiit, nullius servilis sententiae sponte auctor, et quotiens necessitas ingrueret, sapienter moderans. Patrem ei censorium fuisse memoravi; aetas ad octogensimum annum processit; decus triumphale in Thraecia meruerat. Sed praecipua ex eo gloria, quod praefectus urbi recens







</p></section><notes><section class="footnotes"><ul><li class="note" id="note_LCL312_170_1"><a class="footnoteCrossrefLink" href="#target_note_LCL312_170_1" title="Click to highlight in text"><sup class="lineRef">1</sup>Vitia] Vibia <span class="italic">Nipperdey,</span> Fufia <span class="italic">Ritter.</span></a></li><script type="text/javascript">document.getElementById('note_LCL312_170_1').style.display = "none";</script></ul></section></notes></section>