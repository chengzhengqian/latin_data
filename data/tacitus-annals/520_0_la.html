<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


adlevabant. Huic primum nuptiarum dies loco funeris fuit, deductae in domum, in qua nihil nisi luctuosum haberet, erepto per venenum patre et statim fratre; tum ancilla domina validior et Poppaea
non nisi in perniciem uxoris nupta, postremo crimen omni exitio gravius.</p>
<p>LXIV. Ac puella vicesimo<a class="footnoteLink" href="#note_LCL322_210_1" id="target_note_LCL322_210_1"><sup>1</sup></a> aetatis anno inter centuriones et milites, praesagio malorum iam vitae exempta, nondum tamen morte adquiescebat. Paucis dehinc interiectis diebus mori iubetur, cum iam viduam se et tantum sororem testaretur communisque Germanicos et postremo Agrippinae nomen cieret, qua incolumi infelix quidem matrimonium, sed sine exitio pertulisset. Restringitur vinclis venaeque eius per omnis artus exsolvuntur; et quia pressus pavore sanguis tardius labebatur, praefervidi
balnei vapore enecatur. Additurque atrocior saevitia, quod caput amputatum latumque in urbem Poppaea vidit. Dona ob haec templis decreta quem<a class="footnoteLink" href="#note_LCL322_210_2" id="target_note_LCL322_210_2"><sup>2</sup></a> ad finem memorabimus? Quicumque casus temporum illorum nobis vel aliis auctoribus noscent, praesumptum habeant, quotiens fugas et caedes iussit princeps, totiens gratis deis actas, quaeque rerum secundarum olim, tum publicae cladis insignia







</p></section><notes><section class="footnotes"><ul><li class="note" id="note_LCL322_210_1"><a class="footnoteCrossrefLink" href="#target_note_LCL322_210_1" title="Click to highlight in text"><sup class="lineRef">1</sup>vicesimo] duo et vicesimo <span class="italic">Nipperdey,</span> quinto et v. <span class="italic">Ritter.</span></a></li><script type="text/javascript">document.getElementById('note_LCL322_210_1').style.display = "none";</script><li class="note" id="note_LCL322_210_2"><a class="footnoteCrossrefLink" href="#target_note_LCL322_210_2" title="Click to highlight in text"><sup class="lineRef">2</sup>decreta quem <span class="italic">Doederlein:</span> decretaque.</a></li><script type="text/javascript">document.getElementById('note_LCL322_210_2').style.display = "none";</script></ul></section></notes></section>