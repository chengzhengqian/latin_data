<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

ad Tiberium tendens immoto eius vultu excipitur. Mox libellos et auctores recitat Caesar ita moderans ne lenire neve asperare<a class="footnoteLink" href="#note_LCL249_426_1" id="target_note_LCL249_426_1"><sup>1</sup></a> crimina videretur.</p>
<p>XXX. Accesserant praeter Trionem et Catum accusatores Fonteius Agrippa et C. Vibius,<a class="footnoteLink" href="#note_LCL249_426_2" id="target_note_LCL249_426_2"><sup>2</sup></a> certabantque cui ius perorandi in reum daretur, donec Vibius, quia nec ipsi inter se concederent et Libo sine patrono introisset, singillatim se crimina obiecturum professus, protulit libellos vaecordes adeo ut consultaverit Libo an habiturus foret opes quis viam Appiam Brundisium usque pecunia operiret. Inerant et alia huiusce modi stolida, vana, si mollius acciperes, miseranda. Vno tamen libello manu Libonis nominibus Caesarum aut senatorum additas atrocis vel occultas notas accusator arguebat. Negante reo adgnoscentis servos per tormenta interrogari<a class="footnoteLink" href="#note_LCL249_426_3" id="target_note_LCL249_426_3"><sup>3</sup></a> placuit. Et quia vetere senatus consulto quaestio in caput domini prohibebatur, callidus et novi iuris repertor Tiberius mancipari singulos actori publico iubet, scilicet ut in Libonem ex servis salvo senatus consulto quaereretur. Ob quae posterum diem reus petivit domumque digressus extremas preces P. Quirinio propinquo suo ad principem mandavit.</p>
</section><notes><section class="footnotes"><ul><li class="note" id="note_LCL249_426_1"><a class="footnoteCrossrefLink" href="#target_note_LCL249_426_1" title="Click to highlight in text"><sup class="lineRef">1</sup>asperare <span class="italic">Beroaldus</span>: asperari.</a></li><script type="text/javascript">document.getElementById('note_LCL249_426_1').style.display = "none";</script><li class="note" id="note_LCL249_426_2"><a class="footnoteCrossrefLink" href="#target_note_LCL249_426_2" title="Click to highlight in text"><sup class="lineRef">2</sup>Vibius <span class="italic">Gruter ut infra</span>: livius.</a></li><script type="text/javascript">document.getElementById('note_LCL249_426_2').style.display = "none";</script><li class="note" id="note_LCL249_426_3"><a class="footnoteCrossrefLink" href="#target_note_LCL249_426_3" title="Click to highlight in text"><sup class="lineRef">3</sup>interrogari <span class="italic">Lipsius</span>: interrogare.</a></li><script type="text/javascript">document.getElementById('note_LCL249_426_3').style.display = "none";</script></ul></section></notes></section>