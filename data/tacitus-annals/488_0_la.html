<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


specuum sarmentis virgultisque completos igni exurit. Atque illum finis suos praegredientem incursavere Mardi, latrociniis exerciti contraque inrumpentem montibus defensi; quos Corbulo inmissis Hiberis vastavit hostilemque audaciam externo sanguine ultus est.</p>
<p>XXIV. Ipse exercitusque ut nullis ex proelio damnis,
ita per inopiam et labores fatiscebant, carne pecudum
propulsare famem adacti. Ad hoc penuria aquae, fervida aestas, longinqua itinera sola ducis patientia mitigabantur, eadem pluraque<a class="footnoteLink" href="#note_LCL322_146_1" id="target_note_LCL322_146_1"><sup>1</sup></a> gregario milite tolerantis.<a class="footnoteLink" href="#note_LCL322_146_1" id="target_note_LCL322_146_1"><sup>1</sup></a> Ventum dehinc in locos cultos demessaeque
segetes, et ex duobus castellis, in quae confugerant Armenii, alterum impetu captum; qui primam vim depulerant, obsidione coguntur. Unde in regionem Tauraunitium transgressus inprovisum periculum vitavit. Nam haud procul tentorio eius non ignobilis barbarus cum telo repertus ordinem insidiarum seque auctorem et socios per tormenta edidit, convictique et puniti sunt qui specie amicitiae dolum parabant. Nec multo post legati Tigranocerta
missi patere moenia adferunt, intentos popularis
ad iussa: simul hospitale donum, coronam






</p></section><notes><section class="footnotes"><ul><li class="note" id="note_LCL322_146_1"><a class="footnoteCrossrefLink" href="#target_note_LCL322_146_1" title="Click to highlight in text"><sup class="lineRef">1</sup>pluraque <span class="italic">Jacob</span> . . . tolerantis <span class="italic">Ernesti</span>: plura quam . . . toleranti.</a></li><script type="text/javascript">document.getElementById('note_LCL322_146_1').style.display = "none";</script></ul></section></notes></section>