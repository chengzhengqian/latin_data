<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

castellorum ardua, simul Hibero exercitu campos persultante. Nec enim restitere Armenii, fuso qui proelium ausus erat Demonacte praefecto. Paululum cunctationis attulit rex minoris Armeniae Cotys, versis illuc quibusdam procerum; dein litteris Caesaris coercitus, et cuncta in Mithridaten fluxere, quam<span class="italic">quam</span> atrociorem quam novo regno conduceret. At Parthi imperatores cum pugnam pararent, foedus repente iciunt<a class="footnoteLink" href="#note_LCL312_262_2" id="target_note_LCL312_262_2"><sup>2</sup></a> cognitis popularium insidiis, quas Gotarzes fratri patefecit; congressique primo cunctanter, dein complexi dextras apud altaria deum pepigere fraudem inimicorum ulcisci atque ipsi inter se concedere. Potiorque Vardanes visus retinendo regno: at Gotarzes, ne quid aemulationis exsisteret, penitus in Hyrcaniam abiit. Regressoque Vardani deditur Seleucia septimo post defectionem anno, non sine dedecore Parthorum, quos una civitas tam diu eluserat.</p>
<p>X. Exim validissimas praefecturas invisit; et reciperare Armeniam avebat, ni a Vibio Marso, Suriae legato, bellum minitante cohibitus foret. Atque interim Gotarzes paenitentia concessi regni et vocante nobilitate, cui in pace durius servitium est, contrahit copias. Et hinc contra itum ad amnem Erinden;<a class="footnoteLink" href="#note_LCL312_262_3" id="target_note_LCL312_262_3"><sup>3</sup></a> in cuius transgressu multum certato pervicit Vardanes, prosperisque proeliis medias nationes








</p></section><notes><section class="footnotes"><ul><li class="note" id="note_LCL312_262_1"><a class="footnoteCrossrefLink" href="#target_note_LCL312_262_1" title="Click to highlight in text"><sup class="lineRef">1</sup>excindenda <span class="italic">Halm:</span> excidenda.</a></li><script type="text/javascript">document.getElementById('note_LCL312_262_1').style.display = "none";</script><li class="note" id="note_LCL312_262_2"><a class="footnoteCrossrefLink" href="#target_note_LCL312_262_2" title="Click to highlight in text"><sup class="lineRef">2</sup>iciunt <span class="italic">Agricola:</span> iaciunt.</a></li><script type="text/javascript">document.getElementById('note_LCL312_262_2').style.display = "none";</script><li class="note" id="note_LCL312_262_3"><a class="footnoteCrossrefLink" href="#target_note_LCL312_262_3" title="Click to highlight in text"><sup class="lineRef">3</sup>Erinden] Charindam <span class="italic">Ryck (from Ptol. VI.</span> 2, 2 Χαρίνδα
ποταμοῦ ἐκβολαί, <span class="italic">and Amm. Marc. XXIII.</span> 6, 40 amnes . . . Choaspes et Gyndes et Amardus et Charinda).</a></li><script type="text/javascript">document.getElementById('note_LCL312_262_3').style.display = "none";</script></ul></section></notes></section>