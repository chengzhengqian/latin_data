<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

nomen est), operibus circumdedit et erumpere ausos ferro, ceteros siti ad deditionem coegit.</p>
<p>At Tiridates volentibus Parthis Nicephorium et Anthemusiada ceterasque urbes, quae Macedonibus<a class="footnoteLink" href="#note_LCL312_226_1" id="target_note_LCL312_226_1"><sup>1</sup></a> sitae Graeca vocabula usurpant, Halumque et Artemitam Parthica oppida recepit, certantibus gaudio qui Artabanum Scythas inter eductum ob saevitiam exsecrati come Tiridatis ingenium Romanas per artis sperabant.</p>
<p>XLII. Plurimum adulationis Seleucenses induere, civitas potens, saepta muris neque in barbarum corrupta, sed conditoris Seleuci retinens. Trecenti opibus aut sapientia delecti ut senatus, sua populo vis. Et quotiens concordes agunt, spernitur Parthus: ubi dissensere, dum sibi quisque contra aemulos subsidium vocant, accitus in partem adversum omnes valescit. Id nuper acciderat Artabano regnante, qui plebem primoribus tradidit ex suo usu: nam populi imperium iuxta libertatem, paucorum dominatio regiae libidini propior est. Tum adventantem Tiridaten extollunt veterum regum honoribus et quos recens aetas largius invenit; simul probra in Artabanum fundebant, materna origine Arsaciden, cetera degenerem. Tiridates rem Seleucensem po­pulo






</p></section><notes><section class="footnotes"><ul><li class="note" id="note_LCL312_226_1"><a class="footnoteCrossrefLink" href="#target_note_LCL312_226_1" title="Click to highlight in text"><sup class="lineRef">1</sup>Macedonibus] &lt;a&gt; Macedonibus <span class="italic">Faērnus</span> (cf. III. 38).</a></li><script type="text/javascript">document.getElementById('note_LCL312_226_1').style.display = "none";</script></ul></section></notes></section>