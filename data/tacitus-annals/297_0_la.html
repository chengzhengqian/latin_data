<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

eorum divenditis signatum argentum fisco vel aerario attinebatur. Ad hoc senatus praescripserat, duas quisque faenoris partis in agris per Italiam conlocaret, <span class="italic">debitores totidem aeris alieni statim solverent.</span><a class="footnoteLink" href="#note_LCL312_182_1" id="target_note_LCL312_182_1"><sup>1</sup></a> Sed creditores in solidum appellabant, nec decorum appellatis minuere fidem. Ita primo concursatio et preces, dein strepere praetoris tribunal, eaque quae remedio quaesita, venditio et emptio, in contrarium mutari, quia faeneratores omnem pecuniam mercandis agris condiderant. Copiam vendendi secuta vilitate, quanto quis obaeratior, aegrius distrahebant, multique fortunis provolvebantur; eversio rei familiaris dignitatem ac famam praeceps dabat, donec tulit opem Caesar disposito per mensas miliens sestertio factaque mutuandi copia sine usuris per triennium, si debitor populo in duplum praediis cavisset. Sic refecta fides, et paulatim privati quoque creditores reperti. Neque emptio agrorum exercita ad formam senatus consulti, acribus, ut ferme talia, initiis, incurioso fine.</p>
<p>XVIII. Dein redeunt priores metus postulato maiestatis Considio Proculo, qui nullo pavore diem





</p></section><notes><section class="footnotes"><ul><li class="note" id="note_LCL312_182_1"><a class="footnoteCrossrefLink" href="#target_note_LCL312_182_1" title="Click to highlight in text"><sup class="lineRef">1</sup>&lt;debitores . . . solverent&gt; <span class="italic">Nipperdey. (The words, necessary to the sense, are preserved in</span> Suet. <span class="italic">Tib.</span> 48).</a></li><script type="text/javascript">document.getElementById('note_LCL312_182_1').style.display = "none";</script></ul></section></notes></section>