<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


emicuitâ€™, ut perinde ignaram fuisse <span class="italic">atque</span> Octaviam sororem Britannici constiterit: quippe sibi supremum auxilium ereptum et parricidii exemplum intellegebat. Octavia quoque, quamvis rudibus annis, dolorem, caritatem, omnis adfectus abscondere didicerat. Ita post breve silentium repetita convivi laetitia.</p>
<p>XVII. Nox eadem necem Britannici et rogum coniunxit,
proviso ante funebri paratu, qui modicus fuit. In campo tamen Martis sepultus est adeo turbidis imbribus, ut vulgus iram deum portendi crediderit adversus facinus, cui plerique etiam<a class="footnoteLink" href="#note_LCL322_28_1" id="target_note_LCL322_28_1"><sup>1</sup></a> hominum ignoscebant, antiquas fratrum discordias et insociabile
regnum aestimantes. Tradunt plerique eorum temporum scriptores, crebris ante exitium diebus illusum isse pueritiae Britannici Neronem, ut iam non praematura neque saeva mors videri queat, quamvis inter sacra mensae, ne tempore quidem ad complexum sororum dato, ante oculos inimici properata
sit in illum supremum Claudiorum sanguinem, stupro prius quam veneno pollutum. Festinationem exsequiarum edicto Caesar defendit, ita<a class="footnoteLink" href="#note_LCL322_28_2" id="target_note_LCL322_28_2"><sup>2</sup></a> maioribus institutum referens, subtrahere oculis acerba funera neque laudationibus aut pompa detinere. Ceterum







</p></section><notes><section class="footnotes"><ul><li class="note" id="note_LCL322_28_1"><a class="footnoteCrossrefLink" href="#target_note_LCL322_28_1" title="Click to highlight in text"><sup class="lineRef">1</sup>etiam] tamen <span class="italic">Heinsius, Halm.</span></a></li><script type="text/javascript">document.getElementById('note_LCL322_28_1').style.display = "none";</script><li class="note" id="note_LCL322_28_2"><a class="footnoteCrossrefLink" href="#target_note_LCL322_28_2" title="Click to highlight in text"><sup class="lineRef">2</sup>ita <span class="italic">Halm</span>: id a <span class="italic">Med.</span><sup>1</sup>, id <span class="italic">Med.</span></a></li><script type="text/javascript">document.getElementById('note_LCL322_28_2').style.display = "none";</script></ul></section></notes></section>