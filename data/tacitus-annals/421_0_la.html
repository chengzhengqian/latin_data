<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


propius Armeniam collocari iubet, duosque veteres reges Agrippam et <span class="italic">Anti</span>ochum expedire copias, quis Parthorum fines ultro intrarent, simul pontes per amnem Euphratem iungi; et minorem Armeniam Aristobulo, regionem Sophenen Sohaemo cum insignibus
regiis mandat. Exortusque in tempore aemulus Vologesi filius Vardanes: et abscessere Armenia Parthi, tamquam differrent bellum.</p>
<p>VIII. Sed apud senatum omnia in maius celebrata sunt sententiis eorum, qui supplicationes et diebus supplicationum vestem principi triumphalem, utque ovans urbem iniret, effigiemque<a class="footnoteLink" href="#note_LCL322_12_1" id="target_note_LCL322_12_1"><sup>1</sup></a> eius pari magnitudine
ac Martis Ultoris eodem in templo censuere, praeter suetam adulationem laeti, quod Domitium Corbulonem retinendae Armeniae praeposuerat videbaturque
locus virtutibus patefactus. Copiae Orientis ita dividuntur, ut pars auxiliarium cum duabus legionibus apud provinciam Suriam et legatum eius Quadratum Ummidium remaneret, par civium sociorumque numerus Corbuloni esset, additis cohortibus
alisque, quae <span class="italic">in</span><a class="footnoteLink" href="#note_LCL322_12_2" id="target_note_LCL322_12_2"><sup>2</sup></a> Cappadocia hiemabant.











</p></section><notes><section class="footnotes"><ul><li class="note" id="note_LCL322_12_1"><a class="footnoteCrossrefLink" href="#target_note_LCL322_12_1" title="Click to highlight in text"><sup class="lineRef">1</sup>effigiemque <span class="italic">Nipperdey</span>: effigiesque.</a></li><script type="text/javascript">document.getElementById('note_LCL322_12_1').style.display = "none";</script><li class="note" id="note_LCL322_12_2"><a class="footnoteCrossrefLink" href="#target_note_LCL322_12_2" title="Click to highlight in text"><sup class="lineRef">2</sup>&lt;in&gt; <span class="italic">Bekker.</span></a></li><script type="text/javascript">document.getElementById('note_LCL322_12_2').style.display = "none";</script></ul></section></notes></section>