<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

pontificatu et curuli aedilitate, M. Agrippam, ignobilem loco, bonum militia et victoriae socium, geminatis consulatibus extulit, mox defuncto Marcello generum sumpsit; Tiberium Neronem et Claudium Drusum privignos imperatoriis nominibus auxit, integra etiam tum<a class="footnoteLink" href="#note_LCL249_246_1" id="target_note_LCL249_246_1"><sup>1</sup></a> domo sua. Nam genitos Agrippa Gaium ac Lucium in familiam Caesarum induxerat, necdum posita puerili praetexta principes iuventutis appellari, destinari<a class="footnoteLink" href="#note_LCL249_246_2" id="target_note_LCL249_246_2"><sup>2</sup></a> consules specie recusantis flagrantissime cupiverat. Vt Agrippa vita concessit, Lucium Caesarem euntem ad Hispaniensis exercitus, Gaium remeantem Armenia et. vulnere invalidum mors fato propera vel novercae Liviae dolus abstulit, Drusoque pridem exstincto, Nero solus e privignis erat, illuc cuncta vergere: filius, collega imperii, consors tribuniciae potestatis adsumitur omnisque per exercitus ostentatur, non obscuris, ut antea, matris artibus, sed palam hortatu. Nam senem Augustum devinxerat adeo, uti nepotem unicum, Agrippam Postumum, in insulam Planasiam proiecerit,<a class="footnoteLink" href="#note_LCL249_246_3" id="target_note_LCL249_246_3"><sup>3</sup></a> rudem sane bonarum artium et robore corporis stolide ferocem, nullius tamen flagitii conpertum. At hercule Germanicum, Druso ortum, octo apud Rhenum legionibus inposuit adscirique per adoptionem a Tiberio iussit, quamquam esset in domo Tiberii filius iuvenis, sed quo pluribus munimentis<a class="footnoteLink" href="#note_LCL249_246_4" id="target_note_LCL249_246_4"><sup>4</sup></a> insisteret. Bellum ea tem-pestate






</p></section><notes><section class="footnotes"><ul><li class="note" id="note_LCL249_246_1"><a class="footnoteCrossrefLink" href="#target_note_LCL249_246_1" title="Click to highlight in text"><sup class="lineRef">1</sup>tum <span class="italic">Wolf</span>: dum.</a></li><script type="text/javascript">document.getElementById('note_LCL249_246_1').style.display = "none";</script><li class="note" id="note_LCL249_246_2"><a class="footnoteCrossrefLink" href="#target_note_LCL249_246_2" title="Click to highlight in text"><sup class="lineRef">2</sup>destinari <span class="italic">Acidalius</span>: destinare.</a></li><script type="text/javascript">document.getElementById('note_LCL249_246_2').style.display = "none";</script><li class="note" id="note_LCL249_246_3"><a class="footnoteCrossrefLink" href="#target_note_LCL249_246_3" title="Click to highlight in text"><sup class="lineRef">3</sup>proiecerit <span class="italic">Ritter</span>: proieceret.</a></li><script type="text/javascript">document.getElementById('note_LCL249_246_3').style.display = "none";</script><li class="note" id="note_LCL249_246_4"><a class="footnoteCrossrefLink" href="#target_note_LCL249_246_4" title="Click to highlight in text"><sup class="lineRef">4</sup>munimentis <span class="italic">Lipsius</span>: monimentis.</a></li><script type="text/javascript">document.getElementById('note_LCL249_246_4').style.display = "none";</script></ul></section></notes></section>