<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

Augusti de Voleso Messala eiusdem Asiae pro consule factumque in eum senatus consultum recitari iubet. Tum L. Pisonem sententiam rogat. Ille multum de elementia principis praefatus aqua atque igni Silano interdicendum censuit ipsumque in insulam Gyarum relegandum. Eadem ceteri, nisi quod Cn. Lentulus separanda Silani materna bona, quippe Atia<a class="footnoteLink" href="#note_LCL249_630_1" id="target_note_LCL249_630_1"><sup>1</sup></a> parente geniti, reddendaque filio dixit adnuente Tiberio.</p>
<p>LXIX. At Cornelius Dolabella, dum adulationem longius sequitur, increpitis C. Silani moribus addidit ne quis vita probrosus et opertus infamia provinciam sortiretur, idque princeps diiudicaret. Nam a legibus delicta puniri; quanto fore mitius in ipsos, melius in socios, provideri ne peccaretur? Adversum quae disseruit Caesar: non quidem sibi ignara quae de Silano vulgabantur, sed non ex rumore statuendum. Multos in provinciis contra quam spes aut metus de illis fuerit egisse: excitari quosdam ad meliora magnitudine rerum, hebescere alios. Neque posse principem sua scientia cuncta complecti neque expedire ut ambitione aliena trahatur. Ideo leges in facta constitui quia futura in incerto sint. Sic






</p></section><notes><section class="footnotes"><ul><li class="note" id="note_LCL249_630_1"><a class="footnoteCrossrefLink" href="#target_note_LCL249_630_1" title="Click to highlight in text"><sup class="lineRef">1</sup>Atia <span class="italic">Madvig</span>: alia.</a></li><script type="text/javascript">document.getElementById('note_LCL249_630_1').style.display = "none";</script></ul></section></notes></section>