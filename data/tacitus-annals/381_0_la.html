<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

nepotibus subnixum, viguisse privignos; a Tiberio super propriam stirpem Germanicum adsumptum: se quoque accingeret iuvene partem curarum capessituro. His evictus triennio<a class="footnoteLink" href="#note_LCL312_350_1" id="target_note_LCL312_350_1"><sup>1</sup></a> maiorem natu Domitium filio anteponit, habita apud senatum oratione eundem in quem a liberto acceperat modum. Adnotabant periti nullam antehac adoptionem inter patricios Claudios reperiri, eosque ab Atto Clauso continuos duravisse.</p>
<p>XXVI. Ceterum actae principi grates, quaesitiore in Domitium adulatione; rogataque lex, qua in familiam Claudiam et nomen Neronis transiret. Augetur et Agrippina cognomento Augustae. Quibus patratis nemo adeo expers misericordiae fuit, quem non Britannici fortuna maerore adficeret. Desolatus paulatim etiam servilibus ministeriis perintempestiva<a class="footnoteLink" href="#note_LCL312_350_2" id="target_note_LCL312_350_2"><sup>2</sup></a> novercae officia in ludibrium<a class="footnoteLink" href="#note_LCL312_350_3" id="target_note_LCL312_350_3"><sup>3</sup></a> vertebat, intellegens falsi. Neque enim segnem ei fuisse indolem ferunt, sive verum, seu periculis commendatus retinuit famam sine experimento.</p>
<p>XXVII. Sed Agrippina, quo vim suam sociis quoque nationibus ostentaret, in oppidum Ubiorum, in quo genita erat, veteranos coloniamque deduci impetrat, cui nomen inditum e vocabulo ipsius. Ac forte acciderat, ut eam gentem Rhenum<a class="footnoteLink" href="#note_LCL312_350_4" id="target_note_LCL312_350_4"><sup>4</sup></a> transgressam avus Agrippa in fidem acciperet.</p>
</section><notes><section class="footnotes"><ul><li class="note" id="note_LCL312_350_1"><a class="footnoteCrossrefLink" href="#target_note_LCL312_350_1" title="Click to highlight in text"><sup class="lineRef">1</sup>triennio <span class="italic">Freinsheim</span>: biennio.</a></li><script type="text/javascript">document.getElementById('note_LCL312_350_1').style.display = "none";</script><li class="note" id="note_LCL312_350_2"><a class="footnoteCrossrefLink" href="#target_note_LCL312_350_2" title="Click to highlight in text"><sup class="lineRef">2</sup>perintempestiva] puer intempestiva <span class="italic">Sirker</span>.</a></li><script type="text/javascript">document.getElementById('note_LCL312_350_2').style.display = "none";</script><li class="note" id="note_LCL312_350_3"><a class="footnoteCrossrefLink" href="#target_note_LCL312_350_3" title="Click to highlight in text"><sup class="lineRef">3</sup>ludibrium <span class="italic">Nipperdey</span>: ludibria.</a></li><script type="text/javascript">document.getElementById('note_LCL312_350_3').style.display = "none";</script><li class="note" id="note_LCL312_350_4"><a class="footnoteCrossrefLink" href="#target_note_LCL312_350_4" title="Click to highlight in text"><sup class="lineRef">4</sup>Rhenum <span class="italic">Sirker</span>: rheno.</a></li><script type="text/javascript">document.getElementById('note_LCL312_350_4').style.display = "none";</script></ul></section></notes></section>