<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


non Nero, sed Thrasea regimen eorum teneret? Quod si summa dissimulatione transmitterentur, quanto magis inanibus abstinendum? Thrasea contra, rationem poscentibus amicis, non praesentium
ignarum respondebat eius modi consulta corrigere,
sed patrum honori dare, ut manifestum fieret magnarum rerum curam non dissimulaturos, qui animum etiam levissimis adverterent.</p>
<p>L. Eodem anno crebris populi flagitationibus, inmodestiam publicanorum arguentis, dubitavit Nero, an cuncta vectigalia omitti iuberet idque pulcherrimum
donum generi mortalium daret. Sed impetum eius, multum prius laudata magnitudine animi, attinuere senatores,<a class="footnoteLink" href="#note_LCL322_88_1" id="target_note_LCL322_88_1"><sup>1</sup></a> dissolutionem imperii docendo, si fructus, quibus res publica sustineretur, deminuerentur:
quippe sublatis portoriis sequens, ut tributorum
abolitio expostularetur. Plerasque vectigalium
societates a consulibus et tribunis plebei constitutas acri etiam tum populi Romani libertate; reliqua mox ita provisa, ut ratio quaestuum et necessitas erogationum inter se congrueret. Temperandas
plane publicanorum cupidines, ne per tot






</p></section><notes><section class="footnotes"><ul><li class="note" id="note_LCL322_88_1"><a class="footnoteCrossrefLink" href="#target_note_LCL322_88_1" title="Click to highlight in text"><sup class="lineRef">1</sup>seniores <span class="italic">Lipsius</span>: senatores.</a></li><script type="text/javascript">document.getElementById('note_LCL322_88_1').style.display = "none";</script></ul></section></notes></section>