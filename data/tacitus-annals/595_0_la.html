<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">

Ira illa numinum in res Romanas fuit, quam non, ut in cladibus exercituum aut captivitate urbium, semel edito transire licet. Detur hoc inlustrium virorum posteritati, ut quo modo exsequiis a promisca sepultura separantur, ita in traditione supremorum accipiant habeantque propriam memoriam.</p>
<p>XVII. Paucos quippe intra dies eodem agmine Annaeus Mela, Cerialis Anicius, Rufrius<a class="footnoteLink" href="#note_LCL322_360_1" id="target_note_LCL322_360_1"><sup>1</sup></a> Crispinus, T.<a class="footnoteLink" href="#note_LCL322_360_2" id="target_note_LCL322_360_2"><sup>2</sup></a> Petronius cecidere, Mela et Crispinus equites Romani dignitate senatoria. Nam hic quondam praefectus praetorii et consularibus insignibus donatus ac nuper crimine coniurationis in Sardiniam exactus, accepto iussae mortis nuntio semet interfecit. Mela, quibus Gallio et Seneca parentibus natus, petitione honorum abstinuerat per ambitionem praeposteram, ut eques Romanus consularibus potentia aequaretur; simul adquirendae pecuniae brevius iter credebat per procurationes administrandis principis negotiis. Idem Annaeum Lucanum genuerat, grande adiumentum claritudinis. Quo interfecto dum rem familiarem eius acriter requirit,





</p></section><notes><section class="footnotes"><ul><li class="note" id="note_LCL322_360_1"><a class="footnoteCrossrefLink" href="#target_note_LCL322_360_1" title="Click to highlight in text"><sup class="lineRef">1</sup>Rufrius <span class="italic">Halm:</span> rufus.</a></li><script type="text/javascript">document.getElementById('note_LCL322_360_1').style.display = "none";</script><li class="note" id="note_LCL322_360_2"><a class="footnoteCrossrefLink" href="#target_note_LCL322_360_2" title="Click to highlight in text"><sup class="lineRef">2</sup>T. <span class="italic">Haase:</span> ac <span class="italic">Med.,</span> C. <span class="italic">Wesenberg, al.—The praenomen is established by Plin. H.N. XXXVII.</span> 2, 20 (‘T. Petronius consularis’) <span class="italic">and Plul. Mor.</span> 60 E (Τίτος Πετρώνιος).</a></li><script type="text/javascript">document.getElementById('note_LCL322_360_2').style.display = "none";</script></ul></section></notes></section>