<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

adversus regem Albanorum et Romanos auxilio vocanti fratrem adversatum, eamque iniuriam excidio ipsius ultum iturum; simul magnas copias filio tradidit. Ille inruptione subita territum exutumque campis Mithridaten compulit in castellum Gorneas, tutum loco ac praesidio militum, quis Caelius Pollio praefectus, centurio Casperius praeerat. Nihil tam ignarum barbaris quam machinamenta et astus oppugnationum: at nobis ea pars militiae maxime gnara est.<a class="footnoteLink" href="#note_LCL312_380_1" id="target_note_LCL312_380_1"><sup>1</sup></a> Ita Radamistus frustra vel cum damno temptatis munitionibus obsidium incipit; et cum vis neglegeretur, avaritiam praefecti emercatur, obtestante Casperio, ne socius rex, ne Armenia donum populi Romani scelere et pecunia verterentur. Postremo quia multitudinem hostium Pollio, iussa patris Radamistus obtendebant, pactus indutias abscedit, ut, nisi Pharasmanem bello absterruisset, Ummidium<a class="footnoteLink" href="#note_LCL312_380_2" id="target_note_LCL312_380_2"><sup>2</sup></a> Quadratum praesidem Suriae doceret, quo in statu Armenia foret.</p>
<p>XLVI. Digressu centurionis velut custode exsolutus praefectus hortari Mithridaten ad sanciendum foedus, coniunctionem fratrum ac priorem aetate Pharasmanen et cetera necessitudinum nomina referens, quod filiam eius in matrimonio haberet, quod ipse Radamisto socer esset: non abnuere pacem Hiberos, quamquam in tempore validiores; et satis






</p></section><notes><section class="footnotes"><ul><li class="note" id="note_LCL312_380_1"><a class="footnoteCrossrefLink" href="#target_note_LCL312_380_1" title="Click to highlight in text"><sup class="lineRef">1</sup>[at . . . gnara est] <span class="italic">Ritter.</span></a></li><script type="text/javascript">document.getElementById('note_LCL312_380_1').style.display = "none";</script><li class="note" id="note_LCL312_380_2"><a class="footnoteCrossrefLink" href="#target_note_LCL312_380_2" title="Click to highlight in text"><sup class="lineRef">2</sup>Ummidium <span class="italic">Ritter</span>: tummidium.</a></li><script type="text/javascript">document.getElementById('note_LCL312_380_2').style.display = "none";</script></ul></section></notes></section>