<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">
<span class="italic">qui</span> . . .<a class="footnoteLink" href="#note_LCL312_96_1" id="target_note_LCL312_96_1"><sup>1</sup></a> Germanici coniugem ac liberos eius recipere dignarentur. Sed Caesar non ignarus, quantum ea re<a class="footnoteLink" href="#note_LCL312_96_2" id="target_note_LCL312_96_2"><sup>2</sup></a> peteretur, ne tamen offensionis aut metus mani-festus foret, sine responso quamquam instantem reliquit. Id ego, a scriptoribus annalium non traditum, repperi in commentariis Agrippinae filiae, quae Neronis principis mater vitam suam et casus suorum posteris memoravit.</p>
<p>LIV. Ceterum Seianus maerentem et inprovidam altius perculit, immissis qui per speciem amicitiae monerent paratum ei venenum, vitandas soceri epulas. Atque illa simulationum nescia, cum propter discumberet, non vultu aut sermone flecti, nullos attingere cibos, donec advertit Tiberius, forte an quia audiverat; idque quo acrius experiretur, poma, ut erant adposita, laudans nurui sua manu tradidit. Aucta ex eo suspicio Agrippinae, et intacta ore servis tramisit. Nec tamen Tiberii vox coram secuta, sed obversus ad matrem non mirum ait, si quid severius in eam statuisset, a qua veneficii insimularetur. Inde rumor parari exitium, neque id imperatorem palam audere, secretum ad perpetrandum quaeri.</p>
<p>LV. Sed Caesar quo famam averteret, adesse frequens senatui legatosque Asiae, ambigentis





</p></section><notes><section class="footnotes"><ul><li class="note" id="note_LCL312_96_1"><a class="footnoteCrossrefLink" href="#target_note_LCL312_96_1" title="Click to highlight in text"><sup class="lineRef">1</sup><span class="italic">About fourteen letters are omitted in Med. at the end of a line Haase supplied:</span> —‘&lt;qui divo Augusto ortam&gt;.’</a></li><script type="text/javascript">document.getElementById('note_LCL312_96_1').style.display = "none";</script><li class="note" id="note_LCL312_96_2"><a class="footnoteCrossrefLink" href="#target_note_LCL312_96_2" title="Click to highlight in text"><sup class="lineRef">2</sup>ea re <span class="italic">Madvig:</span> ex re publica <span class="italic">Med. (by dittoyraphy of the</span> p <span class="italic">in</span> peteretur).</a></li><script type="text/javascript">document.getElementById('note_LCL312_96_2').style.display = "none";</script></ul></section></notes></section>