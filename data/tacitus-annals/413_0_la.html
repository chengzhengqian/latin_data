<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

statim intellectam, socordiane an vinolentia;<a class="footnoteLink" href="#note_LCL312_414_1" id="target_note_LCL312_414_1"><sup>1</sup></a> simul soluta alvus subvenisse videbatur. Igitur exterrita Agrippina, et quando ultima timebantur, spreta praesentium invidia provisam iam sibi Xenophontis medici conscientiam adhibet. Ille tamquam nisus evomentis adiuvaret, pinnam rapido veneno inlitam faucibus eius demisisse creditur, haud ignarus summa scelera incipi cum periculo, peragi cum praemio.</p>
<p>LXVIII. Vocabatur interim senatus votaque pro incolumitate principis consules et sacerdotes nuncupabant, cum iam exanimis vestibus et fomentis obtegeretur, dum quae res ferret<a class="footnoteLink" href="#note_LCL312_414_2" id="target_note_LCL312_414_2"><sup>2</sup></a> firmando Neronis imperio componuntur. Iam primum Agrippina, velut dolore evicta et solacia conquirens, tenere amplexu Britannicum, veram paterni oris effigiem appellare ac variis artibus demorari, ne cubiculo egrederetur. Antoniam quoque et Octaviam sorores




</p></section><notes><section class="footnotes"><ul><li class="note" id="note_LCL312_414_1"><a class="footnoteCrossrefLink" href="#target_note_LCL312_414_1" title="Click to highlight in text"><sup class="lineRef">1</sup><span class="italic">See note.</span></a></li><script type="text/javascript">document.getElementById('note_LCL312_414_1').style.display = "none";</script><li class="note" id="note_LCL312_414_2"><a class="footnoteCrossrefLink" href="#target_note_LCL312_414_2" title="Click to highlight in text"><sup class="lineRef">2</sup>res ferret <span class="italic">Jackson</span>: re forent <span class="italic">Med</span>., e re forent <span class="italic">Heinsius,</span> quae forent <span class="italic">Ernesti, alii alia.</span></a></li><script type="text/javascript">document.getElementById('note_LCL312_414_2').style.display = "none";</script></ul></section></notes></section>