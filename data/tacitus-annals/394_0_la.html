<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

crimina maiestatis et cupidinem imperii obiectabat; praebuissetque auris Caesar, nisi Agrippinae minis magis quam precibus mutatus esset, ut accusatori aqua atque igni interdiceret. Hactenus Vitellius voluerat.</p>
<p>XLIII. Multa eo anno prodigia evenere. Insessum diris avibus Capitolium, crebris terrae motibus prorutae domus, ac dum latius metuitur, trepidatione vulgi invalidus<a class="footnoteLink" href="#note_LCL312_376_1" id="target_note_LCL312_376_1"><sup>1</sup></a> quisque obtriti; frugum quoque egestas et orta ex eo fames in prodigium accipiebatur. Nec occulti tantum questus, sed iura reddentem Claudium circumvasere clamoribus turbidis, pulsumque in extremam fori partem vi urguebant, donec militum globo infensos perrupit. Quindecim dierum alimenta urbi, non amplius superfuisse constitit, magnaque deum benignitate et modestia hiemis rebus extremis subventum. At hercule olim Italia legionibus longinquas in provincias commeatus portabat, nec nunc infecunditate laboratur, sed Africam potius et Aegyptum exercemus, navibusque et casibus vita populi Romani permissa est.</p>
<p>XLIV. Eodem anno bellum inter Armenios Hiberosque exortum Parthis quoque ac Romanis gravissimorum inter se motuum causa fuit. Genti Par­thorum




</p></section><notes><section class="footnotes"><ul><li class="note" id="note_LCL312_376_1"><a class="footnoteCrossrefLink" href="#target_note_LCL312_376_1" title="Click to highlight in text"><sup class="lineRef">1</sup>invalidus] invalidissimus <span class="italic">Wölfflin.</span></a></li><script type="text/javascript">document.getElementById('note_LCL312_376_1').style.display = "none";</script></ul></section></notes></section>