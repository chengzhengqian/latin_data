<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

adulteria obiecturum ait, ne<span class="italic">dum</span> domum<a class="footnoteLink" href="#note_LCL312_300_1" id="target_note_LCL312_300_1"><sup>1</sup></a> servitia et ceteros fortunae paratus reposceret. Frueretur immo his, set redderet uxorem rumperetque tabulas nuptiales. “An discidium” inquit “tuum nosti? Nam matrimonium Silii vidit populus et senatus et miles; ac ni propere agis, tenet urbem maritus.”</p>
<p>XXXI. Tum potissimum <span class="italic">quemque</span> amicorum vocat, primumque rei frumentariae praefectum Turranium, post Lusium Getam praetorianis inpositum percontatur. Quis fatentibus certatim ceteri circumstrepunt, iret in castra, firmaret praetorias cohortes, securitati ante quam vindictae consuleret. Satis constat eo pavore offusum Claudium, ut identidem interrogaret, an ipse imperii potens, an Silius privatus esset. At Messalina non alias solutior luxu, adulto autumno simulacrum vindemiae per domum celebrabat. Urgueri prela, fluere lacus; et feminae pellibus accinctae adsultabant ut sacrificantes vel insanientes Bacchae; ipsa crine fluxo thyrsum quatiens, iuxtaque Silius hedera vinctus, gerere cothurnos, iacere caput, strepente circum procaci choro. Ferunt Vettium Valentem lascivia in praealtam






</p></section><notes><section class="footnotes"><ul><li class="note" id="note_LCL312_300_1"><a class="footnoteCrossrefLink" href="#target_note_LCL312_300_1" title="Click to highlight in text"><sup class="lineRef">1</sup>nedum domum <span class="italic">Halm:</span> ne domum.</a></li><script type="text/javascript">document.getElementById('note_LCL312_300_1').style.display = "none";</script></ul></section></notes></section>