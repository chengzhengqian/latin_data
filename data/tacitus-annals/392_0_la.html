<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

divisa haud perinde ad memoriam sui valerent: ad temporum ordinem redeo.</p>
<p>XLI. Ti. Claudio quintum Servio Cornelio Orfito<a class="footnoteLink" href="#note_LCL312_372_1" id="target_note_LCL312_372_1"><sup>1</sup></a> consulibus virilis toga Neroni maturata, quo capessendae rei publicae habilis videretur. Et Caesar adulationibus senatus libens cessit, ut vicensimo aetatis anno consulatum Nero iniret atque interim designatus proconsulare imperium extra urbem haberet ac princeps iuventutis appellaretur. Additum nomine eius donativum militi, congiarium plebei. Et ludicro circensium, quod adquirendis vulgi studiis edebatur, Britannicus in praetexta, Nero triumphali veste travecti sunt: spectaret populus hunc decore imperatorio, illum puerili habitu, ac perinde fortunam utriusque praesumeret. Simul qui centurionum tribunorumque sortem Britannici miserabantur, remoti fictis causis et alii per speciem honoris; etiam libertorum si quis incorrupta fide, depellitur tali occasione. Obvii inter se Nero Britannicum nomine, ille Domitium salutavere. Quod ut discordiae initium Agrippina multo questu ad maritum defert: sperni quippe adoptionem,






</p></section><notes><section class="footnotes"><ul><li class="note" id="note_LCL312_372_1"><a class="footnoteCrossrefLink" href="#target_note_LCL312_372_1" title="Click to highlight in text"><sup class="lineRef">1</sup>[Orfito] <span class="italic">Ritter, probably.</span></a></li><script type="text/javascript">document.getElementById('note_LCL312_372_1').style.display = "none";</script></ul></section></notes></section>