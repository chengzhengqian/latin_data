<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


legationes, quas diversas ordo plebs ad senatum miserant,
illi vim multitudinis, hi magistratuum et primi cuiusque avaritiam increpantes. Eaque seditio ad saxa et minas ignium progressa ne <span class="italic">caedem</span><a class="footnoteLink" href="#note_LCL322_86_1" id="target_note_LCL322_86_1"><sup>1</sup></a> et arma proliceret, C. Cassius adhibendo remedio delectus. Quia severitatem eius non tolerabant, precante ipso ad Scribonios fratres eo cura transfertur, data cohorte praetoria, cuius terrore et paucorum supplicio rediit oppidanis concordia.</p>
<p>XLIX. Non referrem vulgarissimum<a class="footnoteLink" href="#note_LCL322_86_2" id="target_note_LCL322_86_2"><sup>2</sup></a> senatus consultum,
quo civitati Syracusanorum egredi numerum edendis gladiatoribus finitum permittebatur, nisi Paetus Thrasea contra dixisset praebuissetque materiem obtrectatoribus arguendae sententiae. Cur enim, si rem publicam egere libertate senatoria crederet, tam levia consectaretur? Quin de bello aut pace, de vectigalibus et legibus, quibusque aliis <span class="italic">res</span> Romana contineretur, suaderet dissuaderetve? Licere patribus, quotiens ius dicendae sententiae accepissent, quae vellent expromere relationemque in ea postulare. An solum emendatione dignum, ne Syracusis spectacula largius ederentur: cetera per omnes imperii partes perinde egregia, quam si









</p></section><notes><section class="footnotes"><ul><li class="note" id="note_LCL322_86_1"><a class="footnoteCrossrefLink" href="#target_note_LCL322_86_1" title="Click to highlight in text"><sup class="lineRef">1</sup>ne caedem <span class="italic">Nipperdey</span>: necem.</a></li><script type="text/javascript">document.getElementById('note_LCL322_86_1').style.display = "none";</script><li class="note" id="note_LCL322_86_2"><a class="footnoteCrossrefLink" href="#target_note_LCL322_86_2" title="Click to highlight in text"><sup class="lineRef">2</sup>vulgarissimum <span class="italic">Haase</span>: vulgatissimum.</a></li><script type="text/javascript">document.getElementById('note_LCL322_86_2').style.display = "none";</script></ul></section></notes></section>