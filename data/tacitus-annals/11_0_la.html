<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

et Pansa, sive hostis illos, seu Pansam venenum vulneri adfusum, sui milites Hirtium et machinator doli Caesar abstulerat, utriusque copias occupavisse; extortum invito senatu consulatum, armaque quae in Antonium acceperit contra rem publicam versa; proscriptionem civium, divisiones agrorum ne ipsis quidem qui fecere laudatas. Sane Cassii et Brutorum exitus paternis inimicitiis datos, quamquam fas sit privata odia publicis utilitatibus remittere: sed Pompeium imagine pacis, sed Lepidum specie amicitiae deceptos; post Antonium, Tarentino Brundisinoque foedere et nuptiis sororis inlectum, subdolae adfinitatis poenas morte exsolvisse. Pacem sine dubio post haec, verum cruentam: Lollianas Varianasque cladis, interfectos Romae Varrones, Egnatios, Iullos.<a class="footnoteLink" href="#note_LCL249_262_1" id="target_note_LCL249_262_1"><sup>1</sup></a> Nec domesticis abstinebatur: abducta Neroni uxor et consulti per ludibrium pontifices an concepto necdum edito partu rite nuberet; Vedii<a class="footnoteLink" href="#note_LCL249_262_2" id="target_note_LCL249_262_2"><sup>2</sup></a> Pollionis luxus; postremo Livia gravis<a class="footnoteLink" href="#note_LCL249_262_3" id="target_note_LCL249_262_3"><sup>3</sup></a> in rem publicam mater, gravis








</p></section><notes><section class="footnotes"><ul><li class="note" id="note_LCL249_262_1"><a class="footnoteCrossrefLink" href="#target_note_LCL249_262_1" title="Click to highlight in text"><sup class="lineRef">1</sup>Iullos <span class="italic">Andresen</span> (<span class="italic">post Lipsium, ut alibi</span>): Iulios.</a></li><script type="text/javascript">document.getElementById('note_LCL249_262_1').style.display = "none";</script><li class="note" id="note_LCL249_262_2"><a class="footnoteCrossrefLink" href="#target_note_LCL249_262_2" title="Click to highlight in text"><sup class="lineRef">2</sup>Vedii <span class="italic">Mommsen</span>: que tedii et Vedii.</a></li><script type="text/javascript">document.getElementById('note_LCL249_262_2').style.display = "none";</script><li class="note" id="note_LCL249_262_3"><a class="footnoteCrossrefLink" href="#target_note_LCL249_262_3" title="Click to highlight in text"><sup class="lineRef">3</sup>gravis <span class="italic">Beroaldus</span>: gravius.</a></li><script type="text/javascript">document.getElementById('note_LCL249_262_3').style.display = "none";</script></ul></section></notes></section>