<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

natalem celebrans raptus in curiam pariterque damnatus interfectusque est.<a class="footnoteLink" href="#note_LCL312_184_1" id="target_note_LCL312_184_1"><sup>1</sup></a> Sorori eius Sanciae aqua atque igni interdictum accusante Q. Pomponio. Is moribus inquies haec et huiusce modi a se factitari praetendebat, ut parta apud principem gratia periculis Pomponii Secundi fratris mederetur. Etiam in Pompeiam Macrinam exilium statuitur, cuius maritum Argolicum, socerum Laconem e primoribus Achaeorum Caesar adflixerat. Pater quoque inlustris eques Romanus ac frater praetorius, cum damnatio instaret, se ipsi interfecere. Datum erat crimini, quod Theophanen Mytilenaeum proavum eorum Cn. Magnus inter intimos habuisset, quodque defuncto Theophani caelestis honores Graeca adulatio tribuerat.</p>
<p>XIX. Post quos Sex. Marius Hispaniarum ditissimus defertur incestasse filiam et saxo Tarpeio deicitur. Ac ne dubium haberetur magnitudinem pecuniae malo vertisse, <span class="italic">aerarias</span><a class="footnoteLink" href="#note_LCL312_184_2" id="target_note_LCL312_184_2"><sup>2</sup></a> aurariasque eius, quamquam publicarentur, sibimet Tiberius seposuit. Inritatusque suppliciis cunctos, qui carcere attinebantur accusati societatis cum Seiano, necari iubet. Iacuit inmensa strages, omnis sexus, omnis aetas, in­lustres







</p></section><notes><section class="footnotes"><ul><li class="note" id="note_LCL312_184_1"><a class="footnoteCrossrefLink" href="#target_note_LCL312_184_1" title="Click to highlight in text"><sup class="lineRef">1</sup>est <span class="italic">Bezzenberger:</span> et.</a></li><script type="text/javascript">document.getElementById('note_LCL312_184_1').style.display = "none";</script><li class="note" id="note_LCL312_184_2"><a class="footnoteCrossrefLink" href="#target_note_LCL312_184_2" title="Click to highlight in text"><sup class="lineRef">2</sup>&lt;aerarias&gt; <span class="italic">Ritter.—Compare</span> Plin. <span class="italic">H.N.</span> xxxiv 2, 4 aes Marianum quod et Cordubense dicitur.</a></li><script type="text/javascript">document.getElementById('note_LCL312_184_2').style.display = "none";</script></ul></section></notes></section>