<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2">
<p>XLIX. Initium coniurationi non a cupidine ipsius fuit: nec tamen facile memoraverim, quis primus auctor, cuius instinctu concitum sit quod tam multi sumpserunt. Promptissimos Subrium Flavum<a class="footnoteLink" href="#note_LCL322_290_1" id="target_note_LCL322_290_1"><sup>1</sup></a> tribunum praetoriae cohortis et Sulpicium Asprum centurionem extitisse constantia exitus docuit; et Lucanus Annaeus Plautiusque Lateranus<a class="footnoteLink" href="#note_LCL322_290_2" id="target_note_LCL322_290_2"><sup>2</sup></a> vivida odia intulere. Lucanum propriae causae accendebant, quod famam carminum eius premebat Nero prohibueratque ostentare, vanus adsimulatione:<a class="footnoteLink" href="#note_LCL322_290_3" id="target_note_LCL322_290_3"><sup>3</sup></a> Lateranum consulem designatum nulla iniuria, sed amor rei publicae sociavit. At Flavius Scaevinus et Afranius Quintianus, uterque senatorii ordinis, contra famam sui principium tanti facinoris capessivere. Nam Scaevino dissoluta luxu mens et proinde vita somno languida: Quintianus mollitia corporis infamis et a Nerone probroso carmine diffamatus contumelias ultum ibat.</p>
<p>L. Ergo dum scelera principis, et finem adesse imperio deligendumque, qui fessis rebus succurreret, inter se aut inter amicos iaciunt, adgregavere Claudium<a class="footnoteLink" href="#note_LCL322_290_4" id="target_note_LCL322_290_4"><sup>4</sup></a> Senecionem, Cervarium Proculum, Vulcacium<a class="footnoteLink" href="#note_LCL322_290_5" id="target_note_LCL322_290_5"><sup>5</sup></a> Araricum, Iulium Augurinum, Munatium Gratum, Antonium








</p></section><notes><section class="footnotes"><ul><li class="note" id="note_LCL322_290_1"><a class="footnoteCrossrefLink" href="#target_note_LCL322_290_1" title="Click to highlight in text"><sup class="lineRef">1</sup>Flavum <span class="italic">Bekker:</span> Flavium.</a></li><script type="text/javascript">document.getElementById('note_LCL322_290_1').style.display = "none";</script><li class="note" id="note_LCL322_290_2"><a class="footnoteCrossrefLink" href="#target_note_LCL322_290_2" title="Click to highlight in text"><sup class="lineRef">2</sup>Lateranus <span class="italic">Bekker:</span> lateranus consul designatus.</a></li><script type="text/javascript">document.getElementById('note_LCL322_290_2').style.display = "none";</script><li class="note" id="note_LCL322_290_3"><a class="footnoteCrossrefLink" href="#target_note_LCL322_290_3" title="Click to highlight in text"><sup class="lineRef">3</sup>vanus adsimulatione] vanissima aemulatione <span class="italic">Ruperti</span> (<span class="italic">after Lipsius</span>).</a></li><script type="text/javascript">document.getElementById('note_LCL322_290_3').style.display = "none";</script><li class="note" id="note_LCL322_290_4"><a class="footnoteCrossrefLink" href="#target_note_LCL322_290_4" title="Click to highlight in text"><sup class="lineRef">4</sup>Claudium <span class="italic">Ritter:</span> tullium.</a></li><script type="text/javascript">document.getElementById('note_LCL322_290_4').style.display = "none";</script><li class="note" id="note_LCL322_290_5"><a class="footnoteCrossrefLink" href="#target_note_LCL322_290_5" title="Click to highlight in text"><sup class="lineRef">5</sup>Vulcacium <span class="italic">Andresen</span> (Vulcatium <span class="italic">Rhenanus</span>): vulgacium.</a></li><script type="text/javascript">document.getElementById('note_LCL322_290_5').style.display = "none";</script></ul></section></notes></section>