<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2">
</section>
<section class="div2">
<h3>LIBER II</h3>
<p>I. <span class="sc">Sisenna</span> Statilio,<a class="footnoteLink" href="#note_LCL249_384_1" id="target_note_LCL249_384_1"><sup>1</sup></a> L. Libone consulibus, mota Orientis regna provinciaeque Romanae, initio apud Parthos orto, qui petitum Roma, acceptumque regem, quamvis gentis Arsacidarum, ut externum aspernabantur. Is fuit Vonones, obses Augusto datus a Phraate. Nam Phraates, quamquam depulisset exercitus ducesque Romanos, cuncta venerantium officia ad Augustum verterat partemque prolis firmandae amicitiae miserat, haud perinde nostri metu quam fidei popularium diffisus.</p>
<p>II. Post finem Phraatis et sequentium regum ob internas caedis venere in urbem legati a primoribus Parthis, qui Vononem vetustissimum liberorum eius accirent. Magnificum id sibi credidit Caesar auxitque opibus. Et accepere barbari laetantes, ut ferme ad nova imperia. Mox subiit pudor degeneravisse Parthos: petitum alio ex orbe regem, hostium artibus infectum; iam inter provincias Romanas solium Arsacidarum haberi darique. Vbi






</p></section><notes><section class="footnotes"><ul><li class="note" id="note_LCL249_384_1"><a class="footnoteCrossrefLink" href="#target_note_LCL249_384_1" title="Click to highlight in text"><sup class="lineRef">1</sup>Statilio <span class="italic">Ritter</span>: Statilio Tauro.</a></li><script type="text/javascript">document.getElementById('note_LCL249_384_1').style.display = "none";</script></ul></section></notes></section>