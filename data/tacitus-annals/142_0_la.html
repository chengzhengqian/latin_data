<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

planctus, nisi quod comitatum Agrippinae longo maerore fessum obvii et recentes in dolore anteibant.</p>
<p>II. Miserat duas praetorias cohortis Caesar, addito ut magistratus Calabriae Apulique et Campani suprema erga memoriam filii sui munia<a class="footnoteLink" href="#note_LCL249_524_1" id="target_note_LCL249_524_1"><sup>1</sup></a> fungerentur. Igitur tribunorum centurionumque umeris cineres portabantur; praecedebant incompta signa, versi fasces; atque ubi colonias transgrederentur, atrata plebes, trabeati equites pro opibus loci vestem, odores aliaque funerum sollemnia cremabant. Etiam quorum diversa oppida, tamen obvii et victimas atque aras dis manibus statuentes lacrimis et conclamationibus dolorem testabantur. Drusus Tarracinam progressus est cum Claudio fratre liberisque Germanici, qui in urbe fuerant. Consules M. Valerius et M.<a class="footnoteLink" href="#note_LCL249_524_2" id="target_note_LCL249_524_2"><sup>2</sup></a> Aurelius (iam enim magistratum occeperant) et senatus ac magna pars populi viam complevere, disiecti et ut cuique libitum flentes; aberat quippe adulatio, gnaris omnibus laetam Tiberio Germanici mortem male dissimulari.</p>
<p>III. Tiberius atque Augusta publico abstinuere, inferius maiestate sua rati si palam lamentarentur, an ne omnium oculis vultum eorum scrutantibus falsi intellegerentur. Matrem Antoniam non apud







</p></section><notes><section class="footnotes"><ul><li class="note" id="note_LCL249_524_1"><a class="footnoteCrossrefLink" href="#target_note_LCL249_524_1" title="Click to highlight in text"><sup class="lineRef">1</sup>munia <span class="italic">Ritter</span>: munera.</a></li><script type="text/javascript">document.getElementById('note_LCL249_524_1').style.display = "none";</script><li class="note" id="note_LCL249_524_2"><a class="footnoteCrossrefLink" href="#target_note_LCL249_524_2" title="Click to highlight in text"><sup class="lineRef">2</sup>M. <span class="italic">Panvinius</span>: c.</a></li><script type="text/javascript">document.getElementById('note_LCL249_524_2').style.display = "none";</script></ul></section></notes></section>