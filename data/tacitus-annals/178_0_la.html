<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2">
<p>XLVII. Tum demum Tiberius ortum patratumque bellum senatu scripsit; neque dempsit aut addidit vero, sed fide ac virtute legatos, se consiliis superfuisse. Simul causas cur non ipse, non Drusus profecti ad id bellum forent, adiunxit, magnitudinem imperii extollens, neque decorum principibus, si una alterave civitas turbet, . . .<a class="footnoteLink" href="#note_LCL249_596_1" id="target_note_LCL249_596_1"><sup>1</sup></a> omissa urbe, unde in omnia regimen. Nunc quia non metu ducatur iturum ut praesentia spectaret componeretque. Decrevere patres vota pro reditu eius supplicationesque et alia decora. Solus Dolabella Cornelius, dum antire ceteros parat absurdam in adulationem progressus, censuit ut ovans e Campania urbem introiret. Igitur secutae Caesaris litterae quibus se non tam vacuum gloria praedicabat ut post ferocissimas gentis perdomitas, tot receptos in iuventa aut spretos triumphos, iam senior peregrinationis suburbanae inane praemium peteret.</p>
<p>XLVIII. Sub idem tempus ut mors Sulpicii Quirini publicis exequiis frequentaretur petivit a senatu. Nihil ad veterem et patriciam Sulpiciorum familiam Quirinius pertinuit, ortus apud municipium Lanuvium; sed impiger militiae et acribus






</p></section><notes><section class="footnotes"><ul><li class="note" id="note_LCL249_596_1"><a class="footnoteCrossrefLink" href="#target_note_LCL249_596_1" title="Click to highlight in text"><sup class="lineRef">1</sup>. . . <span class="italic">Nipperdey. Supplendum velut</span> huc illuc meare: <span class="italic">cf.</span> IV. <span class="italic">5 fin., supr.</span> 34.</a></li><script type="text/javascript">document.getElementById('note_LCL249_596_1').style.display = "none";</script></ul></section></notes></section>