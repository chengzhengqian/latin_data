<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">
nam principibus adeunda saepius longinqua imperii. Quoties divum Augustum in Occidentem atque Orientem meavisse comite Livia! Se quoque in Illyricum profectum et, si ita conducat, alias ad gentis iturum, haud semper aequo animo si ab uxore carissima et tot communium liberorum parente divelleretur. Sic Caecinae sententia elusa est.</p>
<p>XXXV. Proximo<a class="footnoteLink" href="#note_LCL249_580_1" id="target_note_LCL249_580_1"><sup>1</sup></a> senatus die, Tiberius per litteras, castigatis oblique patribus quod cuncta curarum ad principem reicerent, M’.<a class="footnoteLink" href="#note_LCL249_580_2" id="target_note_LCL249_580_2"><sup>2</sup></a> Lepidum et Iunium Blaesum nominavit ex quis pro consule Africae legeretur. Tum audita amborum verba, intentius excusante se Lepido, cum valetudinem corporis, aetatem liberum, nubilem filiam obtenderet, intellegereturque etiam quod silebat, avunculum esse Seiani Blaesum atque eo praevalidum. Respondit Blaesus specie recusantis sed neque eadem adseveratione et consensu adulantium adiutus est.<a class="footnoteLink" href="#note_LCL249_580_3" id="target_note_LCL249_580_3"><sup>3</sup></a></p>
<p>XXXVI. Exim promptum quod multorum intimis questibus tegebatur. Incedebat enim deterrimo cuique licentia impune probra et invidiam in bonos excitandi arrepta imagine Caesaris; libertique etiam ac servi, patrono vel domino cum voces, cum manus







</p></section><notes><section class="footnotes"><ul><li class="note" id="note_LCL249_580_1"><a class="footnoteCrossrefLink" href="#target_note_LCL249_580_1" title="Click to highlight in text"><sup class="lineRef">1</sup>elusa est. Proximo <span class="italic">Freinsheim</span>: elusa. Et proximi.</a></li><script type="text/javascript">document.getElementById('note_LCL249_580_1').style.display = "none";</script><li class="note" id="note_LCL249_580_2"><a class="footnoteCrossrefLink" href="#target_note_LCL249_580_2" title="Click to highlight in text"><sup class="lineRef">2</sup>M’. <span class="italic">Lipsius: M.</span></a></li><script type="text/javascript">document.getElementById('note_LCL249_580_2').style.display = "none";</script><li class="note" id="note_LCL249_580_3"><a class="footnoteCrossrefLink" href="#target_note_LCL249_580_3" title="Click to highlight in text"><sup class="lineRef">3</sup>adiutus <span class="italic">J. F. Gronovius</span>: haud iustus (auditus <span class="italic">margo</span>).</a></li><script type="text/javascript">document.getElementById('note_LCL249_580_3').style.display = "none";</script></ul></section></notes></section>