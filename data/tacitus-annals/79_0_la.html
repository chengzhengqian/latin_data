<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

patriae, libertatem avitam, penetralis Germaniae deos, matrem precum sociam, ne propinquorum et adfinium, denique gentis suae desertor et proditor quam liberator<a class="footnoteLink" href="#note_LCL249_398_1" id="target_note_LCL249_398_1"><sup>1</sup></a> esse mallet. Paulatim inde ad iurgia prolapsi quo minus pugnam consererent ne flumine quidem interiecto cohibebantur, ni Stertinius adcurrens plenum irae armaque et equum poscentem Flavum attinuisset. Cernebatur contra minitabundus Arminius proeliumque denuntians; nam pleraque Latino sermone interiaciebat, ut qui Romanis in castris ductor popularium meruisset.</p>
<p>XI. Postero die Germanorum acies trans Visurgim stetit. Caesar nisi pontibus praesidiisque inpositis dare in discrimen legiones haud imperatorium ratus, equitem vado tramittit. Praefuere Stertinius et e numero primipilarium Aemilius, distantibus locis invecti, ut hostem diducerent:<a class="footnoteLink" href="#note_LCL249_398_2" id="target_note_LCL249_398_2"><sup>2</sup></a> qua celerrimus amnis, Chariovalda, dux Batavorum, erupit. Eum Cherusci, fugam simulantes, in planitiem saltibus circumiectam traxere: dein coorti et undique effusi trudunt adversos, instant cedentibus collectosque in orbem pars congressi, quidam eminus proturbant. Chariovalda, diu sustentata hostium saevitia, horta-tus





</p></section><notes><section class="footnotes"><ul><li class="note" id="note_LCL249_398_1"><a class="footnoteCrossrefLink" href="#target_note_LCL249_398_1" title="Click to highlight in text"><sup class="lineRef">1</sup>liberator <span class="italic">Jacob</span>: imperator.</a></li><script type="text/javascript">document.getElementById('note_LCL249_398_1').style.display = "none";</script><li class="note" id="note_LCL249_398_2"><a class="footnoteCrossrefLink" href="#target_note_LCL249_398_2" title="Click to highlight in text"><sup class="lineRef">2</sup>diducerent <span class="italic">Rhenanus</span>: deducerent.</a></li><script type="text/javascript">document.getElementById('note_LCL249_398_2').style.display = "none";</script></ul></section></notes></section>