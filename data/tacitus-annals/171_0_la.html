<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

intentarent, ultro metuebantur. Igitur C. Cestius senator disseruit principes quidem instar deorum esse, sed neque a diis nisi iustas supplicum preces audiri neque quemquam in Capitolium aliave urbis templa perfugere ut eo subsidio ad flagitia utatur. Abolitas leges et funditus versas, ubi in foro, in limine curiae ab Annia Rufilla, quam fraudis sub iudice damnavisset, probra sibi et minae intendantur, neque ipse audeat ius experiri ob effigiem imperatoris oppositam. Haud dissimilia alii et quidam atrociora circumstrepebant precabanturque Drusum daret ultionis exemplum, donec accitam convictamque attineri publica custodia iussit.</p>
<p>XXXVII. Et Considius Aequus et Caelius Cursor equites Romani, quod fictis maiestatis criminibus Magium Caecilianum praetorem petivissent, auctore principe ac decreto senatus puniti. Vtrumque in laudem Drusi trahebatur: ab eo in urbe inter coetus et sermones hominum obversante secreta patris mitigari. Neque luxus in iuvene adeo displicebat: huc potius intenderet, diem aedificationibus,<a class="footnoteLink" href="#note_LCL249_582_1" id="target_note_LCL249_582_1"><sup>1</sup></a> noctem conviviis traheret, quam solus et nullis voluptatibus avocatus maestam vigilantiam et malas curas exerceret.</p>
<p>XXXVIII. Non enim Tiberius, non accusatores fatiscebant. Et Ancharius Priscus Caesium Cordum




</p></section><notes><section class="footnotes"><ul><li class="note" id="note_LCL249_582_1"><a class="footnoteCrossrefLink" href="#target_note_LCL249_582_1" title="Click to highlight in text"><sup class="lineRef">1</sup>aedificationibus] editionibus <span class="italic">Lipsius</span>; <span class="italic">alii alia.</span></a></li><script type="text/javascript">document.getElementById('note_LCL249_582_1').style.display = "none";</script></ul></section></notes></section>