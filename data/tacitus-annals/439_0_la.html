<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


aerarii in publicas tabulas ante quattuor menses referrent; medio temporis contra dicere liceret, deque eo consules statuerent. Cohibita artius et aedilium potestas statutumque, quantum curules, quantum plebei<span class="italic">i</span> pignoris caperent vel poenae inrogarent.
Et Helvidius Priscus tribunus plebei adversus
Obultronium Sabinum aerarii quaestorem contentiones
proprias exercuit, tamquam ius hastae adversus inopes inclementer augeret.<a class="footnoteLink" href="#note_LCL322_48_1" id="target_note_LCL322_48_1"><sup>1</sup></a> Dein princeps
curam tabularum publicarum a quaestoribus ad praefectos transtulit.</p>
<p>XXIX. Varie habita ac saepe mutata eius rei forma. Nam Augustus senatui permisit deligere praefectos; deinde ambitu suffragiorum suspecto, sorte ducebantur
ex numero praetorum qui praeessent. Neque id diu mansit, quia sors deerrabat ad parum idoneos. Tunc<a class="footnoteLink" href="#note_LCL322_48_2" id="target_note_LCL322_48_2"><sup>2</sup></a> Claudius quaestores rursum imposuit, iisque. ne metu offensionum segnius consulerent, extra ordinem
honores promisit: sed deerat robur aetatis eum primum magistratum capessentibus. Igitur Nero praetura perfunctos et experientia probatos delegit.</p>
<p>XXX. Damnatus isdem consulibus Vipsanius Laenas ob Sardiniam provinciam avare habitam. Absolutus Cestius Proculus repetundarum,







</p></section><notes><section class="footnotes"><ul><li class="note" id="note_LCL322_48_1"><a class="footnoteCrossrefLink" href="#target_note_LCL322_48_1" title="Click to highlight in text"><sup class="lineRef">1</sup>augeret] ageret <span class="italic">Ricklefs.</span></a></li><script type="text/javascript">document.getElementById('note_LCL322_48_1').style.display = "none";</script><li class="note" id="note_LCL322_48_2"><a class="footnoteCrossrefLink" href="#target_note_LCL322_48_2" title="Click to highlight in text"><sup class="lineRef">2</sup>tunc] tum <span class="italic">Nipperdey.</span></a></li><script type="text/javascript">document.getElementById('note_LCL322_48_2').style.display = "none";</script></ul></section></notes></section>