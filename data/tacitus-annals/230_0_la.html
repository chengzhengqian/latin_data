<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">


vocabat agrestia per longinquos saltus et ferocia servitia, cum velut munere deum tres biremes adpulere ad usus commeantium illo mari. Et erat isdem regionibus Cutius Lupus quaestor, cui provincia vetere ex more calles<a class="footnoteLink" href="#note_LCL312_48_1" id="target_note_LCL312_48_1"><sup>1</sup></a> evenerant<a class="footnoteLink" href="#note_LCL312_48_2" id="target_note_LCL312_48_2"><sup>2</sup></a>: is disposita classiariorum copia coeptantem cum maxime coniurationem disiecit. Missusque a Caesare propere Staius tribunus cum valida manu ducem ipsum et proximos audacia in urbem traxit, iam trepidam ob multitudinem familiarum, quae gliscebat inmensum, minore in dies plebe ingenua.</p>
<p>XXVIII. Isdem consulibus miseriarum ac saevitiae exemplum atrox, reus pater, accusator filius (nomen utrique Vibius Serenus) in senatum inducti sunt. Ab exilio retractus inluvieque ac squalore obsitus et tum catena vinctus peroranti filio pater comparatur.<a class="footnoteLink" href="#note_LCL312_48_3" id="target_note_LCL312_48_3"><sup>3</sup></a> Adulescens multis munditiis, alacri vultu, structas principi insidias, missos in Galliam concitores belli index idem et testis dicebat, adnectebatque Caecilium Cornutum praetorium ministravisse pecuniam;







</p></section><notes><section class="footnotes"><ul><li class="note" id="note_LCL312_48_1"><a class="footnoteCrossrefLink" href="#target_note_LCL312_48_1" title="Click to highlight in text"><sup class="lineRef">1</sup>calles] Cales <span class="italic">Lipsius (supported by Mommsen).</span></a></li><script type="text/javascript">document.getElementById('note_LCL312_48_1').style.display = "none";</script><li class="note" id="note_LCL312_48_2"><a class="footnoteCrossrefLink" href="#target_note_LCL312_48_2" title="Click to highlight in text"><sup class="lineRef">2</sup>evenerant <span class="italic">Haase</span>: evenerat.</a></li><script type="text/javascript">document.getElementById('note_LCL312_48_2').style.display = "none";</script><li class="note" id="note_LCL312_48_3"><a class="footnoteCrossrefLink" href="#target_note_LCL312_48_3" title="Click to highlight in text"><sup class="lineRef">3</sup>pater comparatur <span class="italic">Madvig</span>: praeparatur <span class="italic">Med.</span> (pater oranti f. comparatur <span class="italic">Halm</span>).</a></li><script type="text/javascript">document.getElementById('note_LCL312_48_3').style.display = "none";</script></ul></section></notes></section>