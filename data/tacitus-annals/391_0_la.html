<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

est<a class="footnoteLink" href="#note_LCL312_370_1" id="target_note_LCL312_370_1"><sup>1</sup></a> apud hostis eius rei fama, quo venientem ducem exterrerent, atque illo augente audita, ut maior laus compositis et,<a class="footnoteLink" href="#note_LCL312_370_2" id="target_note_LCL312_370_2"><sup>2</sup></a> si duravissent, venia iustior tribueretur. Silures id quoque damnum intulerant lateque persultabant, donec adcursu Didii pellerentur. Sed post captum Caratacum praecipuus scientia rei militaris Venutius, e Brigantum civitate, ut supra memoravi, fidusque diu et Romanis armis defensus, cum Cartimanduam reginam matrimonio teneret; mox orto discidio et statim bello etiam adversus nos hostilia induerat. Sed primo tantum inter ipsos certabatur, callidisque Cartimandua artibus fratem ac propinquos Venutii intercepit. Inde accensi hostes, stimulante ignominia, ne feminae imperio subderentur, valida et lecta armis iuventus regnum eius invadunt. Quod nobis praevisum, et missae auxilio cohortes acre proelium fecere, cuius initio ambiguo finis laetior fuit. Neque dispari eventu pugnatum a legione, cui Caesius Nasica praeerat; nam Didius, senectute gravis et multa copia honorum, per ministros agere et arcere hostem satis habebat. Haec, quamquam a duobus pro praetoribus pluris per annos gesta, coniunxi, ne





</p></section><notes><section class="footnotes"><ul><li class="note" id="note_LCL312_370_1"><a class="footnoteCrossrefLink" href="#target_note_LCL312_370_1" title="Click to highlight in text"><sup class="lineRef">1</sup>est <span class="italic">Nipperdey</span>: et.</a></li><script type="text/javascript">document.getElementById('note_LCL312_370_1').style.display = "none";</script><li class="note" id="note_LCL312_370_2"><a class="footnoteCrossrefLink" href="#target_note_LCL312_370_2" title="Click to highlight in text"><sup class="lineRef">2</sup>compositis et <span class="italic">Andresen:</span> compositi vel <span class="italic">Med.</span> (set <span class="italic">for</span> vel, <span class="italic">mg.</span> m.l).</a></li><script type="text/javascript">document.getElementById('note_LCL312_370_2').style.display = "none";</script></ul></section></notes></section>