<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">

Tiridates quoque regni profugus per silentium aut modice querendo gravior erat:—Non enim ignavia magna imperia contineri; virorum armorumque faciendum certamen; id in summa fortuna aequius quod validius, et sua retinere privatae domus, de alienis certare regiam laudem esse.</p>
<p>II. Igitur commotus his Vologeses concilium vocat et proximum sibi Tiridaten constituit atque ita orditur:—“Hunc ego eodem mecum patre genitum, cum mihi per aetatem summo nomine concessisset, in possessionem Armeniae deduxi, qui tertius potentiae gradus habetur: nam Medos Pacorus ante ceperat. Videbarque contra vetera fratrum odia et certamina familiae nostrae penatis rite composuisse. Prohibent Romani et pacem numquam ipsis prospere lacessitam nunc quoque in exitium suum abrumpunt. Non ibo infitias: aequitate quam sanguine, causa quam armis retinere parta maioribus malueram. Si cunctatione deliqui, virtute corrigam. Vestra quidem vis et gloria <span class="italic">in</span> integro est, addita modestiae fama, quae neque summis mortalium spernenda est et a dis aestimatur.” Simul diademate
caput Tiridatis evinxit, promptam equitum manum, quae regem ex more sectatur, Monaesi nobili viro tradidit, adiectis Adiabenorum auxiliis mandavitque Tigranen Armenia exturba<span class="italic">ndum</span><a class="footnoteLink" href="#note_LCL322_218_1" id="target_note_LCL322_218_1"><sup>1</sup></a> dum




</p></section><notes><section class="footnotes"><ul><li class="note" id="note_LCL322_218_1"><a class="footnoteCrossrefLink" href="#target_note_LCL322_218_1" title="Click to highlight in text"><sup class="lineRef">1</sup>exturbandum <span class="italic">Becher:</span> exturba <span class="italic">Med.,</span> exturbare <span class="italic">Ernesti, vulg.</span></a></li><script type="text/javascript">document.getElementById('note_LCL322_218_1').style.display = "none";</script></ul></section></notes></section>