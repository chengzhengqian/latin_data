<section class="div1 language" lang="la"><header><hgroup><h1>The Annals Of Tacitus</h1></hgroup></header><section class="div2"><p class="noindent">

Nec dubium habebat se delectum qui Suriae imponeretur ad spes Germanici coercendas. Credidere quidam data et a Tiberio occulta mandata; et Plancinam haud dubie Augusta monuit aemulatione muliebri Agrippinam insectandi.<a class="footnoteLink" href="#note_LCL249_452_1" id="target_note_LCL249_452_1"><sup>1</sup></a> Divisa namque et discors aula erat tacitis in Drusum aut Germanicum studiis. Tiberius ut proprium et sui sanguinis Drusum fovebat: Germanico alienatio patrui amorem apud ceteros auxerat, et quia claritudine materni<a class="footnoteLink" href="#note_LCL249_452_2" id="target_note_LCL249_452_2"><sup>2</sup></a> generis anteibat, avum M. Antonium, avunculum Augustum ferens. Contra Druso proavus eques Romanus Pomponius Atticus dedecere Claudiorum imagines videbatur: et coniunx Germanici Agrippina fecunditate ac fama Liviam uxorem Drusi praecellebat. Sed fratres egregie concordes et proximorum certaminibus inconcussi.</p>
<p>XLIV. Nec multo post Drusus in Illyricum missus est ut suesceret militiae studiaque exercitus pararet; simul iuvenem urbano luxu lascivientem melius in castris haberi Tiberius seque tutiorem





</p></section><notes><section class="footnotes"><ul><li class="note" id="note_LCL249_452_1"><a class="footnoteCrossrefLink" href="#target_note_LCL249_452_1" title="Click to highlight in text"><sup class="lineRef">1</sup>insectandi] insectans <span class="italic">Madvig</span>.</a></li><script type="text/javascript">document.getElementById('note_LCL249_452_1').style.display = "none";</script><li class="note" id="note_LCL249_452_2"><a class="footnoteCrossrefLink" href="#target_note_LCL249_452_2" title="Click to highlight in text"><sup class="lineRef">2</sup>materni <span class="italic">Rhenanus</span>: mater.</a></li><script type="text/javascript">document.getElementById('note_LCL249_452_2').style.display = "none";</script></ul></section></notes></section>