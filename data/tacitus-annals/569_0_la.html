<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


princeps quasi externis. Continua hinc et vincta agmina trahi ac foribus hortorum adiacere. Atque ubi dicendam ad causam introissent, laetatum<a class="footnoteLink" href="#note_LCL322_308_1" id="target_note_LCL322_308_1"><sup>1</sup></a> erga coniuratos et fortuitus sermo et subiti occursus, si convivium, si spectaculum simul inissent, pro crimine accipi, cum super Neronis ac Tigellini saevas percontationes Faenius quoque Rufus violenter urgueret, nondum ab indicibus nominatus, et quo fidem inscitiae pararet, atrox adversus socios. Idem Subrio Flavo adsistenti adnuentique, an inter ipsam cognitionem destringeret gladium caedemque patraret, renuit infregitque impetum iam manum ad capulum referentis.</p>
<p>LIX. Fuere qui prodita coniuratione, dum auditur Milichus, dum dubitat Scaevinus, hortarentur Pisonem pergere in castra aut rostra escendere studiaque militum et populi temptare. Si conatibus eius conscii adgregarentur, secuturos etiam integros;
magnamque motae rei famam, quae plurimum in novis consiliis valeret. Nihil adversum haec Neroni provisum. Etiam fortes viros subitis terreri, nedum ille scaenicus, Tigellino scilicet cum paelicibus suis comitante, arma contra cieret. Multa experiendo confieri, quae segnibus ardua videantur. Frustra silentium et fidem in tot consciorum animis et




</p></section><notes><section class="footnotes"><ul><li class="note" id="note_LCL322_308_1"><a class="footnoteCrossrefLink" href="#target_note_LCL322_308_1" title="Click to highlight in text"><sup class="lineRef">1</sup>laetatum <span class="italic">dett.:</span> latatum <span class="italic">Med. The corruption, however, must be far deeper. The sense could be given approximately by something like:</span>â€”introissent, &lt;non benivolent&gt;ia tantum erga coniuratos set (<span class="italic">Med.:</span> et <span class="italic">Bipontina</span> fortuitus e.q.s.</a></li><script type="text/javascript">document.getElementById('note_LCL322_308_1').style.display = "none";</script></ul></section></notes></section>