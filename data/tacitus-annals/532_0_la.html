<section class="div1 language" lang="la"><header><hgroup><h1>The Annals of Tacitus</h1></hgroup></header><section class="div2"><p class="noindent">


praeter alia sueta bello magna vis camelorum onusta frumenti, ut simul hostem famemque depelleret. Primum e perculsis Paccium primi pili centurionem obvium habuit, dein plerosque militum; quos diversas fugae causas obtendentis redire ad signa
et clementiam Paeti experiri monebat: se nisi victoribus immitem esse. Simul suas legiones adire, hortari, priorum admonere, novam gloriam ostendere. Non vicos aut oppida Armeniorum, sed castra Romana duasque in iis legiones pretium laboris peti. Si singulis manipularibus praecipua servati civis corona imperatoria manu tribueretur, quod illud et quantum decus, ubi par eorum numerus aspiceretur,<a class="footnoteLink" href="#note_LCL322_234_1" id="target_note_LCL322_234_1"><sup>1</sup></a> 
qui adtulissent salutem et qui accepissent! His atque talibus in commune alacres (et erant quos pericula fratrum aut propinquorum propriis stimulis incenderent) continuum diu noctuque iter properabant.</p>
<p>XIII. Eoque intentius Vologeses premere obsessos,
modo vallum legionum, modo castellum, quo inbellis aetas defendebatur, adpugnare, propius incedens quam mos Parthis, si ea temeritate hostem in proelium eliceret. At illi vix contuberniis extrahi,<a class="footnoteLink" href="#note_LCL322_234_2" id="target_note_LCL322_234_2"><sup>2</sup></a>
nec aliud quam munimenta propugnabant, pars iussu ducis, et alii propria ignavia aut






</p></section><notes><section class="footnotes"><ul><li class="note" id="note_LCL322_234_1"><a class="footnoteCrossrefLink" href="#target_note_LCL322_234_1" title="Click to highlight in text"><sup class="lineRef">1</sup>aspiceretur <span class="italic">Lipsius:</span> apisceretur <span class="italic">Med. But it may be doubted whether the emendation is adequate.</span></a></li><script type="text/javascript">document.getElementById('note_LCL322_234_1').style.display = "none";</script><li class="note" id="note_LCL322_234_2"><a class="footnoteCrossrefLink" href="#target_note_LCL322_234_2" title="Click to highlight in text"><sup class="lineRef">2</sup>extrahi <span class="italic">Nipperdey:</span> extracti.</a></li><script type="text/javascript">document.getElementById('note_LCL322_234_2').style.display = "none";</script></ul></section></notes></section>