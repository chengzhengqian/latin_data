<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">concordique iugo retinacula mollia ferre</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>constituit, quo corda hominum coniuncta teneret</span><span class="linebreak"></span>
<span class="line">religionis amor; nec enim fit copula Christo</span><span class="linebreak"></span>
<span class="line">digna, nisi inplicitas societ mens unica gentes.</span><span class="linebreak"></span>
<span class="line">sola Deum novit concordia, sola benignum</span><span class="linebreak"></span>
<span class="line">rite colit tranquilla Patrem: placidissimus illum</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>foederis humani consensus prosperat orbi,</span><span class="linebreak"></span>
<span class="line">seditione fugat, saevis exasperat armis,</span><span class="linebreak"></span>
<span class="line">munere pacis alit, retinet pietate quieta.</span><span class="linebreak"></span>
<span class="line">omnibus in terris quas continet occidualis</span><span class="linebreak"></span>
<span class="line">oceanus roseoque Aurora inluminat ortu,</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>miscebat Bellona furens mortalia cuncta</span><span class="linebreak"></span>
<span class="line">armabatque feras in vulnera mutua dextras.</span><span class="linebreak"></span>
<span class="line">hanc frenaturus rabiem Deus undique gentes</span><span class="linebreak"></span>
<span class="line">inclinare caput docuit sub legibus isdem</span><span class="linebreak"></span>
<span class="line">Romanosque omnes fieri, quos Rhenus et Hister,</span><span class="linebreak"></span>
<span class="line">quos Tagus aurifluus, quos magnus inundat Hiberus,</span><span class="linebreak"></span>
<span class="line"><span class="br"></span><span class="lineNumber">606</span><span class="br"></span>corniger Hesperidum quos interlabitur et quos</span><span class="linebreak"></span>
<span class="line">Ganges alit tepidique lavant septem ostia Nili.</span><span class="linebreak"></span>
<span class="line">ius fecit commune pares et nomine eodem</span><span class="linebreak"></span>
<span class="line">nexuit et domitos fraterna in vincla redegit.</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>vivitur omnigenis in partibus haud secus ac si</span><span class="linebreak"></span>
<span class="line">cives congenitos concludat moenibus unis</span><span class="linebreak"></span>
<span class="line">urbs patria atque omnes lare conciliemur avito.</span><span class="linebreak"></span>
<span class="line">distantes regione plagae divisaque ponto</span><span class="linebreak"></span>
<span class="line">litora conveniunt nunc per vadimonia ad unum</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>et commune forum, nunc per commercia et artes</span><span class="linebreak"></span>
<span class="line">ad coetum celebrem, nunc per genialia fulcra</span><span class="linebreak"></span>
<span class="line">externi ad ius conubii; nam sanguine mixto</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>