<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">viventum meritum, quos tantum pascere iussa est.</span><span class="linebreak"></span>
<span class="line">servit enim mundus, non iudicat; hoc sibi summus</span><span class="linebreak"></span>
<span class="line">naturae Dominus praescripta in tempora servat.</span><span class="linebreak"></span>
<span class="line">nunc adsunt homini data munera legibus isdem</span><span class="linebreak"></span>
<span class="line">quis concessa semel: fons liquitur, amnis inundat,</span><span class="linebreak"></span>
<span class="line"><span class="br"></span><span class="lineNumber">801</span><span class="br"></span>velivolum ratibus mare finditur, influit imber,</span><span class="linebreak"></span>
<span class="line">aura volat tenuis, vegetatur mobilis aër,</span><span class="linebreak"></span>
<span class="line">et res naturae fit publica promptaque cunctis,</span><span class="linebreak"></span>
<span class="line">dum servant elementa suum famulantia cursum.</span><span class="linebreak"></span>
<span class="line"><span class="br"></span><span class="lineNumber">805</span><span class="br"></span>sic probus atque reus capitalis criminis isdem</span><span class="linebreak"></span>
<span class="line">sideribus facilisque poli bonitate fruuntur.</span><span class="linebreak"></span>
<span class="line">vivere commune est, sed non commune mereri.</span><span class="linebreak"></span>
<span class="line">denique Romanus, Daha, Sarmata, Vandalus, Hunnus,</span><span class="linebreak"></span>
<span class="line">Gaetulus, Garamans, Alamannus, Saxo, Galaula,</span><span class="linebreak"></span>
<span class="line">una omnes gradiuntur humo, caelum omnibus unum</span><span class="linebreak"></span>
<span class="line indent2">est,</span><span class="linebreak"></span>
<span class="line"><span class="br"></span><span class="lineNumber">811</span><span class="br"></span>unus et oceanus, nostrum qui continet orbem.</span><span class="linebreak"></span>
<span class="line">addo aliud: nostros potant animalia fontes;</span><span class="linebreak"></span>
<span class="line">ipso rore mihi seges est, quo gramen onagris,</span><span class="linebreak"></span>
<span class="line">spurca suis nostro amne natat, nostra intrat et ipsos</span><span class="linebreak"></span>
<span class="line"><span class="br"></span><span class="lineNumber">815</span><span class="br"></span>aura canes animatque levi fera corpora flatu.</span><span class="linebreak"></span>
<span class="line">sed tantum distant Romana et barbara, quantum</span><span class="linebreak"></span>
<span class="line">quadrupes abiuncta est bipedi vel muta loquenti;</span><span class="linebreak"></span>
<span class="line">tantum<a class="footnoteLink" href="#note_LCL398_70_1" id="target_note_LCL398_70_1"><sup>1</sup></a> etiam qui rite Dei praecepta sequuntur,</span><span class="linebreak"></span>
<span class="line">cultibus a stolidis et eorum erroribus absunt.</span><span class="linebreak"></span>
<span class="line"><span class="br"></span><span class="lineNumber">820</span><span class="br"></span>non facit ergo pares in religione tenenda</span><span class="linebreak"></span>
<span class="line">aëris et caeli communio; corpora tantum</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL398_70_1"><a class="footnoteCrossrefLink" href="#target_note_LCL398_70_1" title="Click to highlight in text"><sup class="lineRef">1</sup><span class="italic">Bergman reads</span> quantum <span class="italic">with most of his MSS.</span></a></li><script type="text/javascript">document.getElementById('note_LCL398_70_1').style.display = "none";</script></ul></section></notes></section>