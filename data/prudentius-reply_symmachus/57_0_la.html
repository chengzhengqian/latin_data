<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">numquid nosse potes, vel coniectare, quis istud</span><span class="linebreak"></span>
<span class="line">tam sollers opifex struat aut quae vis agat intus?</span><span class="linebreak"></span>
<span class="line">nil vos, o miseri, physicorum dogmata fallant.</span><span class="linebreak"></span>
<span class="line">en ego gignendi Dominus ac restituendi</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>quod periit fluxitque potens, arentia quaeque</span><span class="linebreak"></span>
<span class="line">in veteres formas aut flore aut fronde reduco;</span><span class="linebreak"></span>
<span class="line">idque ipsum quandoque homini facturus, inani</span><span class="linebreak"></span>
<span class="line">surgat ut ex cinere structuraque pristina constet,</span><span class="linebreak"></span>
<span class="line">quae mihi pro meritis vel per tormenta rependat</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>crimina vel summae virtutis in arce coruscet</span><span class="linebreak"></span>
<span class="line">non peritura dehinc quacumque in sorte manebit.</span><span class="linebreak"></span>
<span class="line">interea, dum mixta viget substantia in unum,</span><span class="linebreak"></span>
<span class="line">sit memor auctoris proprii, veneretur et oret</span><span class="linebreak"></span>
<span class="line">artificem submissa suum. non condidit alter</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>halantis animae figmentum et corporis alter,</span><span class="linebreak"></span>
<span class="line">nec bona praesentis vitae numerosa gubernant</span><span class="linebreak"></span>
<span class="line">numina; non alius segetes et spicea farra</span><span class="linebreak"></span>
<span class="line">subpeditat deus ast<a class="footnoteLink" href="#note_LCL398_22_1" id="target_note_LCL398_22_1"><sup>1</sup></a> alius dat musta racemis</span><span class="linebreak"></span>
<span class="line">purpureumque gravi fundit de palmite sucum.</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>ipse ego sum, virides oleas pinguescere bacis</span><span class="linebreak"></span>
<span class="line">qui facio, Graia quas Pallade fingitis ortas,</span><span class="linebreak"></span>
<span class="line">et qui Lucinas tribuo nascentibus horas.</span><span class="linebreak"></span>
<span class="line">duplex lege mea per mutua foedera sexus</span><span class="linebreak"></span>
<span class="line">gignere amat subolem generisque propagine gaudet;</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>quem vos lascivis violatis amoribus ignem</span><span class="linebreak"></span>
<span class="line">et stupra vestra deae Veneris praetexitis umbra.</span><span class="linebreak"></span>
<span class="line">unus ego elementa rego, nec mole laboris,</span><span class="linebreak"></span>
<span class="line">ut miser infirmusve aliquis fragilisve, fatigor.</span><span class="linebreak"></span>
<span class="line">lux inmensa mihi est et non resolubilis aetas</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>sensibus et vestris haud intellecta vetustas.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL398_22_1"><a class="footnoteCrossrefLink" href="#target_note_LCL398_22_1" title="Click to highlight in text"><sup class="lineRef">1</sup>aut <span class="italic">Bergman, with some MSS.</span></a></li><script type="text/javascript">document.getElementById('note_LCL398_22_1').style.display = "none";</script></ul></section></notes></section>