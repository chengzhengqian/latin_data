<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">principibus, quam vult praenobilis ille senator</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>orandi arte potens et callida fingere doctus</span><span class="linebreak"></span>
<span class="line">mentitumque gravis personae inducere pondus,</span><span class="linebreak"></span>
<span class="line">ut tragicus cantor ligno tegit ora cavato,</span><span class="linebreak"></span>
<span class="line">grande aliquod cuius per hiatum crimen anhelet.</span><span class="linebreak"></span>
<span class="line indent2">si vocem simulare licet, nempe aptior ista</span><span class="linebreak"></span>
<span class="line">vox Romae est, quam nunc eius sub nomine promam.</span><span class="linebreak"></span>
<span class="line"><span class="br"></span><span class="lineNumber">651</span><span class="br"></span>quae quia turpe putat templorum flere repulsam</span><span class="linebreak"></span>
<span class="line">aegidaque in dubiis pro se pugnasse periclis</span><span class="linebreak"></span>
<span class="line">dicere seque gravem senio inclinante fateri,</span><span class="linebreak"></span>
<span class="line">ductores conplexa suos sic laeta profatur:</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>â€˜O clari salvete duces, generosa propago</span><span class="linebreak"></span>
<span class="line">principis invicti, sub quo senium omne renascens</span><span class="linebreak"></span>
<span class="line">deposui vidique meam flavescere rursus</span><span class="linebreak"></span>
<span class="line">canitiem: nam cum mortalia cuncta vetustas</span><span class="linebreak"></span>
<span class="line">inminuat, mihi longa dies aliud parit aevum,</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>quae vivendo diu didici contemnere finem.</span><span class="linebreak"></span>
<span class="line">nunc, nunc iusta meis reverentia conpetit annis,</span><span class="linebreak"></span>
<span class="line">nunc merito dicor venerabilis et caput orbis,</span><span class="linebreak"></span>
<span class="line">cum galeam sub fronde oleae cristasque rubentes</span><span class="linebreak"></span>
<span class="line">concutio viridi velans fera cingula serto</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>atque armata Deum sine crimine caedis adoro.</span><span class="linebreak"></span>
<span class="line">crimen enim, piget heu, crimen persuaserat atrox</span><span class="linebreak"></span>
<span class="line">Iuppiter, ut sacro iustorum sanguine tincta</span><span class="linebreak"></span>
<span class="line">adsuetum bellis scelerarem funere ferrum.</span><span class="linebreak"></span>
<span class="line">illius instinctu primus Nero matre perempta</span><span class="linebreak"></span>
<span class="line">sanguinem apostolicum bibit ac me strage piorum</span><span class="linebreak"></span>
<span class="line"><span class="br"></span><span class="lineNumber">671</span><span class="br"></span>polluit et proprium facinus mihi saevus inussit.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>