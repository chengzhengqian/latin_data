<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">116</span><span class="br"></span>nam si corruptum corrumpendumve Deus quid</span><span class="linebreak"></span>
<span class="line">praestat habetque nihil quod sit pretiosius istis,</span><span class="linebreak"></span>
<span class="line">pauper et infirmus et summo indignus honore</span><span class="linebreak"></span>
<span class="line">et non omnipotens sed inanis numinis umbra est.</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>hac ratione Fides sapienter conicit, immo</span><span class="linebreak"></span>
<span class="line">nondubitat verumesse Deum, qui quod sumus et quod</span><span class="linebreak"></span>
<span class="line">vivimus inlaesum semper fore, si mereamur,</span><span class="linebreak"></span>
<span class="line">nos sperare iubet. “caelestia si placet,” inquit,</span><span class="linebreak"></span>
<span class="line">“scandere, terrenas animo depellite curas.</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>nam quantum subiecta situ tellus iacet infra</span><span class="linebreak"></span>
<span class="line">dividiturque ab humo convexi regia caeli,</span><span class="linebreak"></span>
<span class="line">tantum vestra meis distant mundana futuris,</span><span class="linebreak"></span>
<span class="line">dira bonis, scelerata piis, tenebrosa serenis.</span><span class="linebreak"></span>
<span class="line">quidquid obire potest fugiatis censeo, quidquid</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>naturae ratione capit vitium atque senescit</span><span class="linebreak"></span>
<span class="line">pro nihilo, in nihilum quia sunt reditura, putetis.</span><span class="linebreak"></span>
<span class="line">cuncta equidem quae gignit humus, quae continet,</span><span class="linebreak"></span>
<span class="line indent2">	ipse</span><span class="linebreak"></span>
<span class="line">principio institui nitidoque insignia mundo</span><span class="linebreak"></span>
<span class="line">ornamenta dedi speciosaque semina finxi.</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>sed tamen esse modum volui parcisque fruenda</span><span class="linebreak"></span>
<span class="line">moribus indulsi, quantum moribundus et aeger</span><span class="linebreak"></span>
<span class="line">corporis ac vitae volucris sibi posceret usus;</span><span class="linebreak"></span>
<span class="line">non ut captus homo studiis et inaniter ardens</span><span class="linebreak"></span>
<span class="line">duceret omne bonum positum in dulcedine rerum</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>et specie tenui quas currere tempore iussi;</span><span class="linebreak"></span>
<span class="line">atque aevum statui, sub quo generosa probarem</span><span class="linebreak"></span>
<span class="line">pectora, ne torpens et non exercita virtus</span><span class="linebreak"></span>
<span class="line">robur enervatum gereret sine laude palaestrae.<a class="footnoteLink" href="#note_LCL398_16_1b" id="target_note_LCL398_16_1b"><sup>1</sup></a></span><span class="linebreak"></span>
</p>
</section><notes><section class="footnotes"><ul><li class="note" id="note_LCL398_16_1a"><a class="footnoteCrossrefLink" href="#target_note_LCL398_16_1a" title="Click to highlight in text"><sup class="lineRef">1</sup><span class="italic">In place of</span> 143 <span class="italic">two of Bergmart’s MSS. have</span>
<p class="lineGroup">
<span class="line indent2">enervare suum corrupta per otia robur</span><span class="linebreak"></span>
<span class="line indent2">posset et in nullo luctamine pigra iaceret.</span><span class="linebreak"></span>
</p>
(“might unman its strength in degenerate idleness and lie inactive, engaging in no struggle.”) <span class="italic">In some MSS.</span> <span class="italic">both versions are in the text. The two oldest MSS. are wanting.</span></a></li><script type="text/javascript">document.getElementById('note_LCL398_16_1a').style.display = "none";</script></ul></section></notes></section>