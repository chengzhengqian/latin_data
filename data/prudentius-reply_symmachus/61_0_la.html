<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">et mutata sacris, ornatu, legibus, armis.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>multa colit quae non coluit sub rege Quirino;</span><span class="linebreak"></span>
<span class="line">instituit quaedam melius, nonnulla refugit,</span><span class="linebreak"></span>
<span class="line">et morem variare suum non destitit, et quae</span><span class="linebreak"></span>
<span class="line">pridem condiderat iura in contraria vertit.</span><span class="linebreak"></span>
<span class="line">quid mihi tu ritus solitos, Romane senator,</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>obiectas cum scita patrum populique frequenter</span><span class="linebreak"></span>
<span class="line">instabilis placiti sententia flexa novarit?</span><span class="linebreak"></span>
<span class="line">nunc etiam quotiens solitis decedere prodest</span><span class="linebreak"></span>
<span class="line">praeteritosque habitus cultu damnare recenti,</span><span class="linebreak"></span>
<span class="line">gaudemus conpertum aliquid tandemque retectum,</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>quod latuit; tardis semper processibus aucta</span><span class="linebreak"></span>
<span class="line">crescit vita hominis et longo proficit usu.</span><span class="linebreak"></span>
<span class="line">sic aevi mortalis habet se mobilis ordo,</span><span class="linebreak"></span>
<span class="line">sic variat natura vices: infantia repit,</span><span class="linebreak"></span>
<span class="line">infirmus titubat pueri gressusque animusque,</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>sanguine praecalido fervet nervosa iuventa,</span><span class="linebreak"></span>
<span class="line">mox stabilita venit maturi roboris aetas;</span><span class="linebreak"></span>
<span class="line">ultima consiliis melior, sed viribus aegra,</span><span class="linebreak"></span>
<span class="line">corpore subcumbit mentem purgata senectus.</span><span class="linebreak"></span>
<span class="line">his genus humanum per dissona tempora duxit</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>curriculis aevum mutabile, sic hebes inter</span><span class="linebreak"></span>
<span class="line">primitias mersumque solo ceu quadrupes egit;<a class="footnoteLink" href="#note_LCL398_30_1" id="target_note_LCL398_30_1"><sup>1</sup></a></span><span class="linebreak"></span>
<span class="line">mox tenerum docili ingenio iamque artibus aptum</span><span class="linebreak"></span>
<span class="line">noscendis varia rerum novitate politum est;</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>inde tumens vitiis calidos adolevit in annos,</span><span class="linebreak"></span>
<span class="line">donec decocto solidaret robore vires.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL398_30_1"><a class="footnoteCrossrefLink" href="#target_note_LCL398_30_1" title="Click to highlight in text"><sup class="lineRef">1</sup><span class="italic">Some MSS. have</span>
<p class="lineGroup">
<span class="line indent7">mersumque solo titubavit et instar</span><span class="linebreak"></span>
<span class="line indent2">quadrupedis pueri lactantia viscera traxit.</span><span class="linebreak"></span>
</p></a></li><script type="text/javascript">document.getElementById('note_LCL398_30_1').style.display = "none";</script></ul></section></notes></section>