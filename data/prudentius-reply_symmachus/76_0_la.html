<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">post hunc et Decius iugulis bacchatus apertis</span><span class="linebreak"></span>
<span class="line">insanam pavit rabiem; mox et sitis arsit</span><span class="linebreak"></span>
<span class="line">multorum similis, per vulnera tristia flagrans</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>extrahere insignes animas ac ludere poenis</span><span class="linebreak"></span>
<span class="line">undantesque meum in gremium defundere mortes</span><span class="linebreak"></span>
<span class="line">et sub iure fori non noxia colla secare.</span><span class="linebreak"></span>
<span class="line">hac me labe ream modo tempora vestra piarunt.</span><span class="linebreak"></span>
<span class="line">vivo pie vobis auctoribus, inpia pridem</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>arte Iovis, fateor; quid enim non ille cruentum</span><span class="linebreak"></span>
<span class="line">tradidit? aut quid mite sibi placidumve poposcit?</span><span class="linebreak"></span>
<span class="line">qui, dum praemetuit cultus inolescere Christi,</span><span class="linebreak"></span>
<span class="line">saeviit ac miserum foedavit sanguine saeclum.</span><span class="linebreak"></span>
<span class="line">et sunt qui nobis bella exprobrare sinistra</span><span class="linebreak"></span>
<span class="line">non dubitent, postquam templorum sprevimus aras,</span><span class="linebreak"></span>
<span class="line"><span class="br"></span><span class="lineNumber">686</span><span class="br"></span>adfirmentque Libyn Collinae a cardine portae</span><span class="linebreak"></span>
<span class="line">Hannibalem Iovis imperio Martisque repulsum.</span><span class="linebreak"></span>
<span class="line">victores Senonas Capitoli ex arce fugatos</span><span class="linebreak"></span>
<span class="line">cum super e celso pugnarent numina saxo!</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>qui mihi praeteritam cladem veteresque dolores</span><span class="linebreak"></span>
<span class="line">inculcant iterum, videant me tempore vestro</span><span class="linebreak"></span>
<span class="line">iam nil tale pati: nullus mea barbarus hostis</span><span class="linebreak"></span>
<span class="line">cuspide claustra quatit, non armis, veste comisque</span><span class="linebreak"></span>
<span class="line">ignotus capta passim vagus errat in urbe</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>transalpina meam rapiens in vincula pubem.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>