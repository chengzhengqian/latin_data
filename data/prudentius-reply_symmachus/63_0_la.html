<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">praesidium potuere suis adferre sacellis!</span><span class="linebreak"></span>
<span class="line">cernis ut antiqui semper vestigia moris</span><span class="linebreak"></span>
<span class="line">gressibus incertis varie titubasse probentur</span><span class="linebreak"></span>
<span class="line">adsciscendo deos maioribus inconpertos.</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>seque peregrina sub religione dicasse,</span><span class="linebreak"></span>
<span class="line">nec ritus servasse suos? quodcumque sacrorum est</span><span class="linebreak"></span>
<span class="line">exulat externumque inimicam venit in urbem.</span><span class="linebreak"></span>
<span class="line">frustra igitur solitis, prava observatio, inhaeres:</span><span class="linebreak"></span>
<span class="line">non est mos patrius, quem diligis, inproba, non est.</span><span class="linebreak"></span>
<span class="line indent2"><span class="br"></span><span class="lineNumber">370</span><span class="br"></span>sed sollers orator ait fataliter urbem</span><span class="linebreak"></span>
<span class="line">sortitam quonam genio proprium exigat aevum.</span><span class="linebreak"></span>
<span class="line">“cunctis nam populis seu moenibus inditur,” inquit,</span><span class="linebreak"></span>
<span class="line">“aut fatum aut genius nostrarum more animarum,</span><span class="linebreak"></span>
<span class="line">quae sub disparili subeunt nova corpora sorte.”</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>iam primum qui sit genius vel qui status illi</span><span class="linebreak"></span>
<span class="line">conpetat ignoro, quid possit et unde oriatur,</span><span class="linebreak"></span>
<span class="line">spiritus informis sine corpore formave et ulla</span><span class="linebreak"></span>
<span class="line">sit species, et quid sapiat, quae munera curet.</span><span class="linebreak"></span>
<span class="line">contra animas hominum venis vitalibus intus</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>