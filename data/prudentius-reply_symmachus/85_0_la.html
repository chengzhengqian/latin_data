<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">895</span><span class="br"></span>omine sollicitat, capit augure, territat extis.</span><span class="linebreak"></span>
<span class="line">cernis ut una via est multis anfractibus errans,</span><span class="linebreak"></span>
<span class="line">talem passa ducem qui non sinat ire salutis</span><span class="linebreak"></span>
<span class="line">ad Dominum, sed mortis iter per devia monstrat,</span><span class="linebreak"></span>
<span class="line">devia picta bonis brevibus, sed fine sub ipso</span><span class="linebreak"></span>
<span class="line">tristia et in subitam praeceps inmersa Charybdem?</span><span class="linebreak"></span>
<span class="line"><span class="br"></span><span class="lineNumber">901</span><span class="br"></span>ite procul, gentes! consortia nulla viarum</span><span class="linebreak"></span>
<span class="line">sunt vobis cum plebe Dei; discedite longe</span><span class="linebreak"></span>
<span class="line">et vestrum penetrate chaos, quo vos vocat ille</span><span class="linebreak"></span>
<span class="line">praevius infernae perplexa per avia noctis!</span><span class="linebreak"></span>
<span class="line"><span class="br"></span><span class="lineNumber">905</span><span class="br"></span>at nobis vitae Dominum quaerentibus unum</span><span class="linebreak"></span>
<span class="line">lux iter est et clara dies et gratia simplex.</span><span class="linebreak"></span>
<span class="line">spem sequimur gradimurque fide fruimurque futuris,</span><span class="linebreak"></span>
<span class="line">ad quae non veniunt praesentis gaudia vitae,</span><span class="linebreak"></span>
<span class="line">nec currunt pariter capta et capienda voluptas.</span><span class="linebreak"></span>
<span class="line indent2"><span class="br"></span><span class="lineNumber">910</span><span class="br"></span>ultima legati defleta dolore querella est</span><span class="linebreak"></span>
<span class="line">Palladiis quod farra focis, vel quod stipis ipsis</span><span class="linebreak"></span>
<span class="line">virginibus castisque choris alimenta negentur,</span><span class="linebreak"></span>
<span class="line">Vestales solitis fraudentur sumptibus ignes.</span><span class="linebreak"></span>
<span class="line">hinc ait et steriles frugescere rarius agros</span><span class="linebreak"></span>
<span class="line"><span class="br"></span><span class="lineNumber">915</span><span class="br"></span>et tristem saevire famem, totumque per orbem</span><span class="linebreak"></span>
<span class="line">mortales pallere inopes ac panis egenos.</span><span class="linebreak"></span>
<span class="line">quae tanta extiterit praesenti tempore tamque</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>