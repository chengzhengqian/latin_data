<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">vertere cum vellet pellem faciemque, putarent</span><span class="linebreak"></span>
<span class="line">esse bovem, praedari aquilam, concumbere cycnum,</span><span class="linebreak"></span>
<span class="line">et nummos fieri et gremium penetrare puellae.</span><span class="linebreak"></span>
<span class="line">nam quid rusticitas non crederet indomitorum</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>stulta virum, pecudes inter ritusque ferinos</span><span class="linebreak"></span>
<span class="line">dedere sueta animum diae rationis egenum?</span><span class="linebreak"></span>
<span class="line">in quamcumque fidem nebulonis callida traxit</span><span class="linebreak"></span>
<span class="line">nequitia, infelix facilem gens praebuit aurem.</span><span class="linebreak"></span>
<span class="line indent1">successit Iovis imperio corruptior aetas,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>quae docuit rigidos vitiis servire colonos.</span><span class="linebreak"></span>
<span class="line">expertes furandi homines hac inbuit arte</span><span class="linebreak"></span>
<span class="line">Mercurius, Maia genitus; nunc magnus habetur</span><span class="linebreak"></span>
<span class="line">ille deus, cuius dedit experientia fures.</span><span class="linebreak"></span>
<span class="line">necnon Thessalicae doctissimus ille magiae</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>traditur extinctas sumptae moderamine virgae</span><span class="linebreak"></span>
<span class="line">in lucem revocasse animas, Cocytia leti</span><span class="linebreak"></span>
<span class="line">iura resignasse sursum revolantibus umbris,</span><span class="linebreak"></span>
<span class="line">ast alias damnasse neci penitusque latenti</span><span class="linebreak"></span>
<span class="line">inmersisse chao. facit hoc ad utrumque peritus</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>ut fuerit geminoque armarit crimine vitam;</span><span class="linebreak"></span>
<span class="line">murmure nam magico tenues excire figuras</span><span class="linebreak"></span>
<span class="line">atque sepulcrales scite incantare favillas,</span><span class="linebreak"></span>
<span class="line">vita itidem spoliare alios ars noxia novit.</span><span class="linebreak"></span>
<span class="line">artificem scelerum simplex mirata vetustas</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>supra hominem coluit, simulans per nubila ferri</span><span class="linebreak"></span>
<span class="line">aligerisque leves pedibus transcurrere ventos.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL387_356_a"><a class="footnoteCrossrefLink" href="#target_note_LCL387_356_a" title="Click to highlight in text"><sup class="lineRef">a</sup>Mercury (Hermes) was god of thieves. Among his other functions was that of conducting the souls of the dead into the lower world. The wand is his regular attribute; in Homer he uses it to produce or dispel sleep; but it also becomes his official emblem in his capacity as herald of the gods. Prudentius no doubt has in mind Virgilâ€™s lines (<span class="italic">Aeneid</span> IV, 242)
<blockquote><p>
<span class="line">tum virgam rapit: hac animas ille evocat Orco</span><span class="linebreak"></span>
<span class="line">pallentis, alias sub Tartara tristia mittit.</span><span class="linebreak"></span>
</p></blockquote></a></li><script type="text/javascript">document.getElementById('note_LCL387_356_a').style.display = "none";</script></ul></section></notes></section>