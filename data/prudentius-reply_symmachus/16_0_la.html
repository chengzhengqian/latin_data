<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">scripserunt statuis, vel Neptunum vocitantes</span><span class="linebreak"></span>
<span class="line">oceanum, vel Cyaneas cava flumina Nymphas,</span><span class="linebreak"></span>
<span class="line">vel silvas Dryadas, vel devia rura Napaeas.</span><span class="linebreak"></span>
<span class="line">ipse ignis, nostrum factus qui servit ad usum,</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>Vulcanus perhibetur et in virtute superna</span><span class="linebreak"></span>
<span class="line">fingitur ac delubra, deus et nomine et ore</span><span class="linebreak"></span>
<span class="line">adsimilatus, habet, necnon regnare caminis</span><span class="linebreak"></span>
<span class="line">fertur et Aeoliae summus faber esse vel Aetnae.</span><span class="linebreak"></span>
<span class="line">est qui conspicuis superos quaesivit in astris,</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>ausus habere deum solem; cui tramite certo</span><span class="linebreak"></span>
<span class="line">condicio inposita est vigilem tolerare laborem</span><span class="linebreak"></span>
<span class="line">visibus obiectum mortalibus, orbe rotundo</span><span class="linebreak"></span>
<span class="line">praecipitem teretique globo per inane volantem</span><span class="linebreak"></span>
<span class="line">et, quod nemo negat, mundo caeloque minorem.</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>area maior enim quam qui percurrit in illa,</span><span class="linebreak"></span>
<span class="line">et longe campi spatium diffusius in quo</span><span class="linebreak"></span>
<span class="line">emicat ac volucri fervens rota volvitur axe.</span><span class="linebreak"></span>
<span class="line">quamvis nonnullis placeat terram breviorem</span><span class="linebreak"></span>
<span class="line">dicere circuitu quam sit pulcherrimus ille</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>circulus, et flammas inmensi sideris ultra</span><span class="linebreak"></span>
<span class="line">telluris normam porrecto extendere gyro,</span><span class="linebreak"></span>
<span class="line">numne etiam caeli minor et contractior orbis,</span><span class="linebreak"></span>
<span class="line">cuius planitiem longo transmittere tractu</span><span class="linebreak"></span>
<span class="line">circinus excurrens meta interiore laborat?</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>ille Deus verus, quo non est grandior ulla</span><span class="linebreak"></span>
<span class="line">materies, qui fine caret, qui praesidet omni</span><span class="linebreak"></span>
<span class="line">naturae, qui cuncta simul concludit et inplet.</span><span class="linebreak"></span>
<span class="line">solem certa tenet regio, plaga certa coÃ«rcet,</span><span class="linebreak"></span>
<span class="line">temporibus variis distinguitur: aut subit ortu</span><span class="linebreak"></span>
</p>
</section><notes></notes></section>