<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">ipse sibi, placito ut posset requiescere templo.</span><span class="linebreak"></span>
<span class="line">condideram perfectum hominem; spectare superna</span><span class="linebreak"></span>
<span class="line"><span class="br"></span><span class="lineNumber">261</span><span class="br"></span>mandaram totis conversum sensibus in me</span><span class="linebreak"></span>
<span class="line">recto habitu celsoque situ et sublime tuentem;</span><span class="linebreak"></span>
<span class="line">sed despexit humum seque inclinavit ad orbis</span><span class="linebreak"></span>
<span class="line">divitias pepulitque meum de pectore numen.</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>restituendus erat mihimet; summissus in illum</span><span class="linebreak"></span>
<span class="line">Spiritus ipse meus descendit et edita limo</span><span class="linebreak"></span>
<span class="line">viscera divinis virtutibus informavit,</span><span class="linebreak"></span>
<span class="line">iamque hominem adsumptum summus Deus in deitatem</span><span class="linebreak"></span>
<span class="line">transtulit ac nostro docuit recalescere cultu.”</span><span class="linebreak"></span>
<span class="line indent2">scire velim praecepta Patris quibus auribus haec tu</span><span class="linebreak"></span>
<span class="line"><span class="br"></span><span class="lineNumber">271</span><span class="br"></span>accipias, Italae censor doctissime gentis.</span><span class="linebreak"></span>
<span class="line">an veterem tantum morem ratione relicta</span><span class="linebreak"></span>
<span class="line">eligis et dici id patitur sapientis acumen</span><span class="linebreak"></span>
<span class="line">ingeniumque viri? “potior mihi pristinus est mos</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>quam via iustitiae, pietas quam prodita caelo,</span><span class="linebreak"></span>
<span class="line">quamque fides veri, rectae quam regula sectae.”</span><span class="linebreak"></span>
<span class="line">si, quidquid rudibus mundi nascentis in annis</span><span class="linebreak"></span>
<span class="line">mos habuit, sancte colere ac servare necesse est,</span><span class="linebreak"></span>
<span class="line">omne revolvamus sua per vestigia saeclum</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>usque ad principium, placeat damnare gradatim</span><span class="linebreak"></span>
<span class="line">quidquid posterius successor repperit usus.</span><span class="linebreak"></span>
<span class="line">orbe novo nulli subigebant arva coloni:</span><span class="linebreak"></span>
<span class="line">quid sibi aratra volunt? quid cura superflua rastri?</span><span class="linebreak"></span>
<span class="line">ilignis melius saturatur glandibus alvus.</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>primi homines cuneis scindebant fissile lignum:</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>