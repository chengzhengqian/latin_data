<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">texitur alternis ex gentibus una propago.</span><span class="linebreak"></span>
<span class="line">hoc actum est tantis successibus atque triumphis</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>Romani imperii: Christo iam tunc venienti,</span><span class="linebreak"></span>
<span class="line">crede, parata via est, quam dudum publica nostrae</span><span class="linebreak"></span>
<span class="line">pacis amicitia struxit moderamine Romae.</span><span class="linebreak"></span>
<span class="line">nam locus esse Deo quis posset in orbe feroci</span><span class="linebreak"></span>
<span class="line">pectoribusque hominum discordibus et sua iura</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>dissimili ratione tuentibus, ut fuit olim?</span><span class="linebreak"></span>
<span class="line">sic inconpositos humano in pectore sensus</span><span class="linebreak"></span>
<span class="line">disiunctasque animi turbato foedere partes</span><span class="linebreak"></span>
<span class="line">nec liquida invisit sapientia nec Deus intrat.</span><span class="linebreak"></span>
<span class="line">at si mentis apex regnandi iure potitus</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>pugnacis stomachi pulsus fibrasque rebelles</span><span class="linebreak"></span>
<span class="line">frenet et omne iecur ratione coerceat una,</span><span class="linebreak"></span>
<span class="line">fit stabilis vitae status, et sententia certa</span><span class="linebreak"></span>
<span class="line">haurit corde Deum domino et subiungitur uni.</span><span class="linebreak"></span>
<span class="line indent2"><span class="br"></span><span class="lineNumber">634</span><span class="br"></span>en ades, Omnipotens, concordibus influe terris:</span><span class="linebreak"></span>
<span class="line">iam mundus te, Christe, capit, quem congrege nexu</span><span class="linebreak"></span>
<span class="line">pax et Roma tenent. capita haec et culmina rerum</span><span class="linebreak"></span>
<span class="line">esse iubes, nec Roma tibi sine pace probatur,</span><span class="linebreak"></span>
<span class="line">et pax ut placeat facit excellentia Romae,</span><span class="linebreak"></span>
<span class="line">quae motus varios simul et dicione coercet</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>et terrore premit; nec enim spoliata prioris</span><span class="linebreak"></span>
<span class="line">robore virtutis senuit nec saecula sensit,</span><span class="linebreak"></span>
<span class="line">nec tremulis, cum bella vocant, capit arma lacertis,</span><span class="linebreak"></span>
<span class="line">nec tam degeneri venerandis supplicat ore</span><span class="linebreak"></span>
</p>
</section><notes></notes></section>