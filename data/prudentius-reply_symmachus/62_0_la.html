<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">tempus adest ut iam sapiat divina, serenae</span><span class="linebreak"></span>
<span class="line">mentis consilio vivacius abdita sollers</span><span class="linebreak"></span>
<span class="line">quaerere et aeternae tandem invigilare saluti.</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>quamquam, si tantus amor est et cura vetusti</span><span class="linebreak"></span>
<span class="line">moris et a prisco placet haud discedere ritu,</span><span class="linebreak"></span>
<span class="line">exstat in antiquis exemplum nobile libris,</span><span class="linebreak"></span>
<span class="line">iam tunc diluvii sub tempore vel prius uni</span><span class="linebreak"></span>
<span class="line">inservisse Deo gentem quae prima recentes</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>incoluit terras vacuoque habitavit in orbe;</span><span class="linebreak"></span>
<span class="line">unde genus ducit nostrae porrecta propago</span><span class="linebreak"></span>
<span class="line">stirpis et indigenae pietatis iura reformat.</span><span class="linebreak"></span>
<span class="line">sed quia Romanis loquimur de cultibus, ipsum</span><span class="linebreak"></span>
<span class="line">sanguinis Hectorei populum probo tempore longo</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>non multos coluisse deos rarisque sacellis</span><span class="linebreak"></span>
<span class="line">contentum paucas posuisse in collibus aras.</span><span class="linebreak"></span>
<span class="line">innumeros post deinde deos virtute subactis</span><span class="linebreak"></span>
<span class="line">urbibus et claris peperit sibi Roma triumphis;</span><span class="linebreak"></span>
<span class="line">inter fumantes templorum armata ruinas</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>dextera victoris simulacra hostilia cepit</span><span class="linebreak"></span>
<span class="line">et captiva domum venerans ceu numina vexit.</span><span class="linebreak"></span>
<span class="line">hoc signum rapuit bimaris de strage Corinthi,</span><span class="linebreak"></span>
<span class="line">illud ab incensis in praedam sumpsit Athenis,</span><span class="linebreak"></span>
<span class="line">quasdam victa dedit capitis Cleopatra canini</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>effigies, quasdam domitis Hammonis harenis</span><span class="linebreak"></span>
<span class="line">Syrtica cornutas facies habuere tropaea.</span><span class="linebreak"></span>
<span class="line">Roma triumphantis quotiens ducis inclyta currum</span><span class="linebreak"></span>
<span class="line">plausibus excepit, totiens altaria divum</span><span class="linebreak"></span>
<span class="line">addidit et spoliis sibimet nova numina fecitâ€”</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>numina, quae patriis cum moenibus eruta nullum</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>