<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">haec ubi legatus, reddunt placidissima fratrum</span><span class="linebreak"></span>
<span class="line">ora ducum: â€œscimus quam sit victoria dulcis</span><span class="linebreak"></span>
<span class="line">fortibus, Ausoniae vir facundissime linguae,</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>sed quibus illa modis, qua sit ratione vocanda</span><span class="linebreak"></span>
<span class="line">novimus; hac primum pueros pater imbuit arte,</span><span class="linebreak"></span>
<span class="line">hanc genitore suo didicit puer ipse magistro.</span><span class="linebreak"></span>
<span class="line">non aris, non farre molae victoria felix</span><span class="linebreak"></span>
<span class="line">exorata venit: labor inpiger, aspera virtus,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>vis animi excellens, ardor, violentia, cura</span><span class="linebreak"></span>
<span class="line">hanc tribuunt, durum tractandis robur in armis.</span><span class="linebreak"></span>
<span class="line">quae si defuerint bellantibus, aurea quamvis</span><span class="linebreak"></span>
<span class="line">marmoreo in templo rutilas Victoria pinnas</span><span class="linebreak"></span>
<span class="line">explicet et multis surgat formata talentis,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>non aderit, versisque offensa videbitur hastis.</span><span class="linebreak"></span>
<span class="line">quid, miles, propriis diffisus viribus aptas</span><span class="linebreak"></span>
<span class="line">inrita femineae tibimet solacia formae?</span><span class="linebreak"></span>
<span class="line">numquam pinnigeram legio ferrata puellam</span><span class="linebreak"></span>
<span class="line">vidit, anhelantum regeret quae tela virorum.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>vincendi quaeris dominam? sua dextera cuique est,</span><span class="linebreak"></span>
<span class="line">et Deus omnipotens, non pexo crine virago</span><span class="linebreak"></span>
<span class="line">nec nudo suspensa pede strophioque recincta</span><span class="linebreak"></span>
<span class="line">nec tumidas fluitante sinu vestita papillas.</span><span class="linebreak"></span>
<span class="line">aut vos pictorum docuit manus adsimulatis</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>iure poetarum numen conponere monstris,</span><span class="linebreak"></span>
<span class="line">aut lepida ex vestro sumpsit pictura sacello</span><span class="linebreak"></span>
<span class="line">quod variis imitata notis ceraque liquenti</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>