<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">altius inpresso dum palpitat ense secutor.</span><span class="linebreak"></span>
<span class="line">hoc illud meritum est, quod continuare feruntur</span><span class="linebreak"></span>
<span class="line">excubias Latii pro maiestate Palati,</span><span class="linebreak"></span>
<span class="line">quod redimunt vitam populi procerumque salutem,</span><span class="linebreak"></span>
<span class="line">perfundunt quia colla comis bene vel bene cingunt</span><span class="linebreak"></span>
<span class="line"><span class="br"></span><span class="lineNumber">1106</span><span class="br"></span>tempora taeniolis et licia crinibus addunt,</span><span class="linebreak"></span>
<span class="line">et quia subter humum lustrales testibus umbris</span><span class="linebreak"></span>
<span class="line">in flammam iugulant pecudes et murmura miscent?</span><span class="linebreak"></span>
<span class="line">an quoniam podii meliore in parte sedentes</span><span class="linebreak"></span>
<span class="line"><span class="br"></span><span class="lineNumber">1110</span><span class="br"></span>spectant aeratam faciem quam crebra tridenti</span><span class="linebreak"></span>
<span class="line">inpacto quatiant hastilia, saucius et quam</span><span class="linebreak"></span>
<span class="line">vulneribus patulis partem perfundat harenae</span><span class="linebreak"></span>
<span class="line">cum fugit, et quanto vestigia sanguine signet?</span><span class="linebreak"></span>
<span class="line">quod genus ut sceleris iam nesciat aurea Roma,</span><span class="linebreak"></span>
<span class="line"><span class="br"></span><span class="lineNumber">1115</span><span class="br"></span>te precor, Ausonii dux augustissime regni,</span><span class="linebreak"></span>
<span class="line">et tam triste sacrum iubeas, ut cetera, tolli.</span><span class="linebreak"></span>
<span class="line">perspice, nonne vacat meriti locus iste paterni,</span><span class="linebreak"></span>
<span class="line">quem tibi supplendum Deus et genitoris amica</span><span class="linebreak"></span>
<span class="line">servavit pietas? solus ne praemia tantae</span><span class="linebreak"></span>
<span class="line"><span class="br"></span><span class="lineNumber">1120</span><span class="br"></span>virtutis caperet, “partem tibi, nate, reservo”</span><span class="linebreak"></span>
<span class="line">dixit, et integrum decus intactumque reliquit.</span><span class="linebreak"></span>
<span class="line">adripe dilatam tua, dux, in tempora famam,</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>