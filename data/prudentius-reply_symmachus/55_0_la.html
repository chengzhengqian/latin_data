<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">inlecebrosus emm sapor est et pestifer horum,</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>quae, dum praetereunt, miro oblectamine mentes</span><span class="linebreak"></span>
<span class="line">inplicitas vinctasque tenent. vincenda voluptas,</span><span class="linebreak"></span>
<span class="line">elaqueanda animi constantia, ne retinaclis</span><span class="linebreak"></span>
<span class="line">mollibus ac lentis nexa et captiva prematur.</span><span class="linebreak"></span>
<span class="line">luctandum summis conatibus, inter acerba</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>sectandum virtutis iter, ne suavia fluxae</span><span class="linebreak"></span>
<span class="line">condicionis amet, nimium ne congerat aurum,</span><span class="linebreak"></span>
<span class="line">ne varios lapidum cupide spectare colores</span><span class="linebreak"></span>
<span class="line">ambitiosa velit, ne se popularibus auris</span><span class="linebreak"></span>
<span class="line">ostentet pulchroque inflata tumescat honore,</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>ne natale solum, patrii ne iugera ruris</span><span class="linebreak"></span>
<span class="line">tendat et externos animum diffundat in agros,</span><span class="linebreak"></span>
<span class="line">et ne corporeis addicat sensibus omne</span><span class="linebreak"></span>
<span class="line">quod vult aut quod agit, ne praeferat utile iusto,</span><span class="linebreak"></span>
<span class="line">spemque in me omnem statuat numquam peritura</span><span class="linebreak"></span>
<span class="line">quae dedero, longoque die mea dona trahenda.‚Äù</span><span class="linebreak"></span>
<span class="line"><span class="br"></span><span class="lineNumber">161</span><span class="br"></span>haec igitur spondente Deo quis fortis et acer</span><span class="linebreak"></span>
<span class="line">virtutisque capax breve quidque perennibus in se</span><span class="linebreak"></span>
<span class="line">praetulerit? vel quis sapiens potiora putarit</span><span class="linebreak"></span>
<span class="line"><span class="br"></span><span class="lineNumber">164</span><span class="br"></span>gaudia membrorum quam vivae praemia mentis?</span><span class="linebreak"></span>
<span class="line">nonne hominem ac pecudem distantia separat</span><span class="linebreak"></span>
<span class="line indent2">una,</span><span class="linebreak"></span>
<span class="line">quod bona quadrupedum ante oculos sita sunt, ego</span><span class="linebreak"></span>
<span class="line indent2">contra</span><span class="linebreak"></span>
<span class="line">spero quod extra aciem longum servatur in aevum?</span><span class="linebreak"></span>
<span class="line">nam si tota mihi cum corpore vita peribit</span><span class="linebreak"></span>
<span class="line">nec poterit superesse meum post funera quidquam,</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>quis mihi regnator caeli, quis conditor orbis,</span><span class="linebreak"></span>
<span class="line">quis Deus aut quae iam merito metuenda potestas?</span><span class="linebreak"></span>
<span class="line">ibo per inpuros fervente libidine luxus,</span><span class="linebreak"></span>
</p>
</section><notes></notes></section>