<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">credunt, atque ipsis tribuunt decreta tigillis,</span><span class="linebreak"></span>
<span class="line">ceu distet cuius stellae sit fraxinus ortu</span><span class="linebreak"></span>
<span class="line">eruta, quae summum conscenderet ardua culmen.</span><span class="linebreak"></span>
<span class="line">denique nulla hominum res est, nulla actio mundi,</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>cui non fatalem memorent incumbere sortem.</span><span class="linebreak"></span>
<span class="line">quae quia constituunt, dicant cur condita sit lex</span><span class="linebreak"></span>
<span class="line">bis sex in tabulis aut cur rubrica minetur,</span><span class="linebreak"></span>
<span class="line">quae prohibet peccare reos, quos ferrea fata</span><span class="linebreak"></span>
<span class="line">cogunt ad facinus et inevitabile mergunt.</span><span class="linebreak"></span>
<span class="line">quin et velle adigunt pravum insinuantia votum,</span><span class="linebreak"></span>
<span class="line"><span class="br"></span><span class="lineNumber">466</span><span class="br"></span>ne liceat miseris vetitum committere nolle.</span><span class="linebreak"></span>
<span class="line">cedite, si pudor est, gladiumque retundite vestrum,</span><span class="linebreak"></span>
<span class="line">aspera nil meritos poenis plectentia iura;</span><span class="linebreak"></span>
<span class="line">antrum carcereum dissolvite, corpora sub quo</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>agminis innocui fato peccante tenetis.</span><span class="linebreak"></span>
<span class="line">nemo nocens, si fata regunt quod vivitur ac fit:</span><span class="linebreak"></span>
<span class="line">immo nocens quicumque volens quod non licet</span><span class="linebreak"></span>
<span class="line indent2">audet,</span><span class="linebreak"></span>
<span class="line">alterutrum quia velle suum est nec fata reatum</span><span class="linebreak"></span>
<span class="line">inponunt homini, sed fit reus ipse suopte</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>arbitrio, placitumque nefas et facta rependit</span><span class="linebreak"></span>
<span class="line">inpia suppliciis merito non sorte peremptus.</span><span class="linebreak"></span>
<span class="line">quisque putat fato esse locum, sciat omniparentem</span><span class="linebreak"></span>
<span class="line">nosse Deum nulli vetitum fatalibus astris,</span><span class="linebreak"></span>
<span class="line">nec mathesis praescripto aliquo pia vota repelli.</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>spirat enim maiora animus seque altius effert</span><span class="linebreak"></span>
<span class="line">sideribus transitque vias et nubila fati,</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>