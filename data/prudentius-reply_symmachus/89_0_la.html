<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">aut titubant morbis aut tempore victa senescunt,</span><span class="linebreak"></span>
<span class="line"><span class="br"></span><span class="lineNumber">996</span><span class="br"></span>nec natura caret vitio, cui terminus instat.</span><span class="linebreak"></span>
<span class="line">semper, crede, polus variis proventibus annos</span><span class="linebreak"></span>
<span class="line">texuit: hos multa ditavit fruge fluentes,</span><span class="linebreak"></span>
<span class="line">quosdam infelices astris damnavit iniquis,</span><span class="linebreak"></span>
<span class="line"><span class="br"></span><span class="lineNumber">1000</span><span class="br"></span>spe cassa et sterili curam frustratus agrestem.</span><span class="linebreak"></span>
<span class="line">sed si Vestales ulciscitur ista puellas</span><span class="linebreak"></span>
<span class="line">pestis, ab infido quae gignitur inproba mundo,</span><span class="linebreak"></span>
<span class="line">cur non Christicolum tantum populatur agellos,</span><span class="linebreak"></span>
<span class="line">per quos virginibus vestris stata dona negantur?</span><span class="linebreak"></span>
<span class="line"><span class="br"></span><span class="lineNumber">1005</span><span class="br"></span>utimur et ruris reditu et ratione colendi,</span><span class="linebreak"></span>
<span class="line">exercere manum non paenitet: et lapis illic</span><span class="linebreak"></span>
<span class="line">si stetit, antiquus quem cingere sueverat error</span><span class="linebreak"></span>
<span class="line">fasceolis vel gallinae pulmone rogare,</span><span class="linebreak"></span>
<span class="line">frangitur et nullis violatur Terminus extis,</span><span class="linebreak"></span>
<span class="line"><span class="br"></span><span class="lineNumber">1010</span><span class="br"></span>et quae fumificas arbor vittata lucernas</span><span class="linebreak"></span>
<span class="line">servabat, cadit ultrici succisa bipenni.</span><span class="linebreak"></span>
<span class="line">nec tamen idcirco minor est aut fructus agelli</span><span class="linebreak"></span>
<span class="line">aut tempestatis clementia laeta serenae,</span><span class="linebreak"></span>
<span class="line">temperet aut pluvius qui culta novalia ventus.</span><span class="linebreak"></span>
<span class="line">sed nec magno opus est frugi viventibus, et cum</span><span class="linebreak"></span>
<span class="line"><span class="br"></span><span class="lineNumber">1016</span><span class="br"></span>maxima proveniunt non amplo in gaudia censu</span><span class="linebreak"></span>
<span class="line">solvimur inque lucrum studio exultamus avaro.</span><span class="linebreak"></span>
<span class="line">nam quibus aeternum spes informatur in aevum,</span><span class="linebreak"></span>
<span class="line">omne bonum tenue est quod praesens ingerit aetas.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>