<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">sarmentis laqueos corporis inplicans.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>quae postquam intepuit fomite fumeo</span><span class="linebreak"></span>
<span class="line">laxavitque ferox colla rigentia,</span><span class="linebreak"></span>
<span class="line">iam flecti facilis, rettulit ad manum</span><span class="linebreak"></span>
<span class="line">vibrato capite spicula dentium.</span><span class="linebreak"></span>
<span class="line">haerentem digiti vulnere mordicus</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>pendentemque gerens Paulus inhorruit.</span><span class="linebreak"></span>
<span class="line">exclamant alii, quod cute livida</span><span class="linebreak"></span>
<span class="line">virus mortiferum serpere crederent.</span><span class="linebreak"></span>
<span class="line">at non intrepidum terret apostolum</span><span class="linebreak"></span>
<span class="line">tristis tam subiti forma periculi.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>adtollens oculos sidera suspicit</span><span class="linebreak"></span>
<span class="line">Christum sub tacito pectore murmurans,</span><span class="linebreak"></span>
<span class="line">excussumque procul discutit aspidem.</span><span class="linebreak"></span>
<span class="line">abiectus coluber verberat aÃ«ra</span><span class="linebreak"></span>
<span class="line">atque oris patuli solvit acumina.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>mox omnis sanies deserit et dolor</span><span class="linebreak"></span>
<span class="line">ceu nullo laceram vulnere dexteram,</span><span class="linebreak"></span>
<span class="line">siccatusque perit vipereus liquor.</span><span class="linebreak"></span>
<span class="line">hydrum praecipitem dum rotat inpetus,</span><span class="linebreak"></span>
<span class="line">arsurum mediis intulit ignibus.</span><span class="linebreak"></span>
<span class="line indent1"><span class="br"></span><span class="lineNumber">45</span><span class="br"></span>sic nunc post hiemem vimque trucis freti,</span><span class="linebreak"></span>
<span class="line">quo iactata ratis tunc Sapientiae est,</span><span class="linebreak"></span>
<span class="line">cum sub sacricolis territa regibus</span><span class="linebreak"></span>
<span class="line">vix panso poterat currere carbaso</span><span class="linebreak"></span>
<span class="line">adflictosque suos turbine saeculi</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>vectarat rabidis fluctibus innatans,</span><span class="linebreak"></span>
<span class="line">morsum vulnificum lex pia pertulit.</span><span class="linebreak"></span>
<span class="line">occultabat enim se prius abditum</span><span class="linebreak"></span>
<span class="line">virus nec gravidum protulerat caput,</span><span class="linebreak"></span>
<span class="line">contentum involucris atque cubilibus</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>subter conprimere clausa silentia.</span><span class="linebreak"></span>
<span class="line">sed, dum forte latens inpietas riget,</span><span class="linebreak"></span>
<span class="line">dextram Iustitiae pigra momorderat</span><span class="linebreak"></span>
</p>
</section><notes></notes></section>