<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">380</span><span class="br"></span>sic interfusas intellego, sanguis ut ex his</span><span class="linebreak"></span>
<span class="line">accipiat motumque levem tenerumque vaporem,</span><span class="linebreak"></span>
<span class="line">unde pererratis vegetet praecordia membris,</span><span class="linebreak"></span>
<span class="line">frigida succendat, riget arida, dura relaxet.</span><span class="linebreak"></span>
<span class="line">sic hominis vitam sibi temperat atque gubernat</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>vivida mens, quam tu ficto conponere temptas</span><span class="linebreak"></span>
<span class="line">murorum<a class="footnoteLink" href="#note_LCL398_36_1" id="target_note_LCL398_36_1"><sup>1</sup></a> genio, qui nusquam est nec fuit umquam.</span><span class="linebreak"></span>
<span class="line">quin et corporibus versat mens viva regendis</span><span class="linebreak"></span>
<span class="line">summum consilium, fida ut tutacula nudis</span><span class="linebreak"></span>
<span class="line">invalidisque paret, metuenda pericula vitet,</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>utile prospiciat, varias agitetur ad artes,</span><span class="linebreak"></span>
<span class="line">consultet cui se domino submittat et orbis</span><span class="linebreak"></span>
<span class="line">quem putet auctorem, quem rerum summa sequatur.</span><span class="linebreak"></span>
<span class="line">at tuus hic urbis genius, dicas volo, quando</span><span class="linebreak"></span>
<span class="line">coepit adhuc parvae primum se infundere Romae?</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>fluxit ab uberibus nemorosa in valle lupinis</span><span class="linebreak"></span>
<span class="line">infantesque aluit, dum nascitur ipse, gemellos?</span><span class="linebreak"></span>
<span class="line">an cum vulturibus volitans ignota per auras</span><span class="linebreak"></span>
<span class="line">umbra repentinam traxit de nube figuram?</span><span class="linebreak"></span>
<span class="line">culminibus summis sedet, an penetralia servat?</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>instituit mores et iura forensia condit,</span><span class="linebreak"></span>
<span class="line">an castrorum etiam fossis intervenit, acres</span><span class="linebreak"></span>
<span class="line">cogit ad arma viros, lituis ciet, urget in hostem?</span><span class="linebreak"></span>
<span class="line">quae quis non videat sapientum digna cachinno?</span><span class="linebreak"></span>
<span class="line">fingamus tamen esse aliquam, quae talia curet,</span><span class="linebreak"></span>
<span class="line">umbram sive animam, per quam respublica fatum</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL398_36_1"><a class="footnoteCrossrefLink" href="#target_note_LCL398_36_1" title="Click to highlight in text"><sup class="lineRef">1</sup><span class="italic">Most of Bergmanâ€™s MSS. have membrorum. The two oldest are not available.</span></a></li><script type="text/javascript">document.getElementById('note_LCL398_36_1').style.display = "none";</script></ul></section></notes></section>