<section class="div1 language" lang="la"><header><hgroup><h1>Marcus Tullius Cicero</h1></hgroup></header>
<section class="div2">
<section class="opener">
<span class="salute"><span class="sc">i. ad m.titinium</span></span>
</section>
<p><span class="italic">L. Plotius Gallus. de hoc Cicero in epistula ad M. Titinium
sic refert</span>: equidem memoria teneo pueris nobis primum
Latine docere coepisse Plotium quendam. ad quem cum
fieret concursus et studiosissimus quisque apud eum exerceretur,
dolebam mihi idem non licere; continebar autem
doctissimorum hominum auctoritate, qui existimabant
Graecis exercitationibus ali melius ingenia posse. (Suet.
<span class="italic">Gram</span>. 26)</p>
</section>
<section class="div2">
<section class="opener">
<span class="salute"><span class="sc">ii. ad cornelium nepotem</span></span>
</section>
<p>1. <span class="italic">Iocos enim hoc genus veteres nostri ‘dicta’ dicebant. testis
idem Cicero, qui in libro epistularum ad Cornelium
Nepotem secundo sic ait</span>: itaque nostri, cum omnia quae
dixissemus ‘dicta’ essent, quae facete et breviter et acute
locuti essemus, ea proprio nomine appellari ‘dicta’ voluerunt.
(Macrob. <span class="italic">Sat</span>. 2.1.14)</p>
<p>2–3. <span class="italic">Cicero ad Nepotem</span>: hoc restiterat etiam, ut a te
fictis aggrederer donis; ‘<span class="italic">aggrederer</span>’ <span class="italic">passive dixit</span>, ἐνεδρευθῶ.
<span class="italic">in eodem</span>: qui habet ultro appetitur, qui est pauper
aspernatur; <span class="italic">passive</span>, ἐξουθενεῖται. (Prisc. <span class="italic">GLK</span> II.383.1)</p>
<p>4. <span class="italic">Cicero . . . ad Cornelium Nepotem de eodem</span> [sc. <span class="italic">Caesare</span>]
<span class="italic">ita scripsit</span>: quid? oratorem quem huic antepones
eorum qui nihil aliud egerunt? quis sententiis aut acutior



</p></section><notes></notes></section>