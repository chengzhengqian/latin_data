<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>tuba revocavit. Hoc usque eo tota Graecia fama celebratum est, ut illo statu Chabrias sibi statuam fieri voluerit, quae publice ei ab Atheniensibus in foro constituta est. Ex quo factum est ut postea athletae ceterique artifices suis<a class="footnoteLink" href="#note_LCL467_132_1" id="target_note_LCL467_132_1"><sup>1</sup></a> statibus
in<a class="footnoteLink" href="#note_LCL467_132_2" id="target_note_LCL467_132_2"><sup>2</sup></a> statuis ponendis uterentur, cum victoriam essent adepti.</p>
<p><span class="bold">2</span>. Chabrias autem multa in Europa bella administravit,
cum dux Atheniensium esset; in Aegypto sua sponte gessit. Nam Nectenebin adiutum
<span class="br"></span><span class="lineNumber">2</span><span class="br"></span>profectus, regnum ei constituit. Fecit idem Cypri, sed publice ab Atheniensibus Euagorae adiutor datus, neque prius inde discessit, quam totam insulam bello devinceret; qua ex re Athenienses magnam gloriam
<span class="br"></span><span class="lineNumber">3</span><span class="br"></span>sunt adepti. Interim bellum inter Aegyptios et Persas conflatum est. Athenienses cum Artaxerxe societatem habebant, Lacedaemonii cum Aegyptiis, a quibus magnas praedas Agesilaus, rex eorum, faciebat. Id intuens Chabrias, cum in re nulla Agesilao cederet, sua sponte eos adiutum profectus, Aegyptiae classi praefuit, pedestribus copiis Agesilaus.</p>
<p><span class="bold">3</span>. Tum praefecti regis Persae legatos miserunt Athenas, questum quod Chabrias adversum regem bellum gereret cum Aegyptiis. Athenienses diem certam Chabriae praestituerunt, quam ante domum nisi redisset, capitis se illum damnaturos denuntiarunt.
Hoc ille nuntio Athenas rediit, neque ibi




</p></section><notes><section class="footnotes"><ul><li class="note" id="note_LCL467_132_1"><a class="footnoteCrossrefLink" href="#target_note_LCL467_132_1" title="Click to highlight in text"><sup class="lineRef">1</sup>suis, <span class="italic">MacMichael and Ruhner</span>; iis, <span class="italic">MSS.</span></a></li><script type="text/javascript">document.getElementById('note_LCL467_132_1').style.display = "none";</script><li class="note" id="note_LCL467_132_2"><a class="footnoteCrossrefLink" href="#target_note_LCL467_132_2" title="Click to highlight in text"><sup class="lineRef">2</sup>in, <span class="italic">added in u.</span></a></li><script type="text/javascript">document.getElementById('note_LCL467_132_2').style.display = "none";</script></ul></section></notes></section>