<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>diutius est moratus quam fuit necesse. Non enim libenter erat ante oculos suorum civium, quod et vivebat laute et indulgebat sibi liberalius quam ut
<span class="br"></span><span class="lineNumber">3</span><span class="br"></span>invidiam vulgi posset effugere. Est enim hoc commune
vitium in magnis liberisque civitatibus, ut invidia
gloriae comes sit; et libenter de iis detrahunt quos eminere videant altius, neque animo aequo pauperes alienam opulentium intuuntur fortunam. Itaque Chabrias, quoad ei licebat, plurimum aberat.</p>
<p><span class="br"></span><span class="lineNumber">4</span><span class="br"></span>Neque vero solus ille aberat Athenis libenter, sed omnes fere principes fecerunt idem, quod tantum se ab invidia putabant afuturos,<a class="footnoteLink" href="#note_LCL467_134_1" id="target_note_LCL467_134_1"><sup>1</sup></a> quantum a conspectu suorum recesserint. Itaque Conon plurimum Cypri vixit, Iphicrates in Thraecia, Timotheus Lesbo, Chares Sigeo, dissimilis quidem Chares horum et factis et moribus, sed tamen Athenis et honoratus et potens.</p>
<p><span class="bold">4</span>. Chabrias autem periit bello sociali tali modo. Oppugnabant Athenienses Chium. Erat in classe Chabrias privatus, sed omnes qui in magistratu erant auctoritate anteibat, eumque magis milites quam qui
<span class="br"></span><span class="lineNumber">2</span><span class="br"></span>praeerant aspiciebant. Quae res ei maturavit mortem. Nam dum primus studet portum intrare gubernatoremque iubet eo derigere navem, ipse sibi perniciei fuit; cum enim eo penetrasset, ceterae non




</p></section><notes><section class="footnotes"><ul><li class="note" id="note_LCL467_134_1"><a class="footnoteCrossrefLink" href="#target_note_LCL467_134_1" title="Click to highlight in text"><sup class="lineRef">1</sup>afuturos, <span class="italic">Fleck</span>; futuros, <span class="italic">most MSS.</span>; abfuturos, <span class="italic">u V.</span></a></li><script type="text/javascript">document.getElementById('note_LCL467_134_1').style.display = "none";</script></ul></section></notes></section>