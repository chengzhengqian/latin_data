<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

celeritate usus est, ut prius in Asiam cum copiis pervenerit
quam regii satrapae eum scirent profectum. Quo factum est ut omnes imparatos imprudentesque
<span class="br"></span><span class="lineNumber">3</span><span class="br"></span>offenderet. Id ut cognovit Tissaphernes, qui summum
imperium tum inter praefectos habebat regios, indutias a Lacone petivit, simulans se dare operam ut Lacedaemoniis cum rege conveniret, re autem vera ad copias comparandas, easque impetravit
<span class="br"></span><span class="lineNumber">4</span><span class="br"></span>trimenstres. Iuravit autem uterque se sine dolo indutias conservaturum.</p>
<p>In qua pactione summa fide mansit Agesilaus; contra ea Tissaphernes nihil aliud quam bellum
<span class="br"></span><span class="lineNumber">5</span><span class="br"></span>comparavit. Id etsi sentiebat Laco, tamen iusiurandum
servabat multumque in eo se consequi dicebat, quod Tissaphernes periurio suo et homines suis rebus abalienaret et deos sibi iratos redderet,. se autem, conservata religione, confirmare exercitum, cum animadverteret deum numen facere secum hominesque sibi conciliari amiciores, quod iis studere consuessent quos conservare fidem viderent.</p>
<p><span class="bold">3.</span> Postquam indutiarum praeteriit dies, barbarus non dubitans, quod ipsius erant plurima domicilia in Caria et ea regio iis temporibus multo putabatur locupletissima, eo potissimum hostes impetum <span class="br"></span><span class="lineNumber">2</span><span class="br"></span>facturos, omnes suas copias eo contraxerat. At Agesilaus in Phrygiam se convertit eamque prius depopulatus est quam Tissaphernes usquam se moveret. Magna praeda militibus locupletatis,


</p></section><notes></notes></section>