<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

Persas et ipsum regem adoriri, nuntius ei domo venit ephororum missu,<a class="footnoteLink" href="#note_LCL467_198_1" id="target_note_LCL467_198_1"><sup>1</sup></a> bellum Athenienses et Boeotos indixisse Lacedaemoniis: qua re venire ne dubitaret.
<span class="br"></span><span class="lineNumber">2</span><span class="br"></span>In hoc non minus eius pietas suspicienda est quam virtus bellica; qui cum victori praeesset exercitui maximamque haberet fiduciam regni Persarum potiundi, tanta modestia dicto audiens fuit iussis absentium magistratuum, ut si privatus in comitio esset Spartae. Cuius exemplum utinam imperatores
<span class="br"></span><span class="lineNumber">3</span><span class="br"></span>nostri sequi voluissent! Sed illuc redeamus. Agesilaus
opulentissimo regno praeposuit bonam existimationem
multoque gloriosius duxit si institutis patriae paruisset, quam si bello superasset Asiam.
<span class="br"></span><span class="lineNumber">4</span><span class="br"></span>Hac igitur mente Hellespontum copias traiecit tantaque usus est celeritate ut, quod iter Xerxes anno vertente confecerat, hic transierit XXX diebus.
<span class="br"></span><span class="lineNumber">5</span><span class="br"></span>Cum iam haud ita longe abesset a Peloponneso, obsistere ei conati sunt Athenienses et Boeotii ceterique eorum socii apud Coroneam; quos omnes gravi proelio vicit.</p>
<p><span class="br"></span><span class="lineNumber">6</span><span class="br"></span>Huius victoriae vel maxima fuit laus, quod, cum plerique ex fuga se in templum Minervae coniecissent quaerereturque ab eo quid iis vellet fieri, etsi aliquot vulnera acceperat eo proelio et iratus videbatur omnibus qui adversus arma tulerant, tamen antetulit




</p></section><notes><section class="footnotes"><ul><li class="note" id="note_LCL467_198_1"><a class="footnoteCrossrefLink" href="#target_note_LCL467_198_1" title="Click to highlight in text"><sup class="lineRef">1</sup>missu, <span class="italic">A Dan. (wrilten above) and u in margin; iussu, A (written above) and the other MSS.</span></a></li><script type="text/javascript">document.getElementById('note_LCL467_198_1').style.display = "none";</script></ul></section></notes></section>