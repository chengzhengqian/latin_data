<section class="div1 language" lang="la"><header><hgroup><h1>Cornelius Nepos</h1></hgroup></header>
<section class="div2">
<h2><span class="ac">XVII. Agesilaus</span></h2>
<p><span class="bold">1.</span> Agesilaus Lacedaemonius cum a ceteris scriptoribus
tum eximie a Xenophonte Socratico conlaudatus est; eo enim usus est familiarissime.</p>
<p><span class="br"></span><span class="lineNumber">2</span><span class="br"></span>Hic primum de regno cum Leotychide, fratris filio, habuit contentionem. Mos erat<a class="footnoteLink" href="#note_LCL467_192_1" id="target_note_LCL467_192_1"><sup>1</sup></a> enim a maioribus Lacedaemoniis traditus, ut duos haberent semper reges, nomine magis quam imperio, ex duabus familiis Procli et Eurysthenis, qui principes
<span class="br"></span><span class="lineNumber">3</span><span class="br"></span>ex progenie Herculis Spartae reges fuerunt. Horum ex altera in alterius familiae locum regem<a class="footnoteLink" href="#note_LCL467_192_2" id="target_note_LCL467_192_2"><sup>2</sup></a> fieri non licebat; ita suum utraque retinebat ordinem. Primum ratio habebatur, qui maximus natu esset ex liberis eius qui regnans decessisset; sin is virile secus non reliquisset,
tum deligebatur qui proximus esset propinquitate.
<span class="br"></span><span class="lineNumber">4</span><span class="br"></span>Mortuus erat Agis rex, frater Agesilai; filium reliquerat Leotychidem. Quem ille natum non agnorat, eundem moriens suum esse dixerat. Is de honore regni cum Agesilao, patruo suo, contendit
<span class="br"></span><span class="lineNumber">5</span><span class="br"></span>neque id quod petivit consecutus est; nam Lysandro suffragante, homine, ut ostendimus supra, factioso et iis temporibus potente, Agesilaus antelatus est.</p>
<p><span class="bold">2.</span> Hic simul atque imperii potitus est, persuasit Lacedaemoniis ut exercitus emitterent<a class="footnoteLink" href="#note_LCL467_192_3" id="target_note_LCL467_192_3"><sup>3</sup></a> in Asiam bellumque regi facerent, docens satius esse in Asia quam in Europa dimicari. Namque fama exierat Artaxerxen comparare classes pedestresque exercitus,
<span class="br"></span><span class="lineNumber">2</span><span class="br"></span>quos in Graeciam mitteret. Data potestate tanta





</p></section><notes><section class="footnotes"><ul><li class="note" id="note_LCL467_192_1"><a class="footnoteCrossrefLink" href="#target_note_LCL467_192_1" title="Click to highlight in text"><sup class="lineRef">1</sup>erat, <span class="italic">Fleck.</span>; est, <span class="italic">MSS.</span></a></li><script type="text/javascript">document.getElementById('note_LCL467_192_1').style.display = "none";</script><li class="note" id="note_LCL467_192_2"><a class="footnoteCrossrefLink" href="#target_note_LCL467_192_2" title="Click to highlight in text"><sup class="lineRef">2</sup>regem, <span class="italic">added by Fleck.</span></a></li><script type="text/javascript">document.getElementById('note_LCL467_192_2').style.display = "none";</script><li class="note" id="note_LCL467_192_3"><a class="footnoteCrossrefLink" href="#target_note_LCL467_192_3" title="Click to highlight in text"><sup class="lineRef">3</sup>exercitum et se mitterent, <span class="italic">Guill.</span></a></li><script type="text/javascript">document.getElementById('note_LCL467_192_3').style.display = "none";</script></ul></section></notes></section>