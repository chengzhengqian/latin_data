<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

praesidio fuit; a quibus magna donatus pecunia <span class="br"></span><span class="lineNumber">3</span><span class="br"></span>patriam sublevavit. Atque in hoc illud imprimis fuit admirabile, cum maxima munera ei ab regibus ac dynastis civitatibusque conferrentur, quod nihil umquam domum suam contulit, nihil de victu, <span class="br"></span><span class="lineNumber">4</span><span class="br"></span>nihil de vestitu Laconum mutavit. Domo eadem fuit contentus qua Eurysthenes, progenitor maiorum suorum, fuerat usus; quam qui intrarat nullum signum libidinis, nullum luxuriae videre poterat, contra ea plurima patientiae atque abstinentiae. Sic enim erat instructa, ut in nulla re differret a<a class="footnoteLink" href="#note_LCL467_204_1" id="target_note_LCL467_204_1"><sup>1</sup></a> cuiusvis inopis atque privati.</p>
<p><span class="bold">8.</span> Atque hic tantus vir ut naturam fautricem habuerat
in tribuendis animi virtutibus, sic maleficam nactus est in corpore fingendo; nam et statura fuit humili et corpore exiguo et claudus altero pede. Quae res etiam nonnullam adferebat deformitatem, atque ignoti, faciem eius cum intuerentur, contemnebant;
qui autem virtutes noverant non poterant
<span class="br"></span><span class="lineNumber">2</span><span class="br"></span>admirari satis. Quod ei usu venit, cum annorum LXXX subsidio Tacho in Aegyptum iisset et in acta cum suis accubuisset sine ullo tecto stratumque haberet tale, ut terra tecta esset stramentis neque huc amplius quam pellis esset iniecta, eodemque comites omnes accubuissent vestitu humili atque obsoleto, ut eorum ornatus non modo in iis regem neminem significaret, sed homines non beatissimos esse suspicionem praeberet.</p>
<p><span class="br"></span><span class="lineNumber">3</span><span class="br"></span>Huius de adventu fama cum ad regios esset perlata, celeriter munera eo cuiusque generis sunt adlata.




</p></section><notes><section class="footnotes"><ul><li class="note" id="note_LCL467_204_1"><a class="footnoteCrossrefLink" href="#target_note_LCL467_204_1" title="Click to highlight in text"><sup class="lineRef">1</sup>a, <span class="italic">added by Cobet.</span></a></li><script type="text/javascript">document.getElementById('note_LCL467_204_1').style.display = "none";</script></ul></section></notes></section>