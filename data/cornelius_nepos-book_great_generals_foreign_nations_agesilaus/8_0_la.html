<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

His quaerentibus Agesilaum vix fides facta est, <span class="br"></span><span class="lineNumber">4</span><span class="br"></span>unum esse ex iis qui tum accubabant. Qui cum regis verbis quae attulerant dedissent, ille praeter vitulinam et eius modi genera obsonii quae praesens tempus desiderabat, nihil accepit; unguenta, coronas secundamque mensam servis dispertiit, cetera referri <span class="br"></span><span class="lineNumber">5</span><span class="br"></span>iussit. Quo facto, eum barbari magis etiam contempserunt,
quod eum ignorantia bonarum rerum vilia potissimum sumpsisse arbitrabantur.</p>
<p><span class="br"></span><span class="lineNumber">6</span><span class="br"></span>Hic cum ex Aegypto reverteretur, donatus ab rege Nectanabide ducentis viginti talentis, quae ille muneri populo suo daret, venissetque in portum qui Menelai vocatur, iacens inter Cyrenas et Aegyptum,
<span class="br"></span><span class="lineNumber">7</span><span class="br"></span>in morbum implicitus decessit. Ibi eum amici, quo Spartam facilius perferre possent, quod mel non habebant, cera circumfuderunt atque ita domum rettulerunt.</p>
</section><notes></notes></section>