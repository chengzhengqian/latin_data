<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">380</span><span class="br"></span>nec tantum lanas Aries nec Taurus aratra</span><span class="linebreak"></span>
<span class="line">nec Gemini Musas nec merces Cancer amabit,</span><span class="linebreak"></span>
<span class="line">nec Leo venator veniet nec Virgo magistra,</span><span class="linebreak"></span>
<span class="line">mensuris aut Libra potens aut Scorpios armis</span><span class="linebreak"></span>
<span class="line">Centaurusque feris, igni Capricornus et undis</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>ipse suis Iuvenis geminique per aequora Pisces;</span><span class="linebreak"></span>
<span class="line">mixta sed in pluris sociantur sidera vires.</span><span class="linebreak"></span>
</p>
<p class="lineGroup">
<span class="line">“Multum” inquis “tenuemque iubes me ferre laborem,</span><span class="linebreak"></span>
<span class="line">rursus et in magna mergis caligine mentem,</span><span class="linebreak"></span>
<span class="line">cernere cum facili lucem ratione viderer.”</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>quod quaeris, deus est: conaris scandere caelum</span><span class="linebreak"></span>
<span class="line">fataque fatali genitus cognoscere lege</span><span class="linebreak"></span>
<span class="line">et transire tuum pectus mundoque potiri.</span><span class="linebreak"></span>
<span class="line">pro pretio labor est nec sunt immunia tanta,</span><span class="linebreak"></span>
<span class="line">ne mirere viae flexus rerumque catenas.</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>admitti potuisse sat est: sint cetera nostra.</span><span class="linebreak"></span>
<span class="line">at nisi perfossis fugiet te montibus aurum,</span><span class="linebreak"></span>
<span class="line">obstabitque suis opibus super addita tellus.</span><span class="linebreak"></span>
<span class="line">ut veniant gemmae, totus transibitur orbis,</span><span class="linebreak"></span>
<span class="line">nec lapidum pretio pelagus cepisse pigebit.</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>annua solliciti consument vota coloni,</span><span class="linebreak"></span>
<span class="line">et quantae mercedis erunt fallacia rura!</span><span class="linebreak"></span>
<span class="line">quaeremus lucrum ventis Martemque sequemur</span><span class="linebreak"></span>
<span class="line">in praedas. pudeat tanto bona velle caduca.</span><span class="linebreak"></span>
<span class="line">luxuriae quoque militia est, vigilatque ruinis</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_252_388"><sup class="lineRef">388</sup>
<span class="italic">after</span> 396</li><li class="note text" id="note_LCL469_252_402"><sup class="lineRef">402</sup>ventis] naves</li></ul></section></notes></section>