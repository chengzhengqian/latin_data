<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">corpora censentur signis et amica trigonis.</span><span class="linebreak"></span>
<span class="line">nec ratio obscura est; nam quartum quodque locavit</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>eiusdem generis signum natura per orbem.</span><span class="linebreak"></span>
<span class="line">quattuor aequali caelum discrimine signant</span><span class="linebreak"></span>
<span class="line">in quibus articulos anni deus ipse creavit,</span><span class="linebreak"></span>
<span class="line">ver Aries, Cererem Cancer Bacchumque ministrans</span><span class="linebreak"></span>
<span class="line">Libra, caper brumam genitusque ad frigora piscis.</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>nec non et duplici quae sunt conexa figura</span><span class="linebreak"></span>
<span class="line">quartum quemque locum retinent; duo cernere Pisces</span><span class="linebreak"></span>
<span class="line">et geminos iuvenes duplicemque in Virgine formam</span><span class="linebreak"></span>
<span class="line">et duo Centauri licet uno corpora textu.</span><span class="linebreak"></span>
<span class="line">sic et simplicibus signis stat forma quadrata;</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>nam neque Taurus habet comitem, nec iungitur ulli</span><span class="linebreak"></span>
<span class="line">horrendus Leo, nec metuit sine compare quemquam</span><span class="linebreak"></span>
<span class="line">Scorpios, atque uno censetur Aquarius astro.</span><span class="linebreak"></span>
<span class="line">sic quaecumque manent quadrato condita templo</span><span class="linebreak"></span>
<span class="line">signa parem referunt numeris aut tempore sortem</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>ac veluti cognata manent sub foedere tali.</span><span class="linebreak"></span>
<span class="line">idcirco affines signant gradibusque propinquis</span><span class="linebreak"></span>
<span class="line">accedunt unaque tenent sub imagine natos,</span><span class="linebreak"></span>
<span class="line"><span class="br"></span><span class="lineNumber">683</span><span class="br"></span>quotquot cardinibus, <span class="italic">prona vertigine mundi</span>
</span><span class="linebreak"></span>
<span class="line">
<span class="italic">naturae vires</span> propriae variante, moventur;</span><span class="linebreak"></span>
<span class="line">quae, quamquam in partes divisi quattuor orbis</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>sidera quadrata efficiunt, non lege quadrati</span><span class="linebreak"></span>
<span class="line">censentur: minor est numeri quam cardinis usus.</span><span class="linebreak"></span>
<span class="line"><span class="br"></span><span class="lineNumber">673</span><span class="br"></span>longior in spatium porrecta est linea maius</span><span class="linebreak"></span>
<span class="line">quae tribus emensis signis facit astra trigona.</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>haec ad amicitias imitantis iura gradumque</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_134_663"><sup class="lineRef">663</sup>textum</li><li class="note text" id="note_LCL469_134_666"><sup class="lineRef">666</sup>corpore</li></ul></section></notes></section>