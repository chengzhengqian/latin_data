<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">ergo age, ne falsa variet genitura figura,</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>si sua quemque voles revocare ad signa laborem,</span><span class="linebreak"></span>
<span class="line">Fortunae conquire locum per sidera cuncta,</span><span class="linebreak"></span>
<span class="line">quae primum est aerumnosis pars dicta sub athlis.</span><span class="linebreak"></span>
<span class="line">qui tibi cum fuerit certa ratione repertus,</span><span class="linebreak"></span>
<span class="line">cetera praedicto subeuntibus ordine signis</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>coniunges, teneant proprias ut singula sede.</span><span class="linebreak"></span>
<span class="line">et, ne forte vagus Fortunae quaerere sedem</span><span class="linebreak"></span>
<span class="line">incipias, duplici certam ratione capesse.</span><span class="linebreak"></span>
<span class="line">cum tibi, nascentis percepto tempore, forma</span><span class="linebreak"></span>
<span class="line">constiterit caeli, stellis ad signa locatis,</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>transverso Phoebus si cardine celsior ibit</span><span class="linebreak"></span>
<span class="line">qui tenet exortum vel qui demergit in undas,</span><span class="linebreak"></span>
<span class="line">per tempus licet affirmes natum esse diei.</span><span class="linebreak"></span>
<span class="line">at, si subiectis senis fulgebit in astris</span><span class="linebreak"></span>
<span class="line">inferior dextra laevaque tenentibus orbem</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>cardinibus, noctis fuerit per tempora natu.</span><span class="linebreak"></span>
<span class="line">haec tibi cum fuerint certo discrimine nota,</span><span class="linebreak"></span>
<span class="line">tunc, si forte dies nascentem exceperit alma,</span><span class="linebreak"></span>
<span class="line">a sole ad lunam numerabis in ordine partes</span><span class="linebreak"></span>
<span class="line">signorum, ortivo totidem de cardine duces,</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>quem bene partitis memorant horoscopon astris.</span><span class="linebreak"></span>
<span class="line">in quodcumque igitur numerus pervenerit astrum</span><span class="linebreak"></span>
<span class="line">hoc da Fortunae. iunges tum cetera signis</span><span class="linebreak"></span>
<span class="line">athla suis, certo subeuntibus ordine cunctis.</span><span class="linebreak"></span>
<span class="line">at, cum obducta nigris nox orbem texerit alis,</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>siquis erit qui tum materna excesserit alvo,</span><span class="linebreak"></span>
<span class="line">verte vias, sicut naturae vertitur ordo.</span><span class="linebreak"></span>
<span class="line">consule tum Phoeben imitantem lumina fratris</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_176_172"><sup class="lineRef">172</sup>pars est numerosis</li><li class="note text" id="note_LCL469_176_177"><sup class="lineRef">177</sup>certa</li><li class="note text" id="note_LCL469_176_183"><sup class="lineRef">183</sup>sevis <span class="italic">GL</span>: sevus <span class="italic">M</span>
</li></ul></section></notes></section>