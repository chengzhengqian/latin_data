<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">spemque timor tollit prohibetque a limine caeli?</span><span class="linebreak"></span>
<span class="line">“conditur en” inquit “vasto natura recessu</span><span class="linebreak"></span>
<span class="line"><span class="br"></span><span class="lineNumber">870</span><span class="br"></span>mortalisque fugit visus et pectora nostra,</span><span class="linebreak"></span>
<span class="line">nec prodesse potest quod fatis cuncta reguntur,</span><span class="linebreak"></span>
<span class="line">cum fatum nulla possit ratione videri.”</span><span class="linebreak"></span>
<span class="line">quid iuvat in semet sua per convicia ferri</span><span class="linebreak"></span>
<span class="line">et fraudare bonis, quae nec deus invidet ipse,</span><span class="linebreak"></span>
<span class="line"><span class="br"></span><span class="lineNumber">875</span><span class="br"></span>quosque dedit natura oculos deponere mentis?</span><span class="linebreak"></span>
<span class="line">perspicimus caelum, cur non et munera caeli?</span><span class="linebreak"></span>
<span class="line">
<span class="italic">mens humana potest propria discedere sede</span>
</span><span class="linebreak"></span>
<span class="line">inque ipsos penitus mundi descendere census</span><span class="linebreak"></span>
<span class="line">seminibusque suis tantam componere molem</span><span class="linebreak"></span>
<span class="line">et partum caeli sua per nutricia ferre</span><span class="linebreak"></span>
<span class="line"><span class="br"></span><span class="lineNumber">880</span><span class="br"></span>extremumque sequi pontum terraeque subire</span><span class="linebreak"></span>
<span class="line">pendentis tractus et toto vivere in orbe.</span><span class="linebreak"></span>
<span class="line">[quanta et pars superet rationem discere noctis]</span><span class="linebreak"></span>
<span class="line">iam nusquam natura latet; pervidimus omnem</span><span class="linebreak"></span>
<span class="line">et capto potimur mundo nostrumque parentem</span><span class="linebreak"></span>
<span class="line"><span class="br"></span><span class="lineNumber">885</span><span class="br"></span>pars sua perspicimus genitique accedimus astris.</span><span class="linebreak"></span>
<span class="line">an dubium est habitare deum sub pectore nostro</span><span class="linebreak"></span>
<span class="line">in caelumque redire animas caeloque venire,</span><span class="linebreak"></span>
<span class="line">utque sit ex omni constructus corpore mundus</span><span class="linebreak"></span>
<span class="line">aeris atque ignis summi terraeque marisque</span><span class="linebreak"></span>
<span class="line"><span class="br"></span><span class="lineNumber">890</span><span class="br"></span>hospitium menti totum quae infusa gubernet,</span><span class="linebreak"></span>
<span class="line">sic esse in nobis terrenae corpora sortis</span><span class="linebreak"></span>
<span class="line">sanguineasque animas animo, qui cuncta gubernat</span><span class="linebreak"></span>
<span class="line">dispensatque hominem? quid mirum, noscere mundum</span><span class="linebreak"></span>
<span class="line">si possunt homines, quibus est et mundus in ipsis</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_292_869"><sup class="lineRef">869</sup>enim quid</li><li class="note text" id="note_LCL469_292_880"><sup class="lineRef">880</sup>portum</li><li class="note text" id="note_LCL469_292_882"><sup class="lineRef">882</sup>superest</li><li class="note text" id="note_LCL469_292_889"><sup class="lineRef">889</sup>aetheris</li><li class="note text" id="note_LCL469_292_890"><sup class="lineRef">890</sup>spiritum et totum rapido quae iussa gubernent</li></ul></section></notes></section>