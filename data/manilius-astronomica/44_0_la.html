<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">mota tenet, nunc diverso stimulata recessu,</span><span class="linebreak"></span>
<span class="line">nunc anni spatio Phoebum comitata volantem;</span><span class="linebreak"></span>
<span class="line">sic summersa fretis, concharum et carcere clausa,</span><span class="linebreak"></span>
<span class="line">ad lunae motum variant animalia corpus</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>et tua damna, tuas imitantur, Delia, vires;</span><span class="linebreak"></span>
<span class="line">tu quoque fraternis sic reddis curribus ora</span><span class="linebreak"></span>
<span class="line">atque iterum ex isdem repetis, quantumque reliquit</span><span class="linebreak"></span>
<span class="line">aut dedit ille, refers et sidus sidere constas;</span><span class="linebreak"></span>
<span class="line">denique sic pecudes et muta animalia terris,</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>cum maneant ignara sui legisque per aevum,</span><span class="linebreak"></span>
<span class="line">natura tamen ad mundum revocante parentem</span><span class="linebreak"></span>
<span class="line">attollunt animos caelumque et sidera servant</span><span class="linebreak"></span>
<span class="line">corporaque ad lunae nascentis cornua lustrant</span><span class="linebreak"></span>
<span class="line">venturasque vident hiemes, reditura serena.</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>quis dubitet post haec hominem coniungere caelo,</span><span class="linebreak"></span>
<span class="line">
<span class="italic">cui, cupiens terras ad sidera surgere, munus</span>
</span><span class="linebreak"></span>
<span class="line">eximium natura dedit linguamque capaxque</span><span class="linebreak"></span>
<span class="line">ingenium volucremque animum, quem denique in unum</span><span class="linebreak"></span>
<span class="line">descendit deus atque habitat seque ipse requirit?</span><span class="linebreak"></span>
<span class="line">mitte alias artes, quarum est permissa facultas</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>invidiosa adeo, nec nostri munera census:</span><span class="linebreak"></span>
<span class="line">[mitto quod aequali nihil est sub lege tributum,</span><span class="linebreak"></span>
<span class="line">quo patet auctoris summam, non corporis, esse;</span><span class="linebreak"></span>
<span class="line">mitto quod certum est et inevitabile fatum</span><span class="linebreak"></span>
<span class="line">materiaeque datum est cogi sed cogere mundo]</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>quis caelum posset nisi caeli munere nosse,</span><span class="linebreak"></span>
<span class="line">et reperire deum, nisi qui pars ipse deorum est?</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_90_95"><sup class="lineRef">95</sup>et tum</li><li class="note text" id="note_LCL469_90_110"><sup class="lineRef">110</sup>infidos</li><li class="note text" id="note_LCL469_90_115"><sup class="lineRef">115</sup>munera nosset</li></ul></section></notes></section>