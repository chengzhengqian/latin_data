<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">evincunt stellas nec non vincuntur et ipsa,</span><span class="linebreak"></span>
<span class="line">his regimen natura dedit, propriasque sacravit</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>unicuique vices sanxitque per omnia summam,</span><span class="linebreak"></span>
<span class="line">undique uti fati ratio traheretur in unum.</span><span class="linebreak"></span>
<span class="line">nam, quodcumque genus rerum, quotcumque labores</span><span class="linebreak"></span>
<span class="line">quaeque opera atque artes, quicumque per omnia casus</span><span class="linebreak"></span>
<span class="line">humana in vita poterant contingere, sorte</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>complexa est, tot et in partes, quot et astra locarat,</span><span class="linebreak"></span>
<span class="line">disposuit, certasque vices, sua munera cuique</span><span class="linebreak"></span>
<span class="line">attribuit, totumque hominis per sidera censum</span><span class="linebreak"></span>
<span class="line">ordine sub certo duxit, pars semper ut eidem</span><span class="linebreak"></span>
<span class="line">confinis parti vicinis staret in astris.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>horum operum sortes ad singula signa locavit,</span><span class="linebreak"></span>
<span class="line">non ut in aeterna caeli statione manerent</span><span class="linebreak"></span>
<span class="line">et cunctos hominum pariter traherentur in ortus</span><span class="linebreak"></span>
<span class="line">ex isdem repetita locis, sed tempore sedes</span><span class="linebreak"></span>
<span class="line">nascentum acciperent proprias signisque migrarent</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>atque alias alii sors quaeque accederet astro,</span><span class="linebreak"></span>
<span class="line">ut caperet genitura novam per sidera formam</span><span class="linebreak"></span>
<span class="line">nec tamen incerto confunderet omnia motu.</span><span class="linebreak"></span>
<span class="line">sed, cum pars operum quae prima condita sorte est</span><span class="linebreak"></span>
<span class="line">accepit propriam nascentis tempore sedem,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>cetera succedunt signisque sequentibus haerent.</span><span class="linebreak"></span>
<span class="line">ordo ducem sequitur donec venit orbis in orbem.</span><span class="linebreak"></span>
<span class="line">has autem facies rerum per signa locatas,</span><span class="linebreak"></span>
<span class="line">in quibus omnis erit fortunae condita summa,</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_168_71"><sup class="lineRef">71</sup>res posuit nomina</li><li class="note text" id="note_LCL469_168_80"><sup class="lineRef">80</sup>alius [alii]</li><li class="note text" id="note_LCL469_168_83"><sup class="lineRef">83</sup> parte est</li></ul></section></notes></section>