<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">haec loca praecipuas vires summosque per artem</span><span class="linebreak"></span>
<span class="line">fatorum effectus referunt, quod totus in illis</span><span class="linebreak"></span>
<span class="line">nititur aeternis veluti compagibus orbis;</span><span class="linebreak"></span>
<span class="line">quae nisi perpetuis alterna sorte volantem</span><span class="linebreak"></span>
<span class="line"><span class="br"></span><span class="lineNumber">805</span><span class="br"></span>cursibus excipiant nectantque in vincula, bina</span><span class="linebreak"></span>
<span class="line">per latera atque imum templi summumque cacumen,</span><span class="linebreak"></span>
<span class="line">dissociata fluat resoluto machina mundo.</span><span class="linebreak"></span>
</p>
<p class="lineGroup">
<span class="line">Sed diversa tamen vis est in cardine quoque,</span><span class="linebreak"></span>
<span class="line">et pro sorte loci variant atque ordine distant.</span><span class="linebreak"></span>
<span class="line"><span class="br"></span><span class="lineNumber">810</span><span class="br"></span>primus erit, summi qui regnat culmine caeli</span><span class="linebreak"></span>
<span class="line">et medium tenui partitur limite mundum;</span><span class="linebreak"></span>
<span class="line">quem capit excelsa sublimem Gloria sede</span><span class="linebreak"></span>
<span class="line">(scilicet haec tutela decet fastigia summa),</span><span class="linebreak"></span>
<span class="line">quidquid ut emineat sibi vindicet et decus omne</span><span class="linebreak"></span>
<span class="line"><span class="br"></span><span class="lineNumber">815</span><span class="br"></span>asserat et varios tribuendo regnet honores.</span><span class="linebreak"></span>
<span class="line">hinc favor et species atque omnis gratia vulgi,</span><span class="linebreak"></span>
<span class="line">reddere iura foro, componere legibus orbem</span><span class="linebreak"></span>
<span class="line">foederibusque suis externas iungere gentes</span><span class="linebreak"></span>
<span class="line">et pro sorte sua cuiusque extollere nomen.</span><span class="linebreak"></span>
<span class="line"><span class="br"></span><span class="lineNumber">820</span><span class="br"></span>proximus, est ima quamquam statione locatus,</span><span class="linebreak"></span>
<span class="line">sustinet aeternis nixum radicibus orbem,</span><span class="linebreak"></span>
<span class="line">effectu minor in specie sed maior in usu.</span><span class="linebreak"></span>
<span class="line">fundamenta tenet rerum censusque gubernat,</span><span class="linebreak"></span>
<span class="line">quam rata sint fossis, scrutatur, vota metallis</span><span class="linebreak"></span>
<span class="line"><span class="br"></span><span class="lineNumber">825</span><span class="br"></span>atque ex occulto quantum contingere possit.</span><span class="linebreak"></span>
<span class="line">tertius, aequali terris in parte nitentem</span><span class="linebreak"></span>
<span class="line">qui tenet exortum, qua primum sidera surgunt,</span><span class="linebreak"></span>
<span class="line">unde dies redit et tempus describit in horas,</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_146_803"><sup class="lineRef">803</sup>aetheriis</li><li class="note text" id="note_LCL469_146_814"><sup class="lineRef">814</sup>deus omni</li><li class="note text" id="note_LCL469_146_826"><sup class="lineRef">826</sup>atque illi tollens</li></ul></section></notes></section>