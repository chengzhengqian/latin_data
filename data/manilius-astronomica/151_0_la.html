<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">sustuleris bellum Troiae classemque solutam</span><span class="linebreak"></span>
<span class="line">sanguine et appulsam terris; non invehet undis</span><span class="linebreak"></span>
<span class="line">Persida nec pelagus Xerxes facietque tegetque;</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>versa Syracusis Salamis non merget Athenas,</span><span class="linebreak"></span>
<span class="line">Punica nec toto fluitabunt aequore rostra</span><span class="linebreak"></span>
<span class="line">Actiacosque sinus inter suspensus utrimque</span><span class="linebreak"></span>
<span class="line">orbis et in ponto caeli fortuna natabit.</span><span class="linebreak"></span>
<span class="line">his ducibus caeco ducuntur in aequore classes</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>et coit ipsa sibi tellus totusque per usus</span><span class="linebreak"></span>
<span class="line">diversos rerum ventis arcessitur orbis.</span><span class="linebreak"></span>
</p>
<p class="lineGroup">
<span class="line">Sed decima lateris surgens de parte sinistri</span><span class="linebreak"></span>
<span class="line">maximus Orion magnumque amplexus Olympum.</span><span class="linebreak"></span>
<span class="line">quo fulgente super terras caelumque trahente</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>ementita diem nigras nox contrahit alas,</span><span class="linebreak"></span>
<span class="line">sollertis animos, velocia corpora finget</span><span class="linebreak"></span>
<span class="line">atque agilem officio mentem curasque per omnis</span><span class="linebreak"></span>
<span class="line">indelassato properantia corda vigore.</span><span class="linebreak"></span>
<span class="line">instar erit populi totaque habitabit in urbe</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>limina pervolitans unumque per omnia verbum</span><span class="linebreak"></span>
<span class="line">mane salutandi portans communis amicus.</span><span class="linebreak"></span>
</p>
<p class="lineGroup">
<span class="line">Sed, cum se terris Aries ter quinque peractis</span><span class="linebreak"></span>
<span class="line">partibus extollit, primum iuga tollit ab undis</span><span class="linebreak"></span>
<span class="line">Heniochus clivoque rotas convellit ab imo,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>qua gelidus Boreas aquilonibus instat acutis.</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_304_50"><sup class="lineRef">50</sup>vera <span class="italic">GL</span>: ut ra <span class="italic">M</span>
</li></ul></section></notes></section>