<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">145</span><span class="br"></span>ultimus et totam concludens ordine summam</span><span class="linebreak"></span>
<span class="line">rebus apiscendis labor est, qui continet omnis</span><span class="linebreak"></span>
<span class="line">votorum effectus, et, quae sibi quisque suisque</span><span class="linebreak"></span>
<span class="line">proponit studia atque artes, haec irrita ne sint.</span><span class="linebreak"></span>
<span class="line">seu ferat officium nutus blanditus in omnis,</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>aspera sive foro per litem iurgia temptet,</span><span class="linebreak"></span>
<span class="line">fortunamve petat pelago ventisque sequatur,</span><span class="linebreak"></span>
<span class="line">seu Cererem plena vincentem credita messe</span><span class="linebreak"></span>
<span class="line">aut repetat Bacchum per pinguia musta fluentem,</span><span class="linebreak"></span>
<span class="line">hac in parte dies atque hac momenta dabuntur,</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>si bene convenient stellae per signa sequentes;</span><span class="linebreak"></span>
<span class="line">quarum ego posterius vires in utrumque valentis</span><span class="linebreak"></span>
<span class="line">ordine sub certo reddam, cum pandere earum</span><span class="linebreak"></span>
<span class="line">incipiam effectus. nunc, ne permixta legentem</span><span class="linebreak"></span>
<span class="line">confundant, nudis satis est insistere membris.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">160</span><span class="br"></span>Et, quoniam certo digestos orbe labores</span><span class="linebreak"></span>
<span class="line">nominaque in numerum viresque exegimus omnis</span><span class="linebreak"></span>
<span class="line">(athla vocant Grai, quae cuncta negotia rerum</span><span class="linebreak"></span>
<span class="line">in genera et partes bis sex divisa coercent),</span><span class="linebreak"></span>
<span class="line">nunc, quibus accedant signis quandoque, canendum est.</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>perpetuas neque enim sedes eademve per omnis</span><span class="linebreak"></span>
<span class="line">sidera nascentis retinent, sed tempore mutant,</span><span class="linebreak"></span>
<span class="line">nunc huc nunc illuc signorum mota per orbem,</span><span class="linebreak"></span>
<span class="line">incolumis tamen ut maneat qui conditus ordo est.</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_174_157"><sup class="lineRef">157</sup>earum] rerum</li><li class="note text" id="note_LCL469_174_164"><sup class="lineRef">164</sup>ascendant</li></ul></section></notes></section>