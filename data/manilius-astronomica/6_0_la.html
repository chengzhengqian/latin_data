<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">quem sive ex nullis repetentem semina rebus</span><span class="linebreak"></span>
<span class="line">natali quoque egere placet, semperque fuisse</span><span class="linebreak"></span>
<span class="line">et fore, principio pariter fatoque carentem;</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>seu permixta chaos rerum primordia quondam</span><span class="linebreak"></span>
<span class="line">discrevit partu, mundumque enixa nitentem</span><span class="linebreak"></span>
<span class="line">fugit in infernas caligo pulsa tenebras;</span><span class="linebreak"></span>
<span class="line">sive individuis, in idem reditura soluta,</span><span class="linebreak"></span>
<span class="line">principiis natura manet post saecula mille,</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>et paene ex nihilo summa est nihilumque futurum,</span><span class="linebreak"></span>
<span class="line">caecaque materies caelum perfecit et orbem;</span><span class="linebreak"></span>
<span class="line">sive ignis fabricavit opus flammaeque micantes,</span><span class="linebreak"></span>
<span class="line">quae mundi fecere oculos habitantque per omne</span><span class="linebreak"></span>
<span class="line">corpus et in caelo vibrantia fulmina fingunt;</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>seu liquor hoc peperit, sine quo riget arida rerum</span><span class="linebreak"></span>
<span class="line">materies ipsumque vorat, quo solvitur, ignem;</span><span class="linebreak"></span>
<span class="line">aut neque terra patrem novit nec flamma nec aer</span><span class="linebreak"></span>
<span class="line">aut umor, faciuntque deum per quattuor artus</span><span class="linebreak"></span>
<span class="line">et mundi struxere globum prohibentque requiri</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>ultra se quicquam, cum per se cuncta crearint,</span><span class="linebreak"></span>
<span class="line">frigida nec calidis desint aut umida siccis,</span><span class="linebreak"></span>
<span class="line">spiritus aut solidis, sitque haec discordia concors</span><span class="linebreak"></span>
<span class="line">quae nexus habilis et opus generabile fingit</span><span class="linebreak"></span>
<span class="line">atque omnis partus elementa capacia reddit:</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>semper erit pugna ingeniis, dubiumque manebit</span><span class="linebreak"></span>
<span class="line">quod latet et tantum supra est hominemque deumque.</span><span class="linebreak"></span>
<span class="line">sed facies quacumque tamen sub origine rerum</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_14_130"><sup class="lineRef">130</sup>summum</li><li class="note text" id="note_LCL469_14_144"><sup class="lineRef">144</sup>rapacia</li><li class="note text" id="note_LCL469_14_140"><sup class="lineRef">140</sup>creantur</li><li class="note text" id="note_LCL469_14_145"><sup class="lineRef">145</sup>genus in pugna</li></ul></section></notes></section>