<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">effugit ergo oculos summo spectantis ab orbe</span><span class="linebreak"></span>
<span class="line">dum sex summersis vectatur Phoebus in astris,</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>abducitque simul luces tenebrasque relinquit</span><span class="linebreak"></span>
<span class="line">sideribus, donec totidem, quot mensibus actis</span><span class="linebreak"></span>
<span class="line">cesserat, inde redit geminasque ascendit ad Arctos.</span><span class="linebreak"></span>
<span class="line">hic locus in binas annum noctesque diesque</span><span class="linebreak"></span>
<span class="line">per duo partitae dirimit divortia terrae.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">385</span><span class="br"></span>Et, quoniam quanto varientur tempora motu</span><span class="linebreak"></span>
<span class="line">et quibus e causis dictum est, nunc accipe, signa</span><span class="linebreak"></span>
<span class="line">quot surgant in quoque loco cedantque per horas,</span><span class="linebreak"></span>
<span class="line">partibus ut prendi possint orientia certis,</span><span class="linebreak"></span>
<span class="line">ne falsus dubia ratione horoscopos erret.</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>atque hoc in totum certa sub lege sequendum est,</span><span class="linebreak"></span>
<span class="line">singula quod nequeunt, per tot distantia motus,</span><span class="linebreak"></span>
<span class="line">temporibus numerisque suis exacta referri.</span><span class="linebreak"></span>
<span class="line">a me sumat iter positum, sibi quisque sequatur</span><span class="linebreak"></span>
<span class="line">perque suos tendat gressus, mihi debeat artem.</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>quacumque hoc parti terrarum quisque requiret,</span><span class="linebreak"></span>
<span class="line">deducat proprias noctemque diemque per horas</span><span class="linebreak"></span>
<span class="line">maxima sub Cancro minimis quae cingitur umbris;</span><span class="linebreak"></span>
<span class="line">et sextam summae, fuerit quae forte, diurnae</span><span class="linebreak"></span>
<span class="line">vicino tribuat post Cancri templa Leoni;</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>at quae nocturnis fuerit mensura tenebris</span><span class="linebreak"></span>
<span class="line">in totidem partes simili ratione secanda est,</span><span class="linebreak"></span>
<span class="line">ut, quantum una ferat, tantum tribuatur ad ortus</span><span class="linebreak"></span>
<span class="line">temporis averso nascenti sidere Tauro.</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_192_385"><sup class="lineRef">385</sup>variantur</li></ul></section></notes></section>