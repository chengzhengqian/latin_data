<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">et Lyra diductis per caelum cornibus inter</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>sidera conspicitur, qua quondam ceperat Orpheus</span><span class="linebreak"></span>
<span class="line">omne quod attigerat cantu, manesque per ipsos</span><span class="linebreak"></span>
<span class="line">fecit iter domuitque infernas carmine leges.</span><span class="linebreak"></span>
<span class="line">hinc caelestis honos similisque potentia causae:</span><span class="linebreak"></span>
<span class="line">tunc silvas et saxa trahens nunc sidera ducit</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>et rapit immensum mundi revolubilis orbem.</span><span class="linebreak"></span>
<span class="line">serpentem magnis Ophiuchus nomine gyris</span><span class="linebreak"></span>
<span class="line">dividit et torto cingentem corpore corpus,</span><span class="linebreak"></span>
<span class="line">explicet ut nodos sinuataque terga per orbes.</span><span class="linebreak"></span>
<span class="line">respicit ille tamen molli cervice reflexus</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>et redit effusis per laxa volumina palmis.</span><span class="linebreak"></span>
<span class="line">semper erit, paribus bellum quia viribus aequant.</span><span class="linebreak"></span>
<span class="line">proxima sors Cycni, quem caelo Iuppiter ipse</span><span class="linebreak"></span>
<span class="line">imposuit, formae pretium, qua cepit amantem,</span><span class="linebreak"></span>
<span class="line">cum deus in niveum descendit versus olorem</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>tergaque fidenti subiecit plumea Ledae.</span><span class="linebreak"></span>
<span class="line">nunc quoque diductas volitat stellatus in alas.</span><span class="linebreak"></span>
<span class="line">hinc imitata nitent cursumque habitumque sagittae</span><span class="linebreak"></span>
<span class="line">sidera. tum magni Iovis ales fertur in altum,</span><span class="linebreak"></span>
<span class="line">assueto volitans gestet ceu fulmina motu,</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>digna Iove et caelo, quod sacris instruit armis.</span><span class="linebreak"></span>
<span class="line">tum quoque de ponto surgit Delphinus ad astra,</span><span class="linebreak"></span>
<span class="line">oceani caelique decus, per utrumque sacratus.</span><span class="linebreak"></span>
<span class="line">quem rapido conatus Equus comprendere cursu</span><span class="linebreak"></span>
<span class="line">festinat pectus fulgenti sidere clarus</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_30_331"><sup class="lineRef">331</sup>gyris] signis</li><li class="note text" id="note_LCL469_30_344"><sup class="lineRef">344</sup>mundi (<span class="italic">corr. Watt</span>)</li><li class="note text" id="note_LCL469_30_332"><sup class="lineRef">332</sup>toto</li></ul></section></notes></section>