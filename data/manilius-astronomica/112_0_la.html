<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">quod, consul totiens, exul, quod de exule consul</span><span class="linebreak"></span>
<span class="line">adiacuit Libycis compar iactura ruinis</span><span class="linebreak"></span>
<span class="line">eque crepidinibus cepit Carthaginis urbem,</span><span class="linebreak"></span>
<span class="line">hoc, nisi fata darent, numquam fortuna tulisset.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>quis te Niliaco periturum litore, Magne,</span><span class="linebreak"></span>
<span class="line">post victas Mithridatis opes pelagusque receptum</span><span class="linebreak"></span>
<span class="line">et tris emenso meritos ex orbe triumphos,</span><span class="linebreak"></span>
<span class="line">cum te iam posses alium componere Magnum,</span><span class="linebreak"></span>
<span class="line">crederet, ut corpus sepeliret naufragus ignis</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>eiectaeque rogum facerent fragmenta carinae?</span><span class="linebreak"></span>
<span class="line">quis tantum mutare potest sine numine fati?</span><span class="linebreak"></span>
<span class="line">ille etiam caelo genitus caeloque receptus,</span><span class="linebreak"></span>
<span class="line">cum bene compositis victor civilibus armis</span><span class="linebreak"></span>
<span class="line">iura togae regeret, totiens praedicta cavere</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>vulnera non potuit: toto spectante senatu,</span><span class="linebreak"></span>
<span class="line">indicium dextra retinens nomenque, cruore</span><span class="linebreak"></span>
<span class="line">delevit proprio, possent ut vincere fata.</span><span class="linebreak"></span>
<span class="line">quid numerem eversas urbes regumque ruinas,</span><span class="linebreak"></span>
<span class="line">inque rogo Croesum Priamique in litore truncum,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>cui nec Troia rogus? quid Xerxen, maius et ipso</span><span class="linebreak"></span>
<span class="line">naufragium pelago? quid capto sanguine regem</span><span class="linebreak"></span>
<span class="line">Romanis positum, raptosque ex ignibus ignes</span><span class="linebreak"></span>
<span class="line">cedentemque viro flammam quae templa ferebat?</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_226_46"><sup class="lineRef">46</sup>[de]</li><li class="note text" id="note_LCL469_226_53"><sup class="lineRef">53</sup>te iam] iam etiam</li><li class="note text" id="note_LCL469_226_64"><sup class="lineRef">64</sup>priamumque</li></ul></section></notes></section>