<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">illis sexta manet, quos tum premit aureus orbis,</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>rursus ad hesperios sexta est, ubi cedit in umbras:</span><span class="linebreak"></span>
<span class="line">nos primam ac summam sextam numeramus utramque</span><span class="linebreak"></span>
<span class="line">et gelidum extremo lumen sentimus ab igni.</span><span class="linebreak"></span>
<span class="line">alterius fines si vis cognoscere gyri,</span><span class="linebreak"></span>
<span class="line">circumfer facilis oculos vultumque per orbem.</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>quidquid erit caelique imum terraeque supremum,</span><span class="linebreak"></span>
<span class="line">qua coit ipse sibi nullo discrimine mundus</span><span class="linebreak"></span>
<span class="line">redditque aut recipit fulgentia sidera ponto,</span><span class="linebreak"></span>
<span class="line">praecingit tenui transversum limite mundum.</span><span class="linebreak"></span>
<span class="line">haec quoque per totum volitabit linea caelum,</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>nunc tractum ad medium vergens mundique tepentem</span><span class="linebreak"></span>
<span class="line">orbem, nunc septem ad stellas nec mota sub astra;</span><span class="linebreak"></span>
<span class="line">seu quocumque vagae tulerint vestigia plantae</span><span class="linebreak"></span>
<span class="line">has modo terrarum nunc has gradientis in oras,</span><span class="linebreak"></span>
<span class="line">semper erit novus et terris mutabitur arcus.</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>quippe aliud caelum ostendens aliudque relinquens</span><span class="linebreak"></span>
<span class="line">dimidium teget et referet, varioque notabit</span><span class="linebreak"></span>
<span class="line">fine et cum visu pariter sua fila movente.</span><span class="linebreak"></span>
<span class="line">[hic terrestris erit, quia terram amplectitur, orbis;</span><span class="linebreak"></span>
<span class="line">et mundum plano praecingit limite gyrus</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>atque a fine trahens titulum memoratur horizon]</span><span class="linebreak"></span>
</p>
<p class="lineGroup">
<span class="line">His adice obliquos adversaque fila trahentis</span><span class="linebreak"></span>
<span class="line">inter se gyros, quorum fulgentia signa</span><span class="linebreak"></span>
<span class="line">alter habet, per quae Phoebus moderatur habenas</span><span class="linebreak"></span>
<span class="line">subsequiturque suo solem vaga Delia curru</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_56_655"><sup class="lineRef">655</sup>non tantum mediumque repente</li><li class="note text" id="note_LCL469_56_657"><sup class="lineRef">657</sup>sed</li><li class="note text" id="note_LCL469_56_661"><sup class="lineRef">661</sup>tegit et refert</li><li class="note text" id="note_LCL469_56_656"><sup class="lineRef">656</sup>nec] nunc</li></ul></section></notes></section>