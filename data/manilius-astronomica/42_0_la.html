<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">quin etiam ritus pastorum et Pana sonantem</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>in calamos Sicula memorat tellure creatus,</span><span class="linebreak"></span>
<span class="line">nec silvis silvestre canit perque horrida motus</span><span class="linebreak"></span>
<span class="line">rura serit dulcis Musamque inducit in aulas.</span><span class="linebreak"></span>
<span class="line">ecce alius pictas volucres ac bella ferarum,</span><span class="linebreak"></span>
<span class="line">ille venenatos angues aconitaque et herbas</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>fata refert vitamque sua radice ferentis.</span><span class="linebreak"></span>
<span class="line">quin etiam tenebris immersum Tartaron atra</span><span class="linebreak"></span>
<span class="line">in lucem de nocte vocant orbemque revolvunt</span><span class="linebreak"></span>
<span class="line">interius versum naturae foedere rupto.</span><span class="linebreak"></span>
<span class="line">omne genus rerum doctae cecinere sorores,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>omnis ad accessus Heliconos semita trita est,</span><span class="linebreak"></span>
<span class="line">et iam confusi manant de fontibus amnes</span><span class="linebreak"></span>
<span class="line">nec capiunt haustum turbamque ad nota ruentem.</span><span class="linebreak"></span>
<span class="line">integra quaeramus rorantis prata per herbas</span><span class="linebreak"></span>
<span class="line">undamque occultis meditantem murmur in antris,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>quam neque durato gustarint ore volucres,</span><span class="linebreak"></span>
<span class="line">ipse nec aetherio Phoebus libaverit igni.</span><span class="linebreak"></span>
<span class="line">nostra loquar, nulli vatum debebimus orsa,</span><span class="linebreak"></span>
<span class="line">nec furtum sed opus veniet, soloque volamus</span><span class="linebreak"></span>
<span class="line">in caelum curru, propria rate pellimus undas.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>namque canam tacita naturae mente potentem</span><span class="linebreak"></span>
<span class="line">infusumque deum caelo terrisque fretoque</span><span class="linebreak"></span>
<span class="line">ingentem aequali moderantem foedere molem,</span><span class="linebreak"></span>
<span class="line">totumque alterno consensu vivere mundum</span><span class="linebreak"></span>
<span class="line">et rationis agi motu, cum spiritus unus</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_86_39"><sup class="lineRef">39</sup>pecorum</li><li class="note text" id="note_LCL469_86_42"><sup class="lineRef">42</sup>auras</li><li class="note text" id="note_LCL469_86_44"><sup class="lineRef">44</sup>hic nata per</li><li class="note text" id="note_LCL469_86_57"><sup class="lineRef">57</sup>ora</li></ul></section></notes></section>