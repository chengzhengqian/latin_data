<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">quodque prius natum fuerit dextrumque trigonum</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>hoc sexagenos tribuit duplicatque quaternos.</span><span class="linebreak"></span>
<span class="line">quod fuerit laevum praelataque signa sequetur</span><span class="linebreak"></span>
<span class="line">tricenos annos duplicat, tris insuper addit.</span><span class="linebreak"></span>
<span class="line">quaeque super signum nascens a cardine primum</span><span class="linebreak"></span>
<span class="line">tertia sors manet et summo iam proxima caelo</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>haec ter vicenos geminat, tris abstrahit annos.</span><span class="linebreak"></span>
<span class="line">quaeque infra veniet spatio divisa sub aequo</span><span class="linebreak"></span>
<span class="line">per quinquagenas complet sua munera brumas.</span><span class="linebreak"></span>
<span class="line">quemque locum superat nascens horoscopos, ille</span><span class="linebreak"></span>
<span class="line">dena quater revocat vertentis tempora solis</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>accumulatque duos cursus iuvenemque relinquit.</span><span class="linebreak"></span>
<span class="line">at qui praecedit surgentis cardinis oram</span><span class="linebreak"></span>
<span class="line">vicenos ternosque dabit nascentibus annos</span><span class="linebreak"></span>
<span class="line">vix degustatam rapiens sub flore iuventam.</span><span class="linebreak"></span>
<span class="line">quod super occasus templum est ter dena remittit</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>annorum spatia et decimam tribus applicat auctis.</span><span class="linebreak"></span>
<span class="line">inferius puerum interimet, bis sexque peracti</span><span class="linebreak"></span>
<span class="line">immatura trahent natales corpora morti.</span><span class="linebreak"></span>
</p>
<p class="lineGroup">
<span class="line">Sed tamen in primis memori sunt mente notanda</span><span class="linebreak"></span>
<span class="line">partibus adversis quae surgunt condita signa</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>divisumque tenent aequo discrimine caelum;</span><span class="linebreak"></span>
<span class="line">quae tropica appellant, quod in illis quattuor anni</span><span class="linebreak"></span>
<span class="line">tempora vertuntur signis nodosque resolvunt</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_212_604"><sup class="lineRef">604</sup>sors manet] forma</li><li class="note text" id="note_LCL469_212_611"><sup class="lineRef">611</sup>horam</li></ul></section></notes></section>