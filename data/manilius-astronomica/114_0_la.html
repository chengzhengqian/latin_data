<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">95</span><span class="br"></span>et male consultis pretium est, prudentia falli;</span><span class="linebreak"></span>
<span class="line">nec Fortuna probat causas, sequiturque merentis,</span><span class="linebreak"></span>
<span class="line">sed vaga per cunctos nullo discrimine fertur.</span><span class="linebreak"></span>
<span class="line">scilicet est aliud, quod nos cogatque regatque,</span><span class="linebreak"></span>
<span class="line">maius, et in proprias ducat mortalia leges</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>attribuatque suos ex se nascentibus annos</span><span class="linebreak"></span>
<span class="line">fortunaeque vices. permiscet saepe ferarum</span><span class="linebreak"></span>
<span class="line">corpora cum membris hominum: non seminis ille</span><span class="linebreak"></span>
<span class="line">partus erit; quid enim nobis commune ferisque,</span><span class="linebreak"></span>
<span class="line">quisve in portenti noxam peccarit adulter?</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>astra novant formas caelumque interserit or.</span><span class="linebreak"></span>
<span class="line">denique, si non est, fati cur traditur ordo,</span><span class="linebreak"></span>
<span class="line">cunctaque temporibus certis ventura canuntur?</span><span class="linebreak"></span>
<span class="line">nec tamen haec ratio facinus defendere pergit</span><span class="linebreak"></span>
<span class="line">virtutemve suis fraudare in praemia donis.</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>nam neque mortiferas quisquam minus oderit herbas</span><span class="linebreak"></span>
<span class="line">quod non arbitrio veniunt sed semine certo,</span><span class="linebreak"></span>
<span class="line">gratia nec levior tribuetur dulcibus escis</span><span class="linebreak"></span>
<span class="line">quod natura dedit fruges, non ulla voluntas.</span><span class="linebreak"></span>
<span class="line">sic hominum meritis tanto sit gloria maior</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>quod caelo laudem debent, rursusque nocentis</span><span class="linebreak"></span>
<span class="line">oderimus magis in culpam poenasque creatos.</span><span class="linebreak"></span>
<span class="line">nec refert scelus unde cadat, scelus esse fatendum.</span><span class="linebreak"></span>
<span class="line">hoc quoque fatale est, sic ipsum expendere fatum.</span><span class="linebreak"></span>
<span class="line">[quod quoniam docui, superest nunc ordine certo</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>caelestis fabricare gradus, qui ducere flexo</span><span class="linebreak"></span>
<span class="line">tramite pendentem valeant ad sidera vatem]</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL469_230_110"><sup class="lineRef">110</sup>minus] magis</li><li class="note text" id="note_LCL469_230_115"><sup class="lineRef">115</sup>gaudente venit</li></ul></section></notes></section>