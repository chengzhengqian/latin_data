<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">incipit Argivumque ratem per aplustria summa</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>et medium mundi gyrum Geminosque per ima</span><span class="linebreak"></span>
<span class="line">signa secat, subit Heniochum, teque, unde profectus,</span><span class="linebreak"></span>
<span class="line">Cassiepia, petens super ipsum Persea transit</span><span class="linebreak"></span>
<span class="line">orbemque ex illa coeptum concludit in ipsa;</span><span class="linebreak"></span>
<span class="line">trisque secat medios gyros et signa ferentem</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>partibus e binis, quotiens praeciditur ipse.</span><span class="linebreak"></span>
<span class="line">nec quaerendus erit: visus incurrit in ipsos</span><span class="linebreak"></span>
<span class="line">sponte sua seque ipse docet cogitque notari.</span><span class="linebreak"></span>
<span class="line">namque in caeruleo candens nitet orbita mundo</span><span class="linebreak"></span>
<span class="line">ceu missura diem subito caelumque recludens,</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>ac veluti viridis discernit semita campos</span><span class="linebreak"></span>
<span class="line">quam terit assiduo renovans iter orbita tractu.</span><span class="linebreak"></span>
<span class="line">[inter divisas aequabilis est via partes]</span><span class="linebreak"></span>
<span class="line">ut freta canescunt sulcum ducente carina,</span><span class="linebreak"></span>
<span class="line">accipiuntque viam fluctus spumantibus undis</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>quam tortus verso movit de gurgite vertex,</span><span class="linebreak"></span>
<span class="line">candidus in nigro lucet sic limes Olympo</span><span class="linebreak"></span>
<span class="line">caeruleum findens ingenti lumine mundum.</span><span class="linebreak"></span>
<span class="line">utque suos arcus per nubila circinat Iris,</span><span class="linebreak"></span>
<span class="line">sic super incumbit signato culmine limes</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>candidus et resupina facit mortalibus ora,</span><span class="linebreak"></span>
<span class="line">dum nova per caecam mirantur lumina noctem</span><span class="linebreak"></span>
<span class="line">inquiruntque sacras humano pectore causas:</span><span class="linebreak"></span>
<span class="line">num se diductis conetur solvere moles</span><span class="linebreak"></span>
<span class="line">segminibus, raraque labent compagine rimae</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>admittantque novum laxato tegmine lumen;</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_60_719"><sup class="lineRef">719</sup>seminibus</li></ul></section></notes></section>