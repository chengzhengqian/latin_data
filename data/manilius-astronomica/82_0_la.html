<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">35</span><span class="br"></span>carmine quid proprio? pedibus quid iungere certis?</span><span class="linebreak"></span>
<span class="line">huc ades, o quicumque meis advertere coeptis</span><span class="linebreak"></span>
<span class="line">aurem oculosque potes, veras et percipe voces.</span><span class="linebreak"></span>
<span class="line">impendas animum; nec dulcia carmina quaeras:</span><span class="linebreak"></span>
<span class="line">ornari res ipsa negat contenta doceri.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>et, siqua externa referentur nomina lingua,</span><span class="linebreak"></span>
<span class="line">hoc operis, non vatis erit: non omnia flecti</span><span class="linebreak"></span>
<span class="line">possunt, et propria melius sub voce notantur.</span><span class="linebreak"></span>
</p>
<p class="lineGroup">
<span class="line">Nunc age subtili rem summam perspice cura,</span><span class="linebreak"></span>
<span class="line">quae tibi praecipuos usus monstrata ministret</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>et certas det in arte vias ad fata videnda,</span><span class="linebreak"></span>
<span class="line">si bene constiterit vigilanti condita sensu.</span><span class="linebreak"></span>
<span class="line">principium rerum et custos natura latentum</span><span class="linebreak"></span>
<span class="line">(cum tantas strueret moles per moenia mundi</span><span class="linebreak"></span>
<span class="line">et circum fusis orbem concluderet astris</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>undique pendentem in medium, diversaque membra</span><span class="linebreak"></span>
<span class="line">ordinibus certis sociaret corpus in unum,</span><span class="linebreak"></span>
<span class="line">aeraque et terras flammamque undamque natantem</span><span class="linebreak"></span>
<span class="line">mutua in alternum praebere alimenta iuberet,</span><span class="linebreak"></span>
<span class="line">ut tot pugnantis regeret concordia causas</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>staretque alterno religatus foedere mundus),</span><span class="linebreak"></span>
<span class="line">exceptum a summa nequid ratione maneret</span><span class="linebreak"></span>
<span class="line">et quod erat mundi mundo regeretur ab ipso,</span><span class="linebreak"></span>
<span class="line">fata quoque et vitas hominum suspendit ab astris,</span><span class="linebreak"></span>
<span class="line">quae summas operum partes, quae lucis honorem,</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>quae famam assererent, quae numquam fessa volarent.</span><span class="linebreak"></span>
<span class="line">quae, quasi, per mediam, mundi praecordia, partem</span><span class="linebreak"></span>
<span class="line">disposita, obtineant, Phoebum lunamque vagasque</span><span class="linebreak"></span>
</p></section><notes></notes></section>