<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">laetius inciderit, signum sit triste diei;</span><span class="linebreak"></span>
<span class="line">si fortuna diem foveat, sit durior hora.</span><span class="linebreak"></span>
<span class="line">idcirco nihil in totum sibi credere fas est,</span><span class="linebreak"></span>
<span class="line">non annos signis, menses vertentibus annis,</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>mensibus aut luces, aut omnis lucibus hora,</span><span class="linebreak"></span>
<span class="line">quod nunc illa nimis properant, nunc illa morantur,</span><span class="linebreak"></span>
<span class="line">et modo dest aliis, modo adest, vicibusque recedit</span><span class="linebreak"></span>
<span class="line">aut redit atque alio mutatur tempore tempus</span><span class="linebreak"></span>
<span class="line">interpellatum variata sorte dierum.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">560</span><span class="br"></span>Et, quoniam docui, per singula tempora, vitae</span><span class="linebreak"></span>
<span class="line">quod quandoque genus veniat, cuiusque sit astri</span><span class="linebreak"></span>
<span class="line">quisque annus, cuius mensis, simul hora diesque,</span><span class="linebreak"></span>
<span class="line">altera nunc ratio, quae summam continet aevi,</span><span class="linebreak"></span>
<span class="line">reddenda est, quot quaeque annos dare signa ferantur.</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>quae tibi, cum finem vitae per sidera quaeris,</span><span class="linebreak"></span>
<span class="line">respicienda manet ratio numerisque notanda.</span><span class="linebreak"></span>
<span class="line">bis quinos annos Aries unumque triente</span><span class="linebreak"></span>
<span class="line">fraudatum dabit. appositis tu, Taure, duobus</span><span class="linebreak"></span>
<span class="line">vincis, sed totidem Geminorum vinceris astro,</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>tuque bis octonos, Cancer, binosque trientes,</span><span class="linebreak"></span>
<span class="line">bisque novem, Nemeaee, dabis bessemque sub illis.</span><span class="linebreak"></span>
<span class="line">Erigone geminatque decem geminatque trientem,</span><span class="linebreak"></span>
<span class="line">nec plures fuerint Librae quam Virginis anni.</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_208_557"><sup class="lineRef">557</sup>alius</li><li class="note text" id="note_LCL469_208_571"><sup class="lineRef">571</sup>nemeae tribues</li></ul></section></notes></section>