<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">40</span><span class="br"></span>et natura dedit vires seque ipsa reclusit</span><span class="linebreak"></span>
<span class="line">regalis animos primum dignata movere</span><span class="linebreak"></span>
<span class="line">proxima tangentis rerum fastigia caelo,</span><span class="linebreak"></span>
<span class="line">qui domuere feras gentes oriente sub ipso,</span><span class="linebreak"></span>
<span class="line">[quas secat Euphrates, in quas et Nilus abundat]</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>qua mundus redit et nigras super evolat urbes.</span><span class="linebreak"></span>
<span class="line">tum qui templa sacris coluerunt omne per aevum</span><span class="linebreak"></span>
<span class="line">delectique sacerdotes in publica vota</span><span class="linebreak"></span>
<span class="line">officio vinxere deum; quibus ipsa potentis</span><span class="linebreak"></span>
<span class="line">numinis accendit castam praesentia mentem,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>inque deum deus ipse tulit patuitque ministris.</span><span class="linebreak"></span>
<span class="line">hi tantum movere decus primique per artem</span><span class="linebreak"></span>
<span class="line">sideribus videre vagis pendentia fata.</span><span class="linebreak"></span>
<span class="line">singula nam proprio signarunt tempora casu,</span><span class="linebreak"></span>
<span class="line">longa per assiduas complexi saecula curas:</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>nascendi quae cuique dies, quae vita fuisset,</span><span class="linebreak"></span>
<span class="line">in quas fortunae leges quaeque hora valeret,</span><span class="linebreak"></span>
<span class="line">quantaque quam parvi facerent discrimina motus.</span><span class="linebreak"></span>
<span class="line">postquam omnis caeli species, redeuntibus astris,</span><span class="linebreak"></span>
<span class="line">percepta, in proprias sedes, et reddita certis</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>fatorum ordinibus sua cuique potentia formae,</span><span class="linebreak"></span>
<span class="line">per varios usus artem experientia fecit</span><span class="linebreak"></span>
<span class="line">exemplo monstrante viam, speculataque longe</span><span class="linebreak"></span>
<span class="line">deprendit tacitis dominantia legibus astra</span><span class="linebreak"></span>
<span class="line">et totum aeterna mundum ratione moveri</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>fatorumque vices certis discernere signis.</span><span class="linebreak"></span>
</p>
<p class="lineGroup">
<span class="line">Nam rudis ante illos nullo discrimine vita</span><span class="linebreak"></span>
<span class="line">in speciem conversa operum ratione carebat</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_8_64"><sup class="lineRef">64</sup>alterna</li></ul></section></notes></section>