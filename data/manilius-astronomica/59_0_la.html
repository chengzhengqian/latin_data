<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">et bellum sociata gerunt; alienaque sede</span><span class="linebreak"></span>
<span class="line">inter se generant coniunctos omne per aevum,</span><span class="linebreak"></span>
<span class="line">a triquetrisque orti pugnant fugiuntque vicissim;</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>quod deus, in leges mundum cum conderet omnem,</span><span class="linebreak"></span>
<span class="line">affectus quoque divisit variantibus astris,</span><span class="linebreak"></span>
<span class="line">atque aliorum oculos, aliorum contulit aures,</span><span class="linebreak"></span>
<span class="line">iunxit amicitias horum sub foedere certo,</span><span class="linebreak"></span>
<span class="line">
<span class="italic">illis perpetuas statuit discordibus iras</span>,</span><span class="linebreak"></span>
<span class="line">cernere ut inter se possent audireque quaedam,</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>diligerent alia et noxas bellumque moverent,</span><span class="linebreak"></span>
<span class="line">his etiam propriae foret indulgentia sortis,</span><span class="linebreak"></span>
<span class="line">ut se diligerent semper sibique ipsa placerent;</span><span class="linebreak"></span>
<span class="line">sicut naturas hominum plerasque videmus</span><span class="linebreak"></span>
<span class="line">qui genus ex signis ducunt formantibus ortus.</span><span class="linebreak"></span>
</p>
<p class="lineGroup">
<span class="line">Consilium ipse suum est Aries, ut principe dignum est,</span><span class="linebreak"></span>
<span class="line"><span class="br"></span><span class="lineNumber">486</span><span class="br"></span>audit se Libramque videt, frustratur amando</span><span class="linebreak"></span>
<span class="line">Taurum; Lanigero qui fraudem nectit et ultra</span><span class="linebreak"></span>
<span class="line">fulgentis geminos audit per sidera Pisces,</span><span class="linebreak"></span>
<span class="line">Virgine mens capitur visa. sic vexerat ante</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>Europam dorso retinentem cornua laeva</span><span class="linebreak"></span>
<span class="line">indutusque Iovi. Geminorum ducitur auris</span><span class="linebreak"></span>
<span class="line">ad iuvenem aeternas fundentem Piscibus undas</span><span class="linebreak"></span>
<span class="line">inque ipsos animus Pisces oculique Leonem.</span><span class="linebreak"></span>
<span class="line">Cancer et adverso Capricornus conditus astro</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>in semet vertunt oculos, in mutua tendunt</span><span class="linebreak"></span>
<span class="line">auribus, et Cancri captatur Aquarius astu.</span><span class="linebreak"></span>
<span class="line">at Leo cum Geminis aciem coniungit et aurem</span><span class="linebreak"></span>
<span class="line">Centauro ferus et Capricorni diligit astrum.</span><span class="linebreak"></span>
<span class="line">Erigone Taurum spectat sed Scorpion audit</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_120_474"><sup class="lineRef">474</sup>utrique trisorti</li><li class="note text" id="note_LCL469_120_488"><sup class="lineRef">488</sup>geminos] videt atque</li><li class="note text" id="note_LCL469_120_489"><sup class="lineRef">489</sup>[visa] sic quondam</li><li class="note text" id="note_LCL469_120_495"><sup class="lineRef">495</sup>oculis</li><li class="note text" id="note_LCL469_120_496"><sup class="lineRef">496</sup>astro</li><li class="note text" id="note_LCL469_120_498"><sup class="lineRef">498</sup>centaurus geminos et</li></ul></section></notes></section>