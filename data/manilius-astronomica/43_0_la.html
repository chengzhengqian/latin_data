<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">65</span><span class="br"></span>per cunctas habitet partes atque irriget orbem</span><span class="linebreak"></span>
<span class="line">omnia pervolitans corpusque animale figuret.</span><span class="linebreak"></span>
<span class="line">quod nisi cognatis membris contexta maneret</span><span class="linebreak"></span>
<span class="line">machina et imposito pareret tota magistro</span><span class="linebreak"></span>
<span class="line">ac tantum mundi regeret prudentia censum,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>non esset statio terris, non ambitus astris,</span><span class="linebreak"></span>
<span class="line">erraretque vagus mundus standove rigeret,</span><span class="linebreak"></span>
<span class="line">nec sua dispositos servarent sidera cursus</span><span class="linebreak"></span>
<span class="line">noxque alterna diem fugeret rursumque fugaret,</span><span class="linebreak"></span>
<span class="line">non imbres alerent terras, non aethera venti</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>nec pontus gravidas nubes nec flumina pontum</span><span class="linebreak"></span>
<span class="line">nec pelagus fontes, nec staret summa per omnis</span><span class="linebreak"></span>
<span class="line">par semper partes aequo digesta parente,</span><span class="linebreak"></span>
<span class="line">ut neque deficerent undae nec sideret orbis</span><span class="linebreak"></span>
<span class="line">nec caelum iusto maiusve minusve volaret.</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>motus alit, non mutat opus. sic omnia toto</span><span class="linebreak"></span>
<span class="line">dispensata manent mundo dominumque sequuntur.</span><span class="linebreak"></span>
<span class="line">hic igitur deus et ratio, quae cuncta gubernat,</span><span class="linebreak"></span>
<span class="line">ducit ab aetheriis terrena animalia signis,</span><span class="linebreak"></span>
<span class="line">quae, quamquam longo, cogit, summota recessu,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>sentiri tamen, ut vitas ac fata ministrent</span><span class="linebreak"></span>
<span class="line">gentibus ac proprios per singula corpora mores.</span><span class="linebreak"></span>
<span class="line">nec nimis est quaerenda fides: sic temperat arva</span><span class="linebreak"></span>
<span class="line">caelum, sic varias fruges redditque rapitque,</span><span class="linebreak"></span>
<span class="line">sic pontum movet ac terris immittit et aufert,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>atque haec seditio pelagus nunc sidere lunae</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_88_69"><sup class="lineRef">69</sup>sensum</li><li class="note text" id="note_LCL469_88_71"><sup class="lineRef">71</sup>haereretque standoque</li><li class="note text" id="note_LCL469_88_78"><sup class="lineRef">78</sup>sidera</li><li class="note text" id="note_LCL469_88_87"><sup class="lineRef">87</sup>minus</li></ul></section></notes></section>