<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">quot subitae veniunt validorum in corpora mortes</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>seque ipsae rursus fugiunt errantque per ignes!</span><span class="linebreak"></span>
<span class="line">ex ipsis quidam elati rediere sepulcris,</span><span class="linebreak"></span>
<span class="line">atque his vita duplex, illis vix contigit una.</span><span class="linebreak"></span>
<span class="line">ecce levis perimit morbus graviorque remittit;</span><span class="linebreak"></span>
<span class="line">succumbunt artes, rationis vincitur usus,</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>cura nocet, cessare iuvat, mora saepe malorum</span><span class="linebreak"></span>
<span class="line">dat pausas; laeduntque cibi parcuntque venena.</span><span class="linebreak"></span>
<span class="line">degenerant nati patribus vincuntque parentes</span><span class="linebreak"></span>
<span class="line">ingeniumque suum retinent; transitque per illum,</span><span class="linebreak"></span>
<span class="line">ex illo fortuna venit. furit alter amore</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>et pontum tranare potest et vertere Troiam,</span><span class="linebreak"></span>
<span class="line">alterius frons est scribendis legibus apta.</span><span class="linebreak"></span>
<span class="line">ecce patrem nati perimunt natosque parentes</span><span class="linebreak"></span>
<span class="line">mutuaque armati coeunt in vulnera fratres.</span><span class="linebreak"></span>
<span class="line">non hominum hoc bellum est; coguntur tanta moveri</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>inque suas ferri poenas lacerandaque membra.</span><span class="linebreak"></span>
<span class="line">quod Decios non omne tulit, non omne Camillos</span><span class="linebreak"></span>
<span class="line">tempus et invicta devictum mente Catonem,</span><span class="linebreak"></span>
<span class="line">materies in rem superat sed lege repugnat.</span><span class="linebreak"></span>
<span class="line">et neque paupertas breviores excipit annos</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>nec sunt immensis opibus venalia fata,</span><span class="linebreak"></span>
<span class="line">sed rapit ex tecto funus Fortuna superbo</span><span class="linebreak"></span>
<span class="line">indicitque rogum summis statuitque sepulcrum.</span><span class="linebreak"></span>
<span class="line">quantum est hoc regnum, quod regibus imperat ipsis!</span><span class="linebreak"></span>
<span class="line">quin etiam infelix virtus et noxia felix,</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_228_76"><sup class="lineRef">76</sup>causas</li><li class="note text" id="note_LCL469_228_84"><sup class="lineRef">84</sup>hominum] nostrum</li><li class="note text" id="note_LCL469_228_87"><sup class="lineRef">87</sup>morte</li></ul></section></notes></section>