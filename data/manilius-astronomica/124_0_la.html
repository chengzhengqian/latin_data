<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">haerentisque decem partes Nepa vindicat ipsi;</span><span class="linebreak"></span>
<span class="line">summas Centaurus retinet iuvenale per astrum.</span><span class="linebreak"></span>
<span class="line">iam superant gemini Pisces, qui sidera claudunt.</span><span class="linebreak"></span>
<span class="line">Lanigero primos tradunt in finibus usus,</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>perque decem medias partes tu, Taure, receptus;</span><span class="linebreak"></span>
<span class="line">quod superest, ipsi sumunt, utque orbe feruntur</span><span class="linebreak"></span>
<span class="line">extremo sic et sortis pars ultima cedit.</span><span class="linebreak"></span>
</p>
<p class="lineGroup">
<span class="line">Haec ratio retegit latitantis robora mundi</span><span class="linebreak"></span>
<span class="line">in plurisque modos repetitaque nomina caelum</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>dividit et melius sociat, quo saepius, orbe.</span><span class="linebreak"></span>
<span class="line">nec tua sub titulis fallantur pectora notis:</span><span class="linebreak"></span>
<span class="line">dissimulant, non ostendunt mortalibus astra.</span><span class="linebreak"></span>
<span class="line">altius est acies animi mittenda sagacis</span><span class="linebreak"></span>
<span class="line">inque alio quaerendum aliud iunctisque sequendum</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>viribus; et, cuius signi quis parte creatur,</span><span class="linebreak"></span>
<span class="line">eius habet mores atque illo nascitur astro.</span><span class="linebreak"></span>
<span class="line">talis per denas sortes natura feretur.</span><span class="linebreak"></span>
<span class="line">testis erit varius sub eodem sidere fetus,</span><span class="linebreak"></span>
<span class="line">quodque in tam multis animantum milibus, uno</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>quae veniunt signo, tot sunt, quot corpora, mores,</span><span class="linebreak"></span>
<span class="line">et genus externum referunt aliena per astra,</span><span class="linebreak"></span>
<span class="line">confusique fluunt partus hominum atque ferarum.</span><span class="linebreak"></span>
<span class="line">scilicet in partes iunguntur condita pluris</span><span class="linebreak"></span>
<span class="line">diversasque ferunt proprio sub nomine leges.</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_250_356"><sup class="lineRef">356</sup>nota</li><li class="note text" id="note_LCL469_250_369"><sup class="lineRef">369</sup>quaerendo mali quod</li></ul></section></notes></section>