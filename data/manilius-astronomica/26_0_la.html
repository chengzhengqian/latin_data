<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">Andromedaeque sinus imos, vestigia matris,</span><span class="linebreak"></span>
<span class="line">principiumque suum repetito cardine claudit.</span><span class="linebreak"></span>
<span class="line">alter in hunc medium summumque incumbit in axem</span><span class="linebreak"></span>
<span class="line">perque pedes primos cervicem transit et Ursae,</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>quam septem stellae primam iam sole remoto</span><span class="linebreak"></span>
<span class="line">producunt nigrae praebentem lumina nocti,</span><span class="linebreak"></span>
<span class="line">et Geminis Cancrum dirimit stringitque flagrantem</span><span class="linebreak"></span>
<span class="line">ore Canem clavumque Ratis, quae vicerat aequor,</span><span class="linebreak"></span>
<span class="line">inde axem occultum per gyri signa prioris</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>transversa atque illo rursus de limite tangit</span><span class="linebreak"></span>
<span class="line">te, Capricorne, tuisque Aquilam designat ab astris,</span><span class="linebreak"></span>
<span class="line">perque Lyram inversam currens spirasque Draconis</span><span class="linebreak"></span>
<span class="line">posteriora pedum Cynosurae praeterit astra</span><span class="linebreak"></span>
<span class="line">transversamque secat vicino cardine caudam:</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>hic iterum coit ipse sibi, memor unde profectus.</span><span class="linebreak"></span>
</p>
<p class="lineGroup">
<span class="line">Atque hos aeterna fixerunt tempora sede,</span><span class="linebreak"></span>
<span class="line">immotis per signa modis, statione perenni:</span><span class="linebreak"></span>
<span class="line">hos volucris fecere duos. namque alter ab ipsa</span><span class="linebreak"></span>
<span class="line">consurgens Helice medium praecidit Olympum</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>discernitque diem sextamque examinat horam</span><span class="linebreak"></span>
<span class="line">et paribus spatiis occasus cernit et ortus.</span><span class="linebreak"></span>
<span class="line">hic mutat per signa vices; et seu quis eoos</span><span class="linebreak"></span>
<span class="line">seu petit hesperios, supra se circinat orbem</span><span class="linebreak"></span>
<span class="line">verticibus super astantem mediumque secantem</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>caelum et diviso signantem culmine mundum,</span><span class="linebreak"></span>
<span class="line"><span class="br"></span><span class="lineNumber">642</span><span class="br"></span>cumque loco terrae caelumque et tempora mutat,</span><span class="linebreak"></span>
<span class="line"><span class="br"></span><span class="lineNumber">641</span><span class="br"></span>quando aliis aliud medium est. volat hora per orbem,</span><span class="linebreak"></span>
<span class="line"><span class="br"></span><span class="lineNumber">643</span><span class="br"></span>atque, ubi se primis extollit Phoebus ab undis,</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_54_631"><sup class="lineRef">631</sup>hoc</li><li class="note text" id="note_LCL469_54_637"><sup class="lineRef">637</sup>[et] seu si</li></ul></section></notes></section>