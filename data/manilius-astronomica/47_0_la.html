<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">signa meant, nihil exterius mirantur in ipsis</span><span class="linebreak"></span>
<span class="line">amissumve dolent, quaedam quod, parte recisa</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>atque ex diverso commissis corpore membris,</span><span class="linebreak"></span>
<span class="line">ut Capricornus et intentum qui derigit arcum</span><span class="linebreak"></span>
<span class="line">iunctus equo: pars huic hominis, sed nulla priori.</span><span class="linebreak"></span>
<span class="line">[hoc quoque servandum est alta discrimen in arte,</span><span class="linebreak"></span>
<span class="line">distat enim gemini duo sint duplane figura]</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>quin etiam Erigone binis numeratur in astris,</span><span class="linebreak"></span>
<span class="line">nec facies ratio duplex; nam desinit aestas,</span><span class="linebreak"></span>
<span class="line">incipit autumnus media sub Virgine utrimque.</span><span class="linebreak"></span>
<span class="line">idcirco tropicis praecedunt omnibus astra</span><span class="linebreak"></span>
<span class="line">bina, ut Lanigero, Chelis Cancroque Caproque,</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>quod duplicis retinent conexo tempore vires.</span><span class="linebreak"></span>
<span class="line">ut, quos subsequitur Cancer per sidera fratres,</span><span class="linebreak"></span>
<span class="line">e geminis alter florentia tempora veris</span><span class="linebreak"></span>
<span class="line">sufficit, aestatem sitientem provehit alter;</span><span class="linebreak"></span>
<span class="line">nudus uterque tamen, sentit quia uterque calorem,</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>ille senescentis veris, subeuntis at ille</span><span class="linebreak"></span>
<span class="line">aestatis: par est primae sors ultima parti.</span><span class="linebreak"></span>
<span class="line">quin etiam Arcitenens, qui te, Capricorne, sub ipso</span><span class="linebreak"></span>
<span class="line">promittit, duplici formatus imagine fertur:</span><span class="linebreak"></span>
<span class="line">mitior autumnus mollis sibi vindicat artus</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>materiamque hominis, fera tergo membra rigentem</span><span class="linebreak"></span>
<span class="line">excipiunt hiemem mutantque in tempora signum.</span><span class="linebreak"></span>
<span class="line">quosque Aries prae se mittit, duo tempora Pisces</span><span class="linebreak"></span>
<span class="line">bina dicant: hiemem hic claudit, ver incohat alter.</span><span class="linebreak"></span>
<span class="line">cum sol aequoreis revolans decurrit in astris,</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_96_185"><sup class="lineRef">185</sup>et</li><li class="note text" id="note_LCL469_96_187"><sup class="lineRef">187</sup>quin etiam] nec iam</li><li class="note text" id="note_LCL469_96_191"><sup class="lineRef">191</sup>nunciamque</li><li class="note text" id="note_LCL469_96_193"><sup class="lineRef">193</sup>[hic]</li></ul></section></notes></section>