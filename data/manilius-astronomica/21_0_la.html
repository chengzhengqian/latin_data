<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">Arctos et Orion adversis frontibus ibant,</span><span class="linebreak"></span>
<span class="line">haec contenta suos in vertice flectere gyros,</span><span class="linebreak"></span>
<span class="line">ille ex diverso vertentem surgere contra</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>obvius et toto semper decurrere mundo.</span><span class="linebreak"></span>
<span class="line">temporaque obscurae noctis deprendere signis</span><span class="linebreak"></span>
<span class="line">iam poterant, caelumque suas distinxerat horas.</span><span class="linebreak"></span>
<span class="line">quot post excidium Troiae sunt eruta regna!</span><span class="linebreak"></span>
<span class="line">quot capti populi! quotiens fortuna per orbem</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>servitium imperiumque tulit varieque revertit!</span><span class="linebreak"></span>
<span class="line">Troianos cineres in quantum oblita refovit</span><span class="linebreak"></span>
<span class="line">imperium! fatis Asiae iam Graecia pressa est.</span><span class="linebreak"></span>
<span class="line">saecula dinumerare piget, quotiensque recurrens</span><span class="linebreak"></span>
<span class="line">lustrarit mundum vario sol igneus orbe.</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>omnia mortali mutantur lege creata,</span><span class="linebreak"></span>
<span class="line">nec se cognoscunt terrae vertentibus annis</span><span class="linebreak"></span>
<span class="line">exutas variam faciem per saecula ferre.</span><span class="linebreak"></span>
<span class="line">at manet incolumis mundus suaque omnia servat,</span><span class="linebreak"></span>
<span class="line">quem neque longa dies auget minuitque senectus</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>nec motus puncto curvat cursusque fatigat;</span><span class="linebreak"></span>
<span class="line">idem semper erit quoniam semper fuit idem.</span><span class="linebreak"></span>
<span class="line">non alium videre patres aliumve nepotes</span><span class="linebreak"></span>
<span class="line">aspicient. deus est, qui non mutatur in aevo.</span><span class="linebreak"></span>
<span class="line">numquam transversas solem decurrere ad Arctos</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>nec mutare vias et in ortum vertere cursus</span><span class="linebreak"></span>
<span class="line">auroramque novis nascentem ostendere terris,</span><span class="linebreak"></span>
<span class="line">nec lunam certos excedere luminis orbes</span><span class="linebreak"></span>
<span class="line">sed servare modum, quo crescat quove recedat,</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_44_517"><sup class="lineRef">517</sup>ferre] gentes</li><li class="note text" id="note_LCL469_44_519"><sup class="lineRef">519</sup>quae</li></ul></section></notes></section>