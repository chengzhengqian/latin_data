<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">quod solum novisse parum est. impensius ipsa</span><span class="linebreak"></span>
<span class="line">scire iuvat magni penitus praecordia mundi,</span><span class="linebreak"></span>
<span class="line">quaque regat generetque suis animalia signis</span><span class="linebreak"></span>
<span class="line">cernere et in numerum Phoebo modulante referre.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>bina mihi positis lucent altaria flammis,</span><span class="linebreak"></span>
<span class="line">ad duo templa precor duplici circumdatus aestu</span><span class="linebreak"></span>
<span class="line">carminis et rerum: certa cum lege canentem</span><span class="linebreak"></span>
<span class="line">mundus et immenso vatem circumstrepit orbe</span><span class="linebreak"></span>
<span class="line">vixque soluta suis immittit verba figuris.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">25</span><span class="br"></span>Quem primum interius licuit cognoscere terris</span><span class="linebreak"></span>
<span class="line">munere caelestum. quis enim condentibus illis</span><span class="linebreak"></span>
<span class="line">clepsisset furto mundum, quo cuncta reguntur?</span><span class="linebreak"></span>
<span class="line">quis foret humano conatus pectore tantum,</span><span class="linebreak"></span>
<span class="line">invitis ut dis cuperet deus ipse videri,</span><span class="linebreak"></span>
<span class="line"><span class="br"></span><span class="lineNumber">32</span><span class="br"></span>sublimis aperire vias imumque sub orbem,</span><span class="linebreak"></span>
<span class="line">et per inane suis parentia finibus astra?</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>tu princeps auctorque sacri, Cyllenie, tanti;</span><span class="linebreak"></span>
<span class="line">per te iam caelum interius, iam sidera nota</span><span class="linebreak"></span>
<span class="line"><span class="br"></span><span class="lineNumber">34</span><span class="br"></span>nominaque et cursus signorum, pondera, vires,</span><span class="linebreak"></span>
<span class="line">maior uti facies mundi foret, et veneranda</span><span class="linebreak"></span>
<span class="line">non species tantum sed et ipsa potentia rerum,</span><span class="linebreak"></span>
<span class="line">sentirentque deum gentes qua maximus esset.</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_6_18"><sup class="lineRef">18</sup>quaeque</li><li class="note text" id="note_LCL469_6_38"><sup class="lineRef">38</sup>f.: <span class="italic">not in the <span class="sc">mss.</span>
</span>
</li><li class="note text" id="note_LCL469_6_37"><sup class="lineRef">37</sup>quam</li></ul></section></notes></section>