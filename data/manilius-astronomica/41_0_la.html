<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">et sub fratre viri nomen, sine matre parentis,</span><span class="linebreak"></span>
<span class="line">atque iterum patrio nascentem corpore Bacchum,</span><span class="linebreak"></span>
<span class="line"><span class="br"></span><span class="lineNumber">23</span><span class="br"></span>silvarumque deos secretaque numina Nymphas.</span><span class="linebreak"></span>
<span class="line"><span class="br"></span><span class="lineNumber">19</span><span class="br"></span>quin etiam ruris cultus legesque notavit</span><span class="linebreak"></span>
<span class="line">militiamque soli, quod colles Bacchus amaret,</span><span class="linebreak"></span>
<span class="line">quod fecunda Ceres campos, quod Pallas utrumque,</span><span class="linebreak"></span>
<span class="line">atque arbusta vagis essent quod adultera pomis;</span><span class="linebreak"></span>
<span class="line"><span class="br"></span><span class="lineNumber">18</span><span class="br"></span>omniaque immenso volitantia lumina mundo,</span><span class="linebreak"></span>
<span class="line"><span class="br"></span><span class="lineNumber">24</span><span class="br"></span>pacis opus, magnos naturae condit in usus.</span><span class="linebreak"></span>
<span class="line">astrorum quidam varias dixere figuras,</span><span class="linebreak"></span>
<span class="line">signaque diffuso passim labentia caelo</span><span class="linebreak"></span>
<span class="line">in proprium cuiusque genus causasque tulere;</span><span class="linebreak"></span>
<span class="line">Persea et Andromedan poena matremque dolentem</span><span class="linebreak"></span>
<span class="line">solventemque patrem, raptamque Lycaone natam,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>officioque Iovis Cynosuram, lacte Capellam</span><span class="linebreak"></span>
<span class="line">et furto Cycnum, pietate ad sidera ductam</span><span class="linebreak"></span>
<span class="line">Erigonen ictuque Nepam spolioque Leonem</span><span class="linebreak"></span>
<span class="line">et morsu Cancrum, Pisces Cythereide versa,</span><span class="linebreak"></span>
<span class="line">Lanigerum victo ducentem sidera ponto,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>ceteraque ex variis pendentia casibus astra</span><span class="linebreak"></span>
<span class="line">aethera per summum voluerunt fixa revolvi.</span><span class="linebreak"></span>
<span class="line">quorum carminibus nihil est nisi fabula caelum</span><span class="linebreak"></span>
<span class="line">terraque composuit mundum quae pendet ab illo.</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_84_16"><sup class="lineRef">16</sup>matre] fratre</li><li class="note text" id="note_LCL469_84_23"><sup class="lineRef">23</sup>sacrataque . . . nymphis</li><li class="note text" id="note_LCL469_84_21"><sup class="lineRef">21</sup>Pallas] bachus</li><li class="note text" id="note_LCL469_84_28"><sup class="lineRef">28</sup>-ae poenas</li><li class="note text" id="note_LCL469_84_38"><sup class="lineRef">38</sup>caelum</li></ul></section></notes></section>