<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">nec cadere in terram pendentia sidera caelo</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>sed dimensa suis consumere tempora gyris,</span><span class="linebreak"></span>
<span class="line">non casus opus est, magni sed numinis ordo.</span><span class="linebreak"></span>
</p>
<p class="lineGroup">
<span class="line">Haec igitur texunt aequali sidera tractu</span><span class="linebreak"></span>
<span class="line">ignibus in varias caelum laqueantia formas.</span><span class="linebreak"></span>
<span class="line">altius his nihil est; haec sunt fastigia mundi;</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>publica naturae domus his contenta tenetur</span><span class="linebreak"></span>
<span class="line">finibus, amplectens pontum terrasque iacentis.</span><span class="linebreak"></span>
<span class="line">omnia concordi tractu veniuntque caduntque,</span><span class="linebreak"></span>
<span class="line">qua semel incubuit caelum versumque resurgit.</span><span class="linebreak"></span>
<span class="line"><span class="br"></span><span class="lineNumber">805</span><span class="br"></span>sunt alia adverso pugnantia sidera mundo,</span><span class="linebreak"></span>
<span class="line">quae terram caelumque inter volitantia pendent,</span><span class="linebreak"></span>
<span class="line">Saturni, Iovis et Martis Solisque, sub illis</span><span class="linebreak"></span>
<span class="line">Mercurius Venerem inter agit Lunamque volatus.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">539</span><span class="br"></span>Ipse autem quantum convexo mundus Olympo</span><span class="linebreak"></span>
<span class="line">obtineat spatium et quantis bis sena ferantur</span><span class="linebreak"></span>
<span class="line">finibus astra, docet ratio, cui nulla resistunt</span><span class="linebreak"></span>
<span class="line">claustra nec immensae moles caecive recessus;</span><span class="linebreak"></span>
<span class="line">omnia succumbunt, ipsum est penetrabile caelum.</span><span class="linebreak"></span>
<span class="line">nam quantum terris atque aequore signa recedunt,</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>tantum bina patent. quacumque inciditur orbis</span><span class="linebreak"></span>
<span class="line">per medium, pars efficitur tum tertia gyri</span><span class="linebreak"></span>
<span class="line">exiguo dirimens solidam discrimine summam.</span><span class="linebreak"></span>
<span class="line">summum igitur caelum bis bina refugit ab imo</span><span class="linebreak"></span>
<span class="line">astra, bis e senis ut sit pars tertia signis.</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_46_530-567"><sup class="lineRef">530-567</sup>
<span class="italic">after</span> 568â€“611</li><li class="note text" id="note_LCL469_46_542"><sup class="lineRef">542</sup>caeduntque</li><li class="note text" id="note_LCL469_46_530"><sup class="lineRef">530</sup>gyris] signis</li><li class="note text" id="note_LCL469_46_549"><sup class="lineRef">549</sup>[e]</li><li class="note text" id="note_LCL469_46_808"><sup class="lineRef">808</sup>locatus</li></ul></section></notes></section>