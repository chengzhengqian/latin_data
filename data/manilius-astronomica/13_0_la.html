<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">qua duce per fluctus Graiae dant vela carinae.</span><span class="linebreak"></span>
<span class="line">angusto Cynosura brevis torquetur in orbe,</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>quam spatio tam luce minor; sed iudice vincit</span><span class="linebreak"></span>
<span class="line">maiorem Tyrio. Poenis haec certior auctor</span><span class="linebreak"></span>
<span class="line">non apparentem pelago quaerentibus orbem.</span><span class="linebreak"></span>
<span class="line">nec paribus positae sunt frontibus: utraque caudam</span><span class="linebreak"></span>
<span class="line">vergit in alterius rostro sequiturque sequentem.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>has inter fusus circumque amplexus utramque</span><span class="linebreak"></span>
<span class="line">dividit et cingit stellis ardentibus Anguis,</span><span class="linebreak"></span>
<span class="line">ne coeant abeantve suis a sedibus umquam.</span><span class="linebreak"></span>
<span class="line indent1">Hunc inter mediumque orbem, quo sidera septem</span><span class="linebreak"></span>
<span class="line">per bis sena volant contra nitentia signa,</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>mixta ex diversis consurgunt viribus astra,</span><span class="linebreak"></span>
<span class="line">hinc vicina gelu, caelique hinc proxima flammis;</span><span class="linebreak"></span>
<span class="line">quae quia dissimilis, qua pugnat, temperat aer,</span><span class="linebreak"></span>
<span class="line">frugiferum sub se reddunt mortalibus orbem.</span><span class="linebreak"></span>
<span class="line">proxima frigentis Arctos boreanque rigentem</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>nixa venit species genibus, sibi conscia causae.</span><span class="linebreak"></span>
<span class="line">a tergo nitet Arctophylax idemque Bootes,</span><span class="linebreak"></span>
<span class="line">
<span class="italic">cui verum nomen vulgo posuere, minanti</span>
</span><span class="linebreak"></span>
<span class="line">quod similis iunctis instat de more iuvencis;</span><span class="linebreak"></span>
<span class="line">Arcturumque rapit medio sub pectore secum.</span><span class="linebreak"></span>
<span class="line">at parte ex alia claro volat orbe Corona</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>luce micans varia; nam stella vincitur una</span><span class="linebreak"></span>
<span class="line">circulus, in media radiat quae maxima fronte</span><span class="linebreak"></span>
<span class="line">candidaque ardenti distinguit lumina flamma.</span><span class="linebreak"></span>
<span class="line">Cnosia desertae fulgent monumenta puellae,</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_28_311"><sup class="lineRef">311</sup>gelu] poli</li></ul></section></notes></section>