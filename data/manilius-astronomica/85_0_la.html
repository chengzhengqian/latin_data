<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">quidquid propositas inter facundia leges</span><span class="linebreak"></span>
<span class="line">efficit, hoc totum partem concessit in unam</span><span class="linebreak"></span>
<span class="line">atque, utcumque regunt dominantia sidera, paret.</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>quintus coniugio gradus est per signa dicatus</span><span class="linebreak"></span>
<span class="line">et socios tenet, et committens hospita iura</span><span class="linebreak"></span>
<span class="line">iungitur et similis coniungens foedus amicos.</span><span class="linebreak"></span>
<span class="line">in sexta dives numeratur copia sede</span><span class="linebreak"></span>
<span class="line">atque adiuncta salus rerum, quarum altera quanti</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>contingant usus monet, altera quam diuturni,</span><span class="linebreak"></span>
<span class="line">sidera ut inclinant vires et templa gubernant.</span><span class="linebreak"></span>
<span class="line">septima censetur saevis horrenda periclis,</span><span class="linebreak"></span>
<span class="line">si male subscribunt stellae per signa locatae.</span><span class="linebreak"></span>
<span class="line">nobilitas tenet octavam, qua constat honoris</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>condicio et famae modus et genus et specioso</span><span class="linebreak"></span>
<span class="line">gratia praetexto. nonus locus occupat omnem</span><span class="linebreak"></span>
<span class="line">natorum sortem dubiam patriosque timores</span><span class="linebreak"></span>
<span class="line">omniaque infantum mixta nutricia turba.</span><span class="linebreak"></span>
<span class="line">huic vicinus erit, vitae qui continet actum,</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>in quo sortimur mores, et qualibus omnis</span><span class="linebreak"></span>
<span class="line">formetur domus exemplis, quamque ordine certo</span><span class="linebreak"></span>
<span class="line">ad sua compositi discedant munera servi.</span><span class="linebreak"></span>
<span class="line">praecipua undecima pars est in sorte locata,</span><span class="linebreak"></span>
<span class="line">quae summam nostri semper viresque gubernat,</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>quaque valetudo constat, nunc libera morbis,</span><span class="linebreak"></span>
<span class="line">nunc oppressa, movent ut mundum sidera cumque.</span><span class="linebreak"></span>
<span class="line">non alia est sedes, tempusve genusve medendi</span><span class="linebreak"></span>
<span class="line">quae sibi deposcat vel cuius tempore praestet</span><span class="linebreak"></span>
<span class="line">auxilium et vitae sucos miscere salubris.</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_172_121"><sup class="lineRef">121</sup>committem hospitis una</li><li class="note text" id="note_LCL469_172_136"><sup class="lineRef">136</sup>quoque</li><li class="note text" id="note_LCL469_172_140"><sup class="lineRef">140</sup>quaeque</li><li class="note text" id="note_LCL469_172_141"><sup class="lineRef">141</sup>et</li></ul></section></notes></section>