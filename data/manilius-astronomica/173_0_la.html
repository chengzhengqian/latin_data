<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">atque ipsi metuunt montes scopulique ruentem.</span><span class="linebreak"></span>
<span class="line">infelix virgo, quamvis sub vindice tanto</span><span class="linebreak"></span>
<span class="line">quae tua tunc fuerat facies! quam fugit in auras</span><span class="linebreak"></span>
<span class="line">spiritus! ut toto caruerunt sanguine membra,</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>cum tua fata cavis e rupibus ipsa videres</span><span class="linebreak"></span>
<span class="line">adnantemque tibi poenam pelagusque ferentem</span><span class="linebreak"></span>
<span class="line">quantula praeda maris! quassis hic subvolat alis</span><span class="linebreak"></span>
<span class="line">Perseus et semet caelo iaculatur in hostem</span><span class="linebreak"></span>
<span class="line">Gorgoneo tinctum defigens sanguine ferrum.</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>illa subit contra versamque a gurgite frontem</span><span class="linebreak"></span>
<span class="line">erigit et tortis innitens orbibus alte</span><span class="linebreak"></span>
<span class="line">emicat ac toto sublimis corpore fertur.</span><span class="linebreak"></span>
<span class="line">sed, quantum illa subit, semper, iaculata profundo,</span><span class="linebreak"></span>
<span class="line">in tantum revolat laxumque per aethera ludit</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>Perseus et ceti subeuntis verberat ora.</span><span class="linebreak"></span>
<span class="line">nec cedit tamen illa viro, sed saevit in auras</span><span class="linebreak"></span>
<span class="line">morsibus, et vani crepitant sine vulnere dentes;</span><span class="linebreak"></span>
<span class="line">efflat et in caelum pelagus mergitque volantem</span><span class="linebreak"></span>
<span class="line">sanguineis undis pontumque exstillat in astra.</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>spectabat pugnam pugnandi causa puella,</span><span class="linebreak"></span>
<span class="line">iamque oblita sui metuit pro vindice tali</span><span class="linebreak"></span>
<span class="line">suspirans animoque magis quam corpore pendet.</span><span class="linebreak"></span>
<span class="line">tandem confossis subsedit belua membris</span><span class="linebreak"></span>
<span class="line">plena maris summasque iterum remeavit ad undas</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>et magnum vasto contexit corpore pontum,</span><span class="linebreak"></span>
<span class="line">tum quoque terribilis nec virginis ore videnda.</span><span class="linebreak"></span>
<span class="line">perfundit liquido Perseus in marmore corpus</span><span class="linebreak"></span>
<span class="line">victor, et ex undis ad cautes pervolat altas</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_348_592"><sup class="lineRef">592</sup>quantis</li><li class="note text" id="note_LCL469_348_593"><sup class="lineRef">593</sup>[semet] caelo pendens</li><li class="note text" id="note_LCL469_348_595"><sup class="lineRef">595</sup>versaque</li><li class="note text" id="note_LCL469_348_613"><sup class="lineRef">613</sup>maior et (<span class="italic">corr. Watt</span>)</li></ul></section></notes></section>