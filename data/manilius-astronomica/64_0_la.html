<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">et sub amicitiae grassantem nomine turbam?</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>in populo scelus est et abundant cuncta furoris.</span><span class="linebreak"></span>
<span class="line">et fas atque nefas mixtum, legesque per ipsas</span><span class="linebreak"></span>
<span class="line">saevit nequities; poenas iam noxia vincit.</span><span class="linebreak"></span>
<span class="line">scilicet, in multis quoniam discordia signis</span><span class="linebreak"></span>
<span class="line">corpora nascuntur, pax est sublata per orbem,</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>et fidei rarum foedus paucisque tributum,</span><span class="linebreak"></span>
<span class="line">utque sibi caelum sic tellus dissidet ipsa</span><span class="linebreak"></span>
<span class="line">atque hominum gentes inimica sorte feruntur.</span><span class="linebreak"></span>
</p>
<p class="lineGroup">
<span class="line">Si tamen et cognata cupis dinoscere signa,</span><span class="linebreak"></span>
<span class="line">quae iungant animos et amica sorte ferantur,</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>Lanigeri partus cum toto iunge trigono.</span><span class="linebreak"></span>
<span class="line">simplicior tamen est Aries, meliusque Leone</span><span class="linebreak"></span>
<span class="line">prosequitur genitos et te, Centaure, creatos</span><span class="linebreak"></span>
<span class="line">quam colitur. namque est natura mitius astrum</span><span class="linebreak"></span>
<span class="line">expositumque suae noxae, nec fraudibus ullis,</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>nec minus ingenio molli quam corpore constans:</span><span class="linebreak"></span>
<span class="line">illis est feritas signis praedaeque cupido,</span><span class="linebreak"></span>
<span class="line">venalisque animus non numquam excedere cogit</span><span class="linebreak"></span>
<span class="line">commoditate fidem, nec longa est gratia facti;</span><span class="linebreak"></span>
<span class="line"><span class="br"></span><span class="lineNumber">622</span><span class="br"></span>plus tamen in duplici numerandum est roboris esse,</span><span class="linebreak"></span>
<span class="line">cui commixtus homo est, quam te, Nemeaee, sub uno.</span><span class="linebreak"></span>
<span class="line"><span class="br"></span><span class="lineNumber">619</span><span class="br"></span>at, cum Lanigeri partus sub utroque <span class="italic">laborant</span>
</span><span class="linebreak"></span>
<span class="line">
<span class="italic">vique urgente dolent amborum astuque</span>, trigono</span><span class="linebreak"></span>
<span class="line">non parcit; sed rara gerit pro tempore bella,</span><span class="linebreak"></span>
<span class="line">quae feritas utriusque magis prorumpere cogit.</span><span class="linebreak"></span>
<span class="line"><span class="br"></span><span class="lineNumber">624</span><span class="br"></span>idcirco et pax est signis et mixta querella.</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_130_615"><sup class="lineRef">615</sup>constant</li><li class="note text" id="note_LCL469_130_621"><sup class="lineRef">621</sup>quod. . . pro tempore</li></ul></section></notes></section>