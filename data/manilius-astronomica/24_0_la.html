<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">in quo consummat Phoebus lucemque moramque</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>tardaque per longos circumfert lumina flexus,</span><span class="linebreak"></span>
<span class="line">aestivum medio nomen sibi sumit ab aestu,</span><span class="linebreak"></span>
<span class="line">temporis et titulo potitur, metamque volantis</span><span class="linebreak"></span>
<span class="line">solis et extremos designat fervidus actus,</span><span class="linebreak"></span>
<span class="line">et quinque in partes aquilonis distat ab orbe.</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>tertius in media mundi regione locatus</span><span class="linebreak"></span>
<span class="line">ingenti spira totum praecingit Olympum</span><span class="linebreak"></span>
<span class="line">parte ab utraque videns axem, qua lumine Phoebus</span><span class="linebreak"></span>
<span class="line">componit paribus numeris noctemque diemque</span><span class="linebreak"></span>
<span class="line">veris et autumni currens per tempora mixta,</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>cum medium aequali distinguit limite caelum;</span><span class="linebreak"></span>
<span class="line">quattuor et gradibus sua fila reducit ab aestu.</span><span class="linebreak"></span>
<span class="line">proximus hunc ultra brumalis nomine limes</span><span class="linebreak"></span>
<span class="line">ultima designat fugientis limina solis,</span><span class="linebreak"></span>
<span class="line">invida cum obliqua radiorum munera flamma</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>dat per iter minimum nobis, sed finibus illis,</span><span class="linebreak"></span>
<span class="line">quos super incubuit, longa stant tempora luce</span><span class="linebreak"></span>
<span class="line">vixque dies transit candentem extenta per aestum;</span><span class="linebreak"></span>
<span class="line">bisque iacet binis summotus partibus orbis.</span><span class="linebreak"></span>
<span class="line">unus ab his superest extremo proximus axi</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>circulus, austrinas qui stringit et obsidet Arctos.</span><span class="linebreak"></span>
<span class="line">hic quoque brumalem per partes quinque relinquit,</span><span class="linebreak"></span>
<span class="line">et, quantum a nostro sublimis cardine gyrus,</span><span class="linebreak"></span>
<span class="line">distat ab adverso tantundem proximus illi.</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_50_577"><sup class="lineRef">577</sup>quo</li><li class="note text" id="note_LCL469_50_483"><sup class="lineRef">483</sup>fulgentis lumina</li><li class="note text" id="note_LCL469_50_582"><sup class="lineRef">582</sup>timens</li><li class="note text" id="note_LCL469_50_584"><sup class="lineRef">584</sup>inviaque [cum]</li></ul></section></notes></section>