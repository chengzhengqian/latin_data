<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">donec perveniat nascentis tempus ad ipsum,</span><span class="linebreak"></span>
<span class="line">atque, ubi substiterit, signum dicatur oriri.</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>sed iacet obliquo signorum circulus orbe,</span><span class="linebreak"></span>
<span class="line">atque alia inflexis oriuntur sidera membris,</span><span class="linebreak"></span>
<span class="line">ast illis magis est rectus surgentibus ordo,</span><span class="linebreak"></span>
<span class="line">ut propius nodis aliquod vel longius astrum est.</span><span class="linebreak"></span>
<span class="line">vix finit luces Cancer, vix bruma reducit,</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>quam brevis ille iacet, tam longus circulus hic est;</span><span class="linebreak"></span>
<span class="line">Libra Ariesque parem reddunt noctemque diemque.</span><span class="linebreak"></span>
<span class="line">sic media extremis pugnant extremaque summis.</span><span class="linebreak"></span>
<span class="line">nec nocturna minus variant quam tempora lucis,</span><span class="linebreak"></span>
<span class="line">sed tantum adversis idem stat mensibus ordo.</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>in tam dissimili spatio variisque dierum</span><span class="linebreak"></span>
<span class="line">umbrarumque modis quis credere possit in auras</span><span class="linebreak"></span>
<span class="line">omnia signa pari mundi sub lege meare?</span><span class="linebreak"></span>
<span class="line">adde quod incerta est horae mensura neque ullam</span><span class="linebreak"></span>
<span class="line">altera par sequitur, sed, sicut summa dierum</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>vertitur, et partes surgunt rursusque recedunt;</span><span class="linebreak"></span>
<span class="line">cum tamen, in quocumque dies deducitur astro,</span><span class="linebreak"></span>
<span class="line">sex habeat supra terras, sex signa sub illis.</span><span class="linebreak"></span>
<span class="line">quo fit ut in binas non possint omnia nasci,</span><span class="linebreak"></span>
<span class="line">cum spatium non sit sibi par pugnantibus horis,</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>si modo bis senae servantur luce sub omni,</span><span class="linebreak"></span>
<span class="line">quem numerum debet ratio sed non capit usus.</span><span class="linebreak"></span>
</p>
<p class="lineGroup">
<span class="line">Nec tibi constabunt aliter vestigia veri,</span><span class="linebreak"></span>
<span class="line">ni, lucem noctemque paris dimensus in horas,</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_180_228"><sup class="lineRef">228</sup>nobis</li><li class="note text" id="note_LCL469_180_236"><sup class="lineRef">236</sup>possit credere</li><li class="note text" id="note_LCL469_180_237"><sup class="lineRef">237</sup>manere</li><li class="note text" id="note_LCL469_180_244"><sup class="lineRef">244</sup>sibi par] tantum</li></ul></section></notes></section>