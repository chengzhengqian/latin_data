<section class="div1 language" lang="la"><header><hgroup><h1>Manilius</h1></hgroup></header><section class="div2"><p class="lineGroup">
<span class="line">quem deus in partes per singula dividit astra</span><span class="linebreak"></span>
<span class="line">ac sua cuique dedit tutelae regna per orbem</span><span class="linebreak"></span>
<span class="line">et proprias gentes atque urbes addidit altas,</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>in quibus assererent praestantis sidera vires.</span><span class="linebreak"></span>
<span class="line">ac, velut humana est signis discripta figura,</span><span class="linebreak"></span>
<span class="line">et, quamquam communis eat tutela per omne</span><span class="linebreak"></span>
<span class="line">corpus, et in proprium divisis artubus exit</span><span class="linebreak"></span>
<span class="line">(namque Aries capiti, Taurus cervicibus haeret,</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>bracchia sub Geminis censentur, pectora Cancro,</span><span class="linebreak"></span>
<span class="line">te scapulae, Nemeaee, vocant teque ilia, Virgo,</span><span class="linebreak"></span>
<span class="line">Libra colit clunes et Scorpios inguine regnat,</span><span class="linebreak"></span>
<span class="line">et femina Arcitenens, genua et Capricornus amavit,</span><span class="linebreak"></span>
<span class="line">cruraque defendit Iuvenis, vestigia Pisces),</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>sic alias aliud terras sibi vindicat astrum.</span><span class="linebreak"></span>
</p>
<p class="lineGroup">
<span class="line">Idcirco in varias leges variasque figuras</span><span class="linebreak"></span>
<span class="line">dispositum genus est hominum, proprioque colore</span><span class="linebreak"></span>
<span class="line">formantur gentes, sociataque iura per artus</span><span class="linebreak"></span>
<span class="line">materiamque parem privato foedere signant.</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>flava per ingentis surgit Germania partus,</span><span class="linebreak"></span>
<span class="line">Gallia vicino minus est infecta rubore,</span><span class="linebreak"></span>
<span class="line">asperior solidos Hispania contrahit artus.</span><span class="linebreak"></span>
<span class="line">Martia Romanis urbis pater induit ora</span><span class="linebreak"></span>
<span class="line">Gradivumque Venus miscens bene temperat artus,</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>perque coloratas subtilis Graecia gentes</span><span class="linebreak"></span>
<span class="line">gymnasium praefert vultu fortisque palaestras,</span><span class="linebreak"></span>
</p></section><notes><section class="footnotes"><ul><li class="note text" id="note_LCL469_278_697"><sup class="lineRef">697</sup>et</li><li class="note text" id="note_LCL469_278_719"><sup class="lineRef">719</sup>genus</li></ul></section></notes></section>