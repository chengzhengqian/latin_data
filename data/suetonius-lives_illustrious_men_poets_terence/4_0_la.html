<section class="div1 language" lang="la"><header><hgroup><h1>Lives of Illustrious Men</h1></hgroup></header><section class="div2">
<p>personam mutuatus, quae domi luserat ipse, nomine illius in scaenam detulit.” Nepos auctore certo comperisse se ait, C. Laelium quondam in Puteolano Kal. Martiis admonitum ab uxore temperius ut discumberet petisse ab ea ne interpellaret,<a class="footnoteLink" href="#note_LCL038_442_13" id="target_note_LCL038_442_13"><sup>13</sup></a> seroque tandem ingressum triclinium dixisse, non saepe in scribendo magis sibi successisse; deinde rogatum ut scripta illa proferret pronuntiasse versus qui sunt in “Heautontimorumeno”:</p>
<blockquote><p>
<span class="line">Satis pol proterve me Syri promissa huc induxerunt.</span><span class="linebreak"></span>
</p></blockquote>
</section>
<section class="div2">
<p>IV. Santra Terentium existimat, si modo in scribendo adiutoribus indiguerit, non tam Scipione et Laelio uti potuisse, qui tunc adulescentuli fuerunt, quam C. Sulpicio Gallo, homine docto et cuius consularibus<a class="footnoteLink" href="#note_LCL038_442_14" id="target_note_LCL038_442_14"><sup>14</sup></a> ludis initium fabularum dandarum fecerit, vel Q. Fabio Labeone et M. Popillio, consulari utroque ac poeta; ideo ipsum non iuvenes designare qui se adiuvare dicantur,<a class="footnoteLink" href="#note_LCL038_442_15" id="target_note_LCL038_442_15"><sup>15</sup></a> sed viros “quorum operam et in bello et in otio et in negotio” populus sit expertus.</p>
<p>Post editas comoedias nondum quintum atque vicesimum egressus annum,<a class="footnoteLink" href="#note_LCL038_442_16" id="target_note_LCL038_442_16"><sup>16</sup></a> causa vitandae opinionis qua videbatur aliena pro suis edere, seu percipiendi Graecorum instituta moresque, quos non perinde exprimeret in</p>
</section><notes><section class="footnotes"><ul><li class="note" id="note_LCL038_442_13"><a class="footnoteCrossrefLink" href="#target_note_LCL038_442_13" title="Click to highlight in text"><sup class="lineRef">13</sup>interpellaret, <span class="italic">A</span>; interpolleretur, <span class="italic">F; the other mss. have</span> interpellaretur.</a></li><script type="text/javascript">document.getElementById('note_LCL038_442_13').style.display = "none";</script><li class="note" id="note_LCL038_442_14"><a class="footnoteCrossrefLink" href="#target_note_LCL038_442_14" title="Click to highlight in text"><sup class="lineRef">14</sup>et cuius consularibus, <span class="italic">A</span>; et consularibus, <span class="italic">D; the other mss. have</span> et qui consularibus; quo consule Megalensibus, <span class="italic">Ritschl.</span></a></li><script type="text/javascript">document.getElementById('note_LCL038_442_14').style.display = "none";</script><li class="note" id="note_LCL038_442_15"><a class="footnoteCrossrefLink" href="#target_note_LCL038_442_15" title="Click to highlight in text"><sup class="lineRef">15</sup>dicantur, <span class="italic">Roth</span>; dicuntur, <span class="italic">A</span>; designarentur, <span class="italic">D</span>; <span class="italic">the other mss. have</span> dicerentur.</a></li><script type="text/javascript">document.getElementById('note_LCL038_442_15').style.display = "none";</script><li class="note" id="note_LCL038_442_16"><a class="footnoteCrossrefLink" href="#target_note_LCL038_442_16" title="Click to highlight in text"><sup class="lineRef">16</sup>annum animi, <span class="italic">A</span>; animi causa seu, <span class="italic">Dz.</span> (aut, <span class="italic">Bährens</span>).</a></li><script type="text/javascript">document.getElementById('note_LCL038_442_16').style.display = "none";</script></ul></section></notes></section>