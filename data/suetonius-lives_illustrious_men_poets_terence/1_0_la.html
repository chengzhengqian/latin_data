<section class="div1 language" lang="la"><header><hgroup><h1>Lives of Illustrious Men</h1></hgroup></header>
<h1><span class="ac">De Poetis</span></h1>
<h1><span class="ac">Vita Terenti</span></h1>
<section class="div2">
<p>I. Publius Terentius Afer, Karthagine natus, serviit Romae Terentio Lucano senatori, a quo ob ingenium et formam non institutus modo liberaliter sed et mature manumissus est. Quidam captum esse existimant, quod fieri nullo modo potuisse Fenestella docet, cum inter finem secundi Punici belli et initium tertii natus sit et<a class="footnoteLink" href="#note_LCL038_436_1" id="target_note_LCL038_436_1"><sup>1</sup></a> mortuus; nec si a Numidis et Gaetulis captus sit, ad ducem<a class="footnoteLink" href="#note_LCL038_436_2" id="target_note_LCL038_436_2"><sup>2</sup></a> Romanum pervenire potuisse, nullo commercio inter Italicos et Afros nisi post deletam Karthaginem coepto. Hic cum multis nobilibus familiariter vixit, sed maxime cum Scipione Africano et C.<a class="footnoteLink" href="#note_LCL038_436_3" id="target_note_LCL038_436_3"><sup>3</sup></a> Laelio. Quibus etiam corporis gratia conciliatus existimatur, quod et ipsum Fenestella arguit, contendens utroque maiorem natu fuisse, quamvis et Nepos aequales omnes fuisse tradat et Porcius suspicionem de consuetudine per haec faciat:</p>
Source of text: Donatusâ€™ <span class="italic">Commentary on Terence.</span> Suetonian authorship: attested by Donatus.



</section><notes><section class="footnotes"><ul><li class="note" id="note_LCL038_436_1"><a class="footnoteCrossrefLink" href="#target_note_LCL038_436_1" title="Click to highlight in text"><sup class="lineRef">1</sup>natus sit et, <span class="italic">Ald.</span>; et natus sit et, <span class="italic">Ritschl</span>; natus est et, <span class="italic">mss.</span></a></li><script type="text/javascript">document.getElementById('note_LCL038_436_1').style.display = "none";</script><li class="note" id="note_LCL038_436_2"><a class="footnoteCrossrefLink" href="#target_note_LCL038_436_2" title="Click to highlight in text"><sup class="lineRef">2</sup>ad ducem, <span class="italic">mss</span>.; ad dominum, <span class="italic">J. Gronov.</span> (<span class="italic">Reiff., Dz.</span>).</a></li><script type="text/javascript">document.getElementById('note_LCL038_436_2').style.display = "none";</script><li class="note" id="note_LCL038_436_3"><a class="footnoteCrossrefLink" href="#target_note_LCL038_436_3" title="Click to highlight in text"><sup class="lineRef">3</sup>C., AF; <span class="italic">the other mss. have</span> cum.</a></li><script type="text/javascript">document.getElementById('note_LCL038_436_3').style.display = "none";</script></ul></section></notes></section>