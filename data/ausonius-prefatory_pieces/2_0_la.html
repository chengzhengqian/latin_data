<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">15</span><span class="br"></span>nos ad grammaticen studium convertimus et mox</span><span class="linebreak"></span>
<span class="line indent1">rhetorices etiam, quod satis, attigimus.</span><span class="linebreak"></span>
<span class="line">nec fora non celebrata mihi, set cura docendi</span><span class="linebreak"></span>
<span class="line indent1">cultior, et nomen grammatici merui</span><span class="linebreak"></span>
<span class="line">non tam grande quidem, quo gloria nostra subiret</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>Aemilium aut Scaurum Berytiumve Probum,</span><span class="linebreak"></span>
<span class="line">sed quo nostrates, Aquitanica nomina, multos</span><span class="linebreak"></span>
<span class="line indent1">conlatus, set non subditus, adspicerem.</span><span class="linebreak"></span>
<span class="line">Exactisque dehinc per trina decennia fastis</span><span class="linebreak"></span>
<span class="line indent1">deserui doctor municipalem operam,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>aurea et Augusti palatia iussus adire</span><span class="linebreak"></span>
<span class="line indent1">Augustam subolem grammaticus docui,</span><span class="linebreak"></span>
<span class="line">mox etiam rhetor. nec enim fiducia nobis</span><span class="linebreak"></span>
<span class="line indent1">vana aut non solidi gloria iudicii.</span><span class="linebreak"></span>
<span class="line">cedo tamen fuerint fama potiore magistri,</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>dum nulli fuerit discipulus melior.</span><span class="linebreak"></span>
<span class="line">Alcides Atlantis et Aeacides Chironis,</span><span class="linebreak"></span>
<span class="line indent1">paene Iove iste satus, filius ille Iovis,</span><span class="linebreak"></span>
<span class="line">Thessaliam Thebasque suos habuere penates:</span><span class="linebreak"></span>
<span class="line indent1">at meus hic toto regnat in orbe suo.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>cuius ego comes et quaestor et, culmen honorum,</span><span class="linebreak"></span>
<span class="line indent1">praefectus Gallis et Libyae et Latio</span><span class="linebreak"></span>
</p>
</section><notes><section class="footnotes"><ul><li class="note" id="note_LCL096_4_3b"><a class="footnoteCrossrefLink" href="#target_note_LCL096_4_3b" title="Click to highlight in text"><sup class="lineRef">3</sup>prime 56-57 <span class="sc">a.d.</span>, and calls him <span class="italic">eruditissimus grammaticorum.</span> He is perhaps confused here with the later (second century) Probus, the editor of Virgil.</a></li><script type="text/javascript">document.getElementById('note_LCL096_4_3b').style.display = "none";</script></ul></section></notes></section>