<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">et, prior indeptus fasces Latiamque curulem,</span><span class="linebreak"></span>
<span class="line indent1">consul, collega posteriore, fui.</span><span class="linebreak"></span>
<span class="line">Hic ergo Ausonius: sed tu ne temne, quod ultro</span><span class="linebreak"></span>
<span class="line indent1"><span class="br"></span><span class="lineNumber">40</span><span class="br"></span>patronum nostris te paro carminibus.</span><span class="linebreak"></span>
</p>
</section>
<section class="div2">
<h2><span class="ac"><span class="sc">II.—Ausonius Syagrio</span></span></h2>
<p class="lineGroup">
<span class="line"><span class="sc">Pectoris</span> ut nostri sedem colis, alme Syagri,</span><span class="linebreak"></span>
<span class="line indent1">communemque habitas alter ego Ausonium:</span><span class="linebreak"></span>
<span class="line">sic etiam nostro praefatus habebere libro,</span><span class="linebreak"></span>
<span class="line indent1">differat ut nihilo, sit tuus anne meus.</span><span class="linebreak"></span>
</p>
</section>
<section class="div2">
<h2><span class="ac"><span class="sc">III.—Epistula Theodosi Augusti</span></span></h2>
<p>[Theodosius Augustus Ausonio parenti salutem.]<a class="footnoteLink" href="#note_LCL096_6_1" id="target_note_LCL096_6_1"><sup>1</sup></a></p>
<p><span class="sc">Amor</span> meus qui in te est et admiratio ingenii atque eruditionis tuae, quae multo maxima sunt, fecit, parens iucundissime, ut morem principibus aliis solitum sequestrarem familiaremque sermonem autographum ad te transmitterem, postulans pro iure non equidem regio, sed illius privatae inter nos caritatis, ne fraudari me scriptorum tuorum lectione patiaris. quae olim mihi cognita et iam per tempus oblita rursum desidero, non solum ut, quae sunt nota, recolantur, sed etiam ut ea, quae fama celebri adiecta memorantur, accipiam. quae</p>
</section><notes><section class="footnotes"><ul><li class="note" id="note_LCL096_6_1"><a class="footnoteCrossrefLink" href="#target_note_LCL096_6_1" title="Click to highlight in text"><sup class="lineRef">1</sup>Suppl. <span class="italic">Avantius.</span></a></li><script type="text/javascript">document.getElementById('note_LCL096_6_1').style.display = "none";</script></ul></section></notes></section>