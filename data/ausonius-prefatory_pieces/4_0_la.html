<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p>tu de promptuario scriniorum tuorum, qui me amas, libens imperties, secutus exempla auctorum optimorum, quibus par esse meruisti: qui Octaviano Augusto rerum potienti certatim opera sua tradebant, nullo fine in eius honorem multa condentes. qui illos haut sciam an aequaliter atque ego te admiratus sit, certe non amplius diligebat. vale parens.</p>
</section>
<section class="div2">
<h2><span class="ac"><span class="sc">IV.â€”Domino Meo et Omnium Theodosio<span class="linebreak"></span>Augusto Ausonius Tuus</span></span></h2>
<p class="lineGroup">
<span class="line"><span class="sc">Agricolam</span> si flava Ceres dare semina terrae,</span><span class="linebreak"></span>
<span class="line indent1">Gradivus iubeat si capere arma ducem,</span><span class="linebreak"></span>
<span class="line">solvere de portu classem Neptunus inermem:</span><span class="linebreak"></span>
<span class="line indent1">fidere tam fas est, quam dubitare nefas.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>insanum quamvis hiemet mare crudaque tellus</span><span class="linebreak"></span>
<span class="line indent1">seminibus, bello nec satis apta manus,</span><span class="linebreak"></span>
<span class="line">nil dubites auctore bono. mortalia quaerunt</span><span class="linebreak"></span>
<span class="line indent1">consilium. certus iussa capesse dei.</span><span class="linebreak"></span>
<span class="line">scribere me Augustus iubet et mea carmina poscit</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>paene rogans: blando vis latet imperio.</span><span class="linebreak"></span>
<span class="line">non habeo ingenium, Caesar sed iussit: habebo.</span><span class="linebreak"></span>
<span class="line indent1">cur me posse negem, posse quod ille putat?</span><span class="linebreak"></span>
<span class="line">invalidas vires ipse excitat et iuvat idem,</span><span class="linebreak"></span>
<span class="line indent1">qui iubet: obsequium sufficit esse meum.</span><span class="linebreak"></span>
</p>
</section><notes></notes></section>