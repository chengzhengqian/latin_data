<section class="div1 language" lang="la"><header><hgroup><h1>Hadrian</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>quem postea, ut diximus, mori coegit, item<a class="footnoteLink" href="#note_LCL139_70_1" id="target_note_LCL139_70_1"><sup>1</sup></a> Fuscum, quod imperium praesagiis et ostentis agitatus speraret. <span class="br"></span><span class="lineNumber">4</span><span class="br"></span>in summa detestatione habuit Platorium Nepotem, quem tantopere ante dilexit ut veniens ad eum aegrotantem Hadrianus impune non admitteretur, suspicionibus <span class="br"></span><span class="lineNumber">5</span><span class="br"></span>adductus, et eodem modo et Terentium Gentianum, et hunc vehementius, quod a senatu diligi <span class="br"></span><span class="lineNumber">6</span><span class="br"></span>tunc videbat. omnes postremo, de quorum imperio cogitavit, quasi futuros imperatores detestatus est. <span class="br"></span><span class="lineNumber">7</span><span class="br"></span>et omnem quidem vim crudelitatis ingenitae usque eo repressit donec in Villa Tiburtina profluvio sanguinis <span class="br"></span><span class="lineNumber">8</span><span class="br"></span>paene ad exitum venit. tunc libere Servianum quasi adfectatorem imperii, quod servis regiis cenam misisset, quod in sedili regio iuxta lectum posito sedisset, quod erectus ad stationes militum senex nonagenarius processisset, mori coegit, multis aliis interfectis vel <span class="br"></span><span class="lineNumber">9</span><span class="br"></span>aperte vel per insidias; quando quidem etiam Sabina uxor non sine fabula veneni dati ab Hadriano defuncta est.</p>
<p><span class="br"></span><span class="lineNumber">10</span><span class="br"></span>Tunc Ceionium Commodum, Nigrini generum insidiatoris quondam, sibi forma commendatum adoptare <span class="br"></span><span class="lineNumber">11</span><span class="br"></span>constituit. adoptavit ergo Ceionium Commodum</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL139_70_1"><a class="footnoteCrossrefLink" href="#target_note_LCL139_70_1" title="Click to highlight in text"><sup class="lineRef">1</sup><span class="italic">item</span> om. in P, inserted by Peter.</a></li><script type="text/javascript">document.getElementById('note_LCL139_70_1').style.display = "none";</script></ul></section></notes></section>