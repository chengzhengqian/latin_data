<section class="div1 language" lang="la"><header><hgroup><h1>Hadrian</h1></hgroup></header><section class="div2"><p class="noindent">

ad orientem profectus per Athenas iter fecit atque opera, quae apud Athenienses coeperat, dedicavit, ut Iovis Olympii aedem et aram sibi, eodemque modo per Asiam iter faciens templa sui nominis consecravit. <span class="br"></span><span class="lineNumber">7</span><span class="br"></span>deinde a Cappadocibus servitia castris profutura suscepit. <span class="br"></span><span class="lineNumber">8</span><span class="br"></span>toparchas et reges ad amicitiam invitavit, invitato etiam Osdroe rege Parthorum remissaque illi filia, quam Traianus ceperat, ac promissa sella, quae <span class="br"></span><span class="lineNumber">9</span><span class="br"></span>itidem capta fuerat. cumque ad eum quidam reges venissent, ita cum his egit ut eos paeniteret, qui venire noluerunt, causa speciatim Pharasmanis qui <span class="br"></span><span class="lineNumber">10</span><span class="br"></span>eius invitationem superbe neglexerit. et circumiens quidem provincias procuratores et praesides pro factis supplicio adfecit, ita severe ut accusatores per se</p>
</section>
<section class="div2">
<p>XIV. crederetur immittere. Antiochenses inter haec ita odio habuit ut Syriam a Phoenice separare voluerit, ne tot civitatum metropolis Antiochia diceretur.</p>
<span class="br"></span><span class="lineNumber"></span><span class="br"></span>
</section><notes></notes></section>