<section class="div1 language" lang="la"><header><hgroup><h1>Hadrian</h1></hgroup></header><section class="div2">
<p>Latina oppida dictator et aedilis et duumvir fuit, apud Neapolim demarchus, in patria sua quinquennalis et item Hadriae quinquennalis, quasi in alia patria, et Athenis archon fuit.</p>
<p>

In omnibus paene urbibus et aliquid aedificavit et <span class="br"></span><span class="lineNumber">2, 3</span><span class="br"></span>ludos edidit. Athenis mille ferarum venationem in <span class="br"></span><span class="lineNumber">4</span><span class="br"></span>stadio exhibuit. ab urbe Roma numquam ullum <span class="br"></span><span class="lineNumber">5</span><span class="br"></span>venatorem aut scaenicum avocavit. Romae post ceteras immensissimas voluptates in honorem socrus suae aromatica populo donavit, in honorem Traiani balsama et crocum per gradus theatri fluere iussit. <span class="br"></span><span class="lineNumber">6</span><span class="br"></span>fabulas omnis generis more antiquo in theatro dedit, 

histriones aulicos publicavit. in Circo multas feras <span class="br"></span><span class="lineNumber">7, 8</span><span class="br"></span>et saepe centum leones interfecit. militares pyrrichas populo frequenter exhibuit. gladiatores frequenter <span class="br"></span><span class="lineNumber">9</span><span class="br"></span>spectavit. cum opera ubique infinita fecisset, numquam ipse nisi in Traiani patris templo nomen suum <span class="br"></span><span class="lineNumber">10</span><span class="br"></span>scripsit. Romae instauravit Pantheum, Saepta, Basilicam</p>
<span class="br"></span><span class="lineNumber"></span><span class="br"></span>
</section><notes></notes></section>