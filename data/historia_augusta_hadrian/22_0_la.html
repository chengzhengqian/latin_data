<section class="div1 language" lang="la"><header><hgroup><h1>Hadrian</h1></hgroup></header><section class="div2">
<p>

moverunt ea tempestate et Iudaei bellum, quod <span class="br"></span><span class="lineNumber">2, 3</span><span class="br"></span>vetabantur mutilare genitalia. sed in monte Casio, cum videndi solis ortus gratia nocte ascendisset, imbre orto fulmen decidens hostiam et victimarium <span class="br"></span><span class="lineNumber">4</span><span class="br"></span>sacrificanti adflavit. peragrata Arabia Pelusium venit et Pompeii tumulum magnificentius exstruxit. <span class="br"></span><span class="lineNumber">5</span><span class="br"></span>Antinoum suum, dum per Nilum navigat, perdidit, <span class="br"></span><span class="lineNumber">6</span><span class="br"></span>quem muliebriter flevit. de quo varia fama est, aliis eum devotum pro Hadriano adserentibus, aliis quod et forma eius ostentat et nimia voluptas Hadriani. <span class="br"></span><span class="lineNumber">7</span><span class="br"></span>et Graeci quidem volente Hadriano eum consecraverunt, oracula per eum dari adserentes, quae Hadrianus ipse composuisse iactatur.</p>
<span class="br"></span><span class="lineNumber"></span><span class="br"></span>
</section><notes></notes></section>