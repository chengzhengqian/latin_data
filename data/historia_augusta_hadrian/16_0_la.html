<section class="div1 language" lang="la"><header><hgroup><h1>Hadrian</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>si quidem ipse post Caesarem Octavianum labantem disciplinam incuria superiorum principum retinuit. ordinatis et officiis et impendiis, numquam passus aliquem a castris iniuste abesse, cum tribunos <span class="br"></span><span class="lineNumber">4</span><span class="br"></span>non favor militum sed iustitia commendaret. exemplo etiam virtutis suae ceteros adhortatus, cum etiam vicena milia pedibus armatus ambularet, triclinia de <span class="br"></span><span class="lineNumber">5</span><span class="br"></span>castris et porticus et cryptas et topia dirueret, vestem humillimam frequenter acciperet, sine auro balteum sumeret, sine gemmis fibula stringeret, capulo vix <span class="br"></span><span class="lineNumber">6</span><span class="br"></span>eburneo spatham clauderet, aegros milites in hospitiis suis videret, locum castris caperet, nulli vitem nisi robusto et bonae famae daret, nec tribunum nisi plena barba faceret aut eius aetatis quae prudentia et annis <span class="br"></span><span class="lineNumber">7</span><span class="br"></span>tribunatus robor impleret, nec pateretur quicquam tribunum a milite accipere, delicata omnia undique summoveret, arma postremo eorum supellectilemque <span class="br"></span><span class="lineNumber">8</span><span class="br"></span>corrigeret. de militum etiam aetatibus iudicabat, ne quis aut minor quam virtus posceret, aut maior quam pateretur humanitas, in castris contra morem veterem versaretur, agebatque, ut sibi semper noti essent, et</p>
</section>
<section class="div2">
<p>XI. eorum numerus sciretur. laborabat praeterea, ut condita militaria diligenter agnosceret, reditus quoque provinciales sollerter explorans, ut, si<a class="footnoteLink" href="#note_LCL139_32_1" id="target_note_LCL139_32_1"><sup>1</sup></a> alicubi quippiam deesset, expleret. ante omnes tamen enitebatur, ne quid otiosum vel emeret aliquando vel pasceret.</p>
</section><notes><section class="footnotes"><ul><li class="note" id="note_LCL139_32_1"><a class="footnoteCrossrefLink" href="#target_note_LCL139_32_1" title="Click to highlight in text"><sup class="lineRef">1</sup><span class="italic">si</span> omitted by P<sup>1</sup>, added by P corr.</a></li><script type="text/javascript">document.getElementById('note_LCL139_32_1').style.display = "none";</script></ul></section></notes></section>