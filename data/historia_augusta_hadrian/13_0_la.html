<section class="div1 language" lang="la"><header><hgroup><h1>Hadrian</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span>tantum egit et in eo saepe ius dixit. senatui legitimo, cum in urbe vel iuxta urbem esset, semper interfuit. <span class="br"></span><span class="lineNumber">7</span><span class="br"></span>senatus fastigium in tantum extulit, difficile faciens senatores ut, cum Attianum ex praefecto praetorii ornamentis consularibus praeditum faceret senatorem, nihil se amplius habere quod in eum conferri posset <span class="br"></span><span class="lineNumber">8</span><span class="br"></span>ostenderit. equites Romanos nec sine se de senatoribus <span class="br"></span><span class="lineNumber">9</span><span class="br"></span>nec secum iudicare permisit. erat enim tunc mos ut, cum princeps causas agnosceret, et senatores et equites Romanos in consilium vocaret et sententiam <span class="br"></span><span class="lineNumber">10</span><span class="br"></span>ex omnium deliberatione proferret. exsecratus est denique principes qui minus senatoribus detulissent. <span class="br"></span><span class="lineNumber">11</span><span class="br"></span>Serviano sororis viro, cui tantum detulit ut ei venienti de cubiculo semper occurrerit, tertium consulatum, nec secum tamen, cum ille bis ante Hadrianum fuisset, ne esset secundae sententiae, non petenti ac sine precatione concessit.</p>
</section>
<section class="div2">
<p>IX. Inter haec tamen et multas provincias a Traiano adquisitas reliquit et theatrum, quod ille in Campo
<span class="br"></span><span class="lineNumber"></span><span class="br"></span>
</p></section><notes></notes></section>