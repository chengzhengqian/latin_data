<section class="div1 language" lang="la"><header><hgroup><h1>Hadrian</h1></hgroup></header><section class="div2"><p class="noindent">

detentus et lavacris ad se redire nollet, atque hoc Hadrianus per frumentarios cognovisset, petente illo commeatum Hadrianus ei lavacra et voluptates exprobravit. cui ille: “num et tibi uxor mea, quod et <span class="br"></span><span class="lineNumber">7</span><span class="br"></span>mihi, scripsit?” et hoc quidem vitiosissimum putant atque huic adiungunt quae de adultorum amore ac nuptarum adulteriis, quibus Hadrianus laborasse dicitur, adserunt, iungentes quod ne amicis quidem servaverit fidem.</p>
</section>
<section class="div2">
<p>XII. Compositis in Britannia rebus transgressus in Galliam Alexandrina seditione turbatus, quae nata est ob Apidem, qui, cum repertus esset post multos annos, turbas inter populos creavit, apud quem <span class="br"></span><span class="lineNumber">2</span><span class="br"></span>deberet locari, omnibus studiose certantibus. per idem tempus in honorem Plotinae basilicam apud <span class="br"></span><span class="lineNumber">3</span><span class="br"></span>Nemausum opere mirabili exstruxit. post haec Hispanias petiit et Tarracone hiemavit, ubi sumptu <span class="br"></span><span class="lineNumber">4</span><span class="br"></span>suo aedem Augusti restituit. omnibus Hispanis Tarraconem in conventum vocatis dilectumque


</p></section><notes></notes></section>