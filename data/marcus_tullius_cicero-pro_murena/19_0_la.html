<section class="div1 language" lang="la"><header><hgroup><h1>Cicero</h1></hgroup></header><p class="noindent">

quod Servius; sin aliter, etiam controversum ius <span class="br"></span><span class="lineNumber">29</span><span class="br"></span> nosse et tractare videare. Quapropter non solum illa gloria militaris vestris formulis atque actionibus anteponenda est verum etiam dicendi consuetudo longe et multum isti vestrae exercitationi ad honorem antecellit. Itaque mihi videntur plerique initio multo hoc maluisse, post, cum id adsequi non potuissent, istuc potissimum sunt delapsi. Ut aiunt in Graecis artificibus eos auloedos esse qui citharoedi fieri non potuerint, sic nos videmus, qui oratores evadere non potuerint, eos ad iuris studium devenire. Magnus dicendi labor, magna res, magna dignitas, summa autem gratia. Etenim a vobis salubritas quaedam, ab eis qui dicunt salus ipsa petitur. Deinde vestra responsa atque decreta et evertuntur saepe dicendo et sine defensione orationis<a class="footnoteLink" href="#note_LCL324_222_1" id="target_note_LCL324_222_1"><sup>1</sup></a> firma esse non possunt. In qua si satis profecissem, parcius de eius laude dicerem; nunc nihil de me dico, sed de eis qui in dicendo magni sunt aut fuerunt.</p>
<p><span class="br"></span><span class="lineNumber">30</span><span class="br"></span>Duae sint artes igitur<a class="footnoteLink" href="#note_LCL324_222_2" id="target_note_LCL324_222_2"><sup>2</sup></a> quae possint locare homines in amplissimo gradu dignitatis, una imperatoris, altera oratoris boni. Ab hoc enim pacis ornamenta retinentur, ab illo belli pericula repelluntur. Ceterae tamen virtutes ipsae per se multum valent, iustitia, fides, pudor, temperantia; quibus te, Servi, excellere omnes intellegunt. Sed nunc de studiis ad honorem appositis, non de insita cuiusque virtute disputo. 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_222_1"><a class="footnoteCrossrefLink" href="#target_note_LCL324_222_1" title="Click to highlight in text"><sup class="lineRef">1</sup>orationis <span class="italic">Clark.</span> oratoris <span class="sc">mss.</span></a></li><script type="text/javascript">document.getElementById('note_LCL324_222_1').style.display = "none";</script><li class="note" id="note_LCL324_222_2"><a class="footnoteCrossrefLink" href="#target_note_LCL324_222_2" title="Click to highlight in text"><sup class="lineRef">2</sup>igitur <span class="italic">added by Clark;</span> sint Σ<span class="italic">A</span> sunt <span class="italic">the other <span class="sc">mss</span></span>.; possint Σ<span class="italic">Aπ</span> possunt <span class="italic">the other <span class="sc">mss.</span></span></a></li><script type="text/javascript">document.getElementById('note_LCL324_222_2').style.display = "none";</script></ul></section></notes></section>