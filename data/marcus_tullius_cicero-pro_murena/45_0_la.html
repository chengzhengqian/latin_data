<section class="div1 language" lang="la"><header><hgroup><h1>Cicero</h1></hgroup></header><p class="noindent">

gratuitam non modo dignitati nullius umquam sed ne <span class="br"></span><span class="lineNumber">70</span><span class="br"></span> voluntati quidem defuisse. “At sectabantur multi.” Doce mercede; concedam esse crimen. Hoc quidem remoto quid reprendis? “Quid opus est” inquit “sectatoribus?” A me tu id quaeris, quid opus sit eo quo semper usi sumus? Homines tenues unum habent in nostrum ordinem aut promerendi aut referendi benefici locum, hanc in nostris petitionibus operam atque adsectationem. Neque enim fieri potest neque postulandum est a nobis aut ab equitibus Romanis ut suos necessarios candidatos<a class="footnoteLink" href="#note_LCL324_274_1" id="target_note_LCL324_274_1"><sup>1</sup></a> adsectentur totos dies; a quibus si domus nostra celebratur, si interdum ad forum deducimur, si uno basilicae spatio honestamur, diligenter observari videmur et coli; tenuiorum amicorum et non occupatorum est ista adsiduitas, quorum copia bonis viris et beneficis <span class="br"></span><span class="lineNumber">71</span><span class="br"></span> deesse non solet. Noli igitur eripere hunc inferiori generi hominum fructum offici, Cato; sine eos qui omnia a nobis sperant habere ipsos quoque aliquid quod nobis tribuere possint. Si nihil erit praeter ipsorum suffragium, tenues, etsi<a class="footnoteLink" href="#note_LCL324_274_2" id="target_note_LCL324_274_2"><sup>2</sup></a> suffragantur, nil valent gratia. Ipsi denique, ut solent loqui, non dicere pro nobis non spondere, non vocare domum suam possunt. Atque haec a nobis petunt omnia neque ulla re alia quae a nobis consequuntur nisi opera sua compensari putant posse. Itaque et legi Fabiae 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_274_1"><a class="footnoteCrossrefLink" href="#target_note_LCL324_274_1" title="Click to highlight in text"><sup class="lineRef">1</sup>candidatos <span class="italic">deleted by Kayser.</span></a></li><script type="text/javascript">document.getElementById('note_LCL324_274_1').style.display = "none";</script><li class="note" id="note_LCL324_274_2"><a class="footnoteCrossrefLink" href="#target_note_LCL324_274_2" title="Click to highlight in text"><sup class="lineRef">2</sup>tenues, etsi <span class="italic">Clark.</span> tenue est si ut Σ. tenue est si (sed ω) ut <span class="italic">the other <span class="sc">mss</span>. Many other suggestions have been made.</span></a></li><script type="text/javascript">document.getElementById('note_LCL324_274_2').style.display = "none";</script></ul></section></notes></section>