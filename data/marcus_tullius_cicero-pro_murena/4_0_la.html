<section class="div1 language" lang="la"><header><hgroup><h1>Cicero</h1></hgroup></header><p class="noindent">

pridem tulerim de civium periculis defendendis non abrogarem. Etenim si largitionem factam esse confiterer idque recte factum esse defenderem, facerem improbe, etiam si alius legem tulisset; cum vero nihil commissum contra legem esse defendam, quid est quod meam defensionem latio legis impediat?</p>
<p><span class="br"></span><span class="lineNumber">6</span><span class="br"></span>Negat esse eiusdem severitatis Catilinam exitium rei publicae intra moenia molientem verbis et paene imperio ex urbe expulisse et nunc pro L. Murena dicere. Ego autem has partis lenitatis et misericordiae quas me natura ipsa docuit semper egi libenter, illam vero gravitatis severitatisque personam non appetivi, sed ab re publica mihi impositam sustinui, sicut huius imperi dignitas in summo periculo civium postulabat. Quod si tum, cum res publica vim et severitatem desiderabat, vici naturam et tam vehemens fui quam cogebar, non quam volebam, nunc cum omnes me causae ad misericordiam atque ad humanitatem vocent, quanto tandem studio debeo naturae meae consuetudinique servire? Ac de officio defensionis meae ac de ratione accusationis tuae fortasse etiam alia in parte orationis dicendum nobis erit.</p>
<p><span class="br"></span><span class="lineNumber">7</span><span class="br"></span>Sed me, iudices, non minus hominis sapientissimi atque ornatissimi, Ser. Sulpici, conquestio quam Catonis accusatio commovebat qui gravissime et acerbissime se ferre<a class="footnoteLink" href="#note_LCL324_192_1" id="target_note_LCL324_192_1"><sup>1</sup></a> dixit me familiaritatis necessitudinisque oblitum causam L. Murenae contra se 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_192_1"><a class="footnoteCrossrefLink" href="#target_note_LCL324_192_1" title="Click to highlight in text"><sup class="lineRef">1</sup>se ferre <span class="italic">Lambinus.</span> ferme <span class="sc">mss.</span></a></li><script type="text/javascript">document.getElementById('note_LCL324_192_1').style.display = "none";</script></ul></section></notes></section>