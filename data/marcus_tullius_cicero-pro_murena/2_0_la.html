<section class="div1 language" lang="la"><header><hgroup><h1>Cicero</h1></hgroup></header><p class="noindent">

immortalibus commendavit, ut eiusdem hominis voce et declaratus consul et defensus beneficium populi Romani cum vestra atque omnium civium salute tueatur.</p>
<p>Et quoniam in hoc officio studium meae defensionis ab accusatoribus atque etiam ipsa susceptio causae reprensa est, ante quam pro L. Murena dicere instituo, pro me ipso pauca dicam, non quo mihi potior hoc quidem tempore sit offici mei quam huiusce salutis defensio, sed ut meo facto vobis probato maiore auctoritate ab huius honore fama fortunisque omnibus inimicorum impetus propulsare possim.</p>
<p><span class="br"></span><span class="lineNumber">3</span><span class="br"></span>Et primum M. Catoni vitam ad certam rationis normam derigenti et diligentissime perpendenti momenta officiorum omnium de officio meo respondebo. Negat fuisse rectum Cato me et consulem et legis ambitus latorem et tam severe gesto consulatu causam L. Murenae attingere. Cuius reprehensio me vehementer movet, non solum ut vobis, iudices, quibus maxime debeo, verum etiam ut ipsi Catoni, gravissimo atque integerrimo viro, rationem facti mei probem. A quo tandem, M. Cato, est aequius consulem defendi quam a consule? Quis mihi in re publica potest aut debet esse coniunctior quam is cui res publica a me nunc<a class="footnoteLink" href="#note_LCL324_188_1" id="target_note_LCL324_188_1"><sup>1</sup></a> traditur sustinenda magnis meis laboribus et periculis sustentata? Quod si in eis rebus repetendis quae mancipi sunt is 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_188_1"><a class="footnoteCrossrefLink" href="#target_note_LCL324_188_1" title="Click to highlight in text"><sup class="lineRef">1</sup>nunc <span class="italic">Nisbet, Classical Review 12</span> (<span class="italic">1962, 311.</span>) una <span class="italic"><span class="sc">mss.</span> iam Klotz. Many other suggestions have been made</span>.</a></li><script type="text/javascript">document.getElementById('note_LCL324_188_1').style.display = "none";</script></ul></section></notes></section>