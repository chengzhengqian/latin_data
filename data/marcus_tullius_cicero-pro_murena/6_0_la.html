<section class="div1 language" lang="la"><header><hgroup><h1>Cicero</h1></hgroup></header><p class="noindent">

sint data quanta antea nemini, sic existimo laborem, quem honores adepturus exceperis,<a class="footnoteLink" href="#note_LCL324_196_1" id="target_note_LCL324_196_1"><sup>1</sup></a> eos, cum adeptus sis, deponere, esse hominis et astuti et ingrati. <span class="br"></span><span class="lineNumber">9</span><span class="br"></span> Quod si licet desinere, si te auctore possum, si nulla inertiae infamia,<a class="footnoteLink" href="#note_LCL324_196_2" id="target_note_LCL324_196_2"><sup>2</sup></a> nulla superbiae turpitudo, nulla inhumanitatis culpa suscipitur, ego vero libenter desino. Sin autem fuga laboris desidiam, repudiatio supplicum superbiam, amicorum neglectio improbitatem coarguit, nimirum haec causa est eius modi quam nec industrius quisquam<a class="footnoteLink" href="#note_LCL324_196_3" id="target_note_LCL324_196_3"><sup>3</sup></a> nec misericors nec officiosus deserere possit. Atque huiusce rei coniecturam de tuo ipsius studio, Servi, facillime ceperis. Nam si tibi necesse putas etiam adversariis amicorum tuorum de iure consulentibus respondere, et si turpe existimas te advocato illum ipsum quem contra veneris causa cadere, noli tam esse iniustus ut, cum tui fontes vel inimicis tuis pateant, nostros etiam <span class="br"></span><span class="lineNumber">10</span><span class="br"></span> amicis putes clausos esse oportere. Etenim si me tua familiaritas ab hac causa removisset, et si hoc idem Q. Hortensio, M. Crasso, clarissimis viris, si item ceteris a quibus intellego tuam gratiam magni aestimari accidisset, in ea civitate consul designatus defensorem non haberet in qua nemini umquam infimo maiores nostri patronum desse voluerunt. Ego vero, iudices, ipse me existimarem nefarium si amico, crudelem si misero, superbum si consuli defuissem. Qua re quod dandum est amicitiae, large dabitur a me, ut tecum agam, Servi, non secus ac si 
</p><notes><section class="footnotes"><ul><li class="note" id="note_LCL324_196_1"><a class="footnoteCrossrefLink" href="#target_note_LCL324_196_1" title="Click to highlight in text"><sup class="lineRef">1</sup><span class="italic">Suggested by M. Brozek, “Emendationes Murenianae” Eos 55</span> (<span class="italic">1965</span>), <span class="italic">117: it gives the sense required. The <span class="sc">mss</span>. are unintelligible and many suggestions have been made.</span></a></li><script type="text/javascript">document.getElementById('note_LCL324_196_1').style.display = "none";</script><li class="note" id="note_LCL324_196_2"><a class="footnoteCrossrefLink" href="#target_note_LCL324_196_2" title="Click to highlight in text"><sup class="lineRef">2</sup>infamia <span class="italic">added by Wesenberg.</span></a></li><script type="text/javascript">document.getElementById('note_LCL324_196_2').style.display = "none";</script><li class="note" id="note_LCL324_196_3"><a class="footnoteCrossrefLink" href="#target_note_LCL324_196_3" title="Click to highlight in text"><sup class="lineRef">3</sup>quisquam <span class="italic">Gulielmius.</span> quam <span class="sc">mss.</span></a></li><script type="text/javascript">document.getElementById('note_LCL324_196_3').style.display = "none";</script></ul></section></notes></section>