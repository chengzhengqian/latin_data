<section class="div1 language" lang="la"><header><hgroup><h1>Cicero</h1></hgroup></header><p class="noindent">

defendere. Huic ego, iudices, satis facere cupio vosque adhibere arbitros. Nam cum grave est vere accusari in amicitia, tum, etiam si falso accuseris, non est neglegendum. Ego, Ser. Sulpici, me in petitione tua tibi omnia studia atque officia pro nostra necessitudine et debuisse confiteor et praestitisse arbitror. Nihil tibi consulatum petenti a me defuit quod esset aut ab amico aut a gratioso aut a consule postulandum. Abiit illud tempus; mutata ratio est. Sic existimo, sic mihi persuadeo, me tibi contra honorem Murenae quantum tu a me postulare ausus sis, tantum debuisse, <span class="br"></span><span class="lineNumber">8</span><span class="br"></span> contra salutem nihil debere. Neque enim, si tibi tum cum peteres consulatum studui nunc<a class="footnoteLink" href="#note_LCL324_194_1" id="target_note_LCL324_194_1"><sup>1</sup></a> cum Murenam ipsum petas, adiutor eodem pacto esse debeo. Atque hoc non modo non laudari sed ne concedi quidem potest ut amicis nostris accusantibus non etiam alienissimos defendamus. Mihi autem cum Murena, iudices, et magna et vetus amicitia est, quae in capitis dimicatione a Ser. Sulpicio non idcirco obruetur quod ab eodem in honoris contentione superata est. Quae si causa non esset, tamen vel dignitas hominis vel honoris eius quem adeptus est amplitudo summam mihi superbiae crudelitatisque infamiam<a class="footnoteLink" href="#note_LCL324_194_2" id="target_note_LCL324_194_2"><sup>2</sup></a> inussisset, si hominis et suis et populi Romani ornamentis amplissimi causam tanti periculi repudiassem. Neque enim iam mihi licet neque est integrum ut meum laborem hominum periculis sublevandis non impertiam. Nam cum praemia mihi tanta pro hac industria 
</p><notes><section class="footnotes"><ul><li class="note" id="note_LCL324_194_1"><a class="footnoteCrossrefLink" href="#target_note_LCL324_194_1" title="Click to highlight in text"><sup class="lineRef">1</sup>consulatum studui, nunc <span class="italic">Clark, from Quintilian 9. 1. 68.</span> consulatum adfui, nunc Ïˆ<sup>2</sup>; <span class="italic">omitted by the other <span class="sc">mss</span>.</span></a></li><script type="text/javascript">document.getElementById('note_LCL324_194_1').style.display = "none";</script><li class="note" id="note_LCL324_194_2"><a class="footnoteCrossrefLink" href="#target_note_LCL324_194_2" title="Click to highlight in text"><sup class="lineRef">2</sup>infamiam <span class="italic">Gulielmius</span>. famam <span class="sc">mss.</span></a></li><script type="text/javascript">document.getElementById('note_LCL324_194_2').style.display = "none";</script></ul></section></notes></section>