<section class="div1 language" lang="la"><header><hgroup><h1>Cicero</h1></hgroup></header><p class="noindent">

summa fides, summa integritas, auctoritas tanta quanta in imperio populi Romani quod illius opera tenebatur. Saepe hoc maiores natu dicere audivi, hanc accusatoris eximiam vim et<a class="footnoteLink" href="#note_LCL324_260_1" id="target_note_LCL324_260_1"><sup>1</sup></a> dignitatem plurimum L. Cottae profuisse. Noluerunt sapientissimi homines qui tum rem illam iudicabant ita quemquam cadere in iudicio ut nimiis adversarii viribus abiectus <span class="br"></span><span class="lineNumber">59</span><span class="br"></span> videretur. Quid? Ser. Galbam—nam traditum memoriae est—nonne proavo tuo, fortissimo atque florentissimo viro, M. Catoni, incumbenti ad eius perniciem populus Romanus eripuit? Semper in hac civitate nimis magnis accusatorum opibus et populus universus et sapientes ac multum in posterum prospicientes iudices restiterunt. Nolo accusator in iudicium potentiam adferat, non vim maiorem aliquam, non auctoritatem excellentem, non nimiam gratiam. Valeant haec omnia ad salutem innocentium, ad opem impotentium, ad auxilium calamitosorum, in periculo <span class="br"></span><span class="lineNumber">60</span><span class="br"></span> vero et in pernicie civium repudientur. Nam si quis hoc forte dicet, Catonem descensurum ad accusandum non fuisse, nisi prius de causa iudicasset, iniquam legem, iudices, et miseram condicionem instituet periculis hominum, si existimabit iudicium accusatoris in reum pro aliquo praeiudicio valere oportere.</p>
<p>Ego tuum consilium, Cato, propter singulare enim, 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_260_1"><a class="footnoteCrossrefLink" href="#target_note_LCL324_260_1" title="Click to highlight in text"><sup class="lineRef">1</sup>vim et <span class="italic">a few inferior <span class="sc">mss</span>.</span> vim <span class="italic"><span class="sc">mss</span>.</span>; <span class="italic">omitted by editio Veneta.</span></a></li><script type="text/javascript">document.getElementById('note_LCL324_260_1').style.display = "none";</script></ul></section></notes></section>