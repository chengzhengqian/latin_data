<section class="div1 language" lang="la"><header><hgroup><h1>Cicero</h1></hgroup></header><p class="noindent">

regno tandem aliquando tantum tamen consilio atque auctoritate valuit ut se rege Armeniorum adiuncto novis opibus copiisque renovarit. Ac si mihi nunc de rebus gestis esset nostri exercitus imperatorisque dicendum, plurima et maxima proelia commemorare <span class="br"></span><span class="lineNumber">34</span><span class="br"></span> possem; sed non id agimus. Hoc dico: Si bellum hoc, si hie hostis, si ille rex contemnendus fuisset, neque tanta cura senatus et populus Romanus suscipiendum putasset neque tot annos gessisset neque tanta gloria L. Lucullus,<a class="footnoteLink" href="#note_LCL324_230_1" id="target_note_LCL324_230_1"><sup>1</sup></a> neque vero eius belli conficiendum exitum tanto studio populus Romanus ad Cn. Pompeium detulisset. Cuius ex omnibus pugnis, quae sunt innumerabiles, vel acerrima mihi videtur illa quae cum rege commissa est et summa contentione pugnata. Qua ex pugna cum se ille eripuisset et Bosphorum confugisset quo exercitus adire non posset, etiam in extrema fortuna et fuga nomen tamen retinuit regium. Itaque ipso<a class="footnoteLink" href="#note_LCL324_230_2" id="target_note_LCL324_230_2"><sup>2</sup></a> Pompeius regno possesso ex omnibus oris ac notis sedibus hoste pulso tamen tantum in unius anima posuit ut, cum ipse<a class="footnoteLink" href="#note_LCL324_230_3" id="target_note_LCL324_230_3"><sup>3</sup></a> omnia quae tenuerat, adierat, sperarat, victoria possideret, tamen non ante quam illum vita expulit bellum confectum iudicarit. Hunc tu hostem, Cato, contemnis quocum per tot annos tot proeliis tot imperatores bella gesserunt, cuius expulsi et eiecti vita tanti aestimata est ut morte eius nuntiata 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_230_1"><a class="footnoteCrossrefLink" href="#target_note_LCL324_230_1" title="Click to highlight in text"><sup class="lineRef">1</sup>L. Lucullus <span class="italic">Angelius</span>. Luculli ψ<sup>2</sup>. L. (<span class="italic">before a gap in χ</span>) <span class="italic">the other <span class="sc">mss.</span></span></a></li><script type="text/javascript">document.getElementById('note_LCL324_230_1').style.display = "none";</script><li class="note" id="note_LCL324_230_2"><a class="footnoteCrossrefLink" href="#target_note_LCL324_230_2" title="Click to highlight in text"><sup class="lineRef">2</sup>ipso <span class="italic"><span class="sc">mss</span>. ipse ω, Angelius, followed by Clark.</span></a></li><script type="text/javascript">document.getElementById('note_LCL324_230_2').style.display = "none";</script><li class="note" id="note_LCL324_230_3"><a class="footnoteCrossrefLink" href="#target_note_LCL324_230_3" title="Click to highlight in text"><sup class="lineRef">3</sup>ipse <span class="italic">Clark.</span> ille <span class="italic"><span class="sc">mss</span>.</span> omnia quae ille <span class="italic">Manutius.</span> illa <span class="italic">Zumpt.</span></a></li><script type="text/javascript">document.getElementById('note_LCL324_230_3').style.display = "none";</script></ul></section></notes></section>