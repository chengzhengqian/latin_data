<section class="div1 language" lang="la"><header><hgroup><h1>Cicero</h1></hgroup></header><p class="noindent">

denique bellum confectum arbitrarentur?<a class="footnoteLink" href="#note_LCL324_232_1" id="target_note_LCL324_232_1"><sup>1</sup></a> Hoc igitur in bello L. Murenam legatum fortissimi animi, summi consili, maximi laboris cognitum esse defendimus, et hanc eius operam non minus ad consulatum adipiscendum quam hanc nostram forensem industriam dignitatis habuisse.</p>
<p><span class="br"></span><span class="lineNumber">35</span><span class="br"></span>At enim in praeturae petitione prior renuntiatus est Servius. Pergitisne vos tamquam ex syngrapha agere cum populo ut, quem locum semel honoris cuipiam dederit, eundem in<a class="footnoteLink" href="#note_LCL324_232_2" id="target_note_LCL324_232_2"><sup>2</sup></a> reliquis honoribus debeat? Quod enim fretum, quem Euripum tot motus, tantas, tam varias habere putatis agitationes commutationesque fluctuum,<a class="footnoteLink" href="#note_LCL324_232_3" id="target_note_LCL324_232_3"><sup>3</sup></a> quantas perturbationes et quantos aestus habet ratio comitiorum? Dies intermissus aut nox interposita saepe perturbat omnia, et totam opinionem parva non numquam commutat aura rumoris. Saepe etiam sine ulla aperta causa fit aliud atque existimaris, ut non numquam ita factum esse etiam populus admiretur, quasi vero non <span class="br"></span><span class="lineNumber">36</span><span class="br"></span> ipse fecerit. Nihil est incertius volgo, nihil obscurius voluntate hominum, nihil fallacius ratione tota comitiorum. Quis L. Philippum summo ingenio, opera, gratia, nobilitate a M. Herennio superari posse arbitratus est? quis Q. Catulum humanitate, sapientia, integritate antecellentem a Cn. Mallio? quis M. Scaurum, hominem gravissimum, civem egregium, fortissimum senatorem, a Q. Maximo? Non modo 

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_232_1"><a class="footnoteCrossrefLink" href="#target_note_LCL324_232_1" title="Click to highlight in text"><sup class="lineRef">1</sup>arbitrarentur <span class="italic">Zumpt.</span> arbitraretur <span class="italic"><span class="sc">mss.</span></span></a></li><script type="text/javascript">document.getElementById('note_LCL324_232_1').style.display = "none";</script><li class="note" id="note_LCL324_232_2"><a class="footnoteCrossrefLink" href="#target_note_LCL324_232_2" title="Click to highlight in text"><sup class="lineRef">2</sup>in <span class="italic">added by Ernesti.</span></a></li><script type="text/javascript">document.getElementById('note_LCL324_232_2').style.display = "none";</script><li class="note" id="note_LCL324_232_3"><a class="footnoteCrossrefLink" href="#target_note_LCL324_232_3" title="Click to highlight in text"><sup class="lineRef">3</sup>agitationes commutationesque fluctuum <span class="italic">Kayser.</span> agitationes quos fluctus ψ<sup>2</sup>. agitationesque (que <span class="italic">omitted by</span> πφω) fluctuum <span class="italic">the other <span class="sc">mss</span>.</span></a></li><script type="text/javascript">document.getElementById('note_LCL324_232_3').style.display = "none";</script></ul></section></notes></section>