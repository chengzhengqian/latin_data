<section class="div1 language" lang="la"><header><hgroup><h1>Cicero</h1></hgroup></header><p class="noindent">

honestaretur; quem cum supremo eius die Maximus laudaret, gratias egit dis immortalibus quod ille vir in hac re publica potissimum natus esset; necesse enim fuisse ibi esse terrarum imperium ubi ille esset. Huius in morte celebranda graviter tulit populus Romanus hanc perversam sapientiam Tuberonis, <span class="br"></span><span class="lineNumber">76</span><span class="br"></span> itaque homo integerrimus, civis optimus, cum esset L. Pauli nepos, P. Africani, ut dixi, sororis filius, his haedinis pelliculis praetura deiectus est. Odit populus Romanus privatam luxuriam, publicam magnificentiam diligit; non amat profusas epulas, sordis et inhumanitatem multo minus; distinguit rationem<a class="footnoteLink" href="#note_LCL324_282_1" id="target_note_LCL324_282_1"><sup>1</sup></a> officiorum ac temporum, vicissitudinem laboris ac voluptatis. Nam quod ais nulla re adlici hominum mentis oportere ad magistratum mandandum nisi dignitate, hoc tu ipse in quo summa est dignitas non servas. Cur enim quemquam ut studeat tibi, ut te adiuvet rogas? Rogas tu me ut mihi praesis, ut committam ego me tibi. Quid tandem? istuc me rogari oportet abs te, an te potius a me ut pro mea <span class="br"></span><span class="lineNumber">77</span><span class="br"></span> salute laborem periculumque suscipias? Quid quod habes nomenclatorem? in eo quidem fallis et decipis. Nam, si nomine appellari abs te civis tuos honestum est, turpe est eos notiores esse servo tuo quam tibi. Sin iam<a class="footnoteLink" href="#note_LCL324_282_2" id="target_note_LCL324_282_2"><sup>2</sup></a> noris, tamenne<a class="footnoteLink" href="#note_LCL324_282_3" id="target_note_LCL324_282_3"><sup>3</sup></a> per monitorem 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_282_1"><a class="footnoteCrossrefLink" href="#target_note_LCL324_282_1" title="Click to highlight in text"><sup class="lineRef">1</sup>rationem <span class="italic"><span class="sc">mss.</span></span> ratione <span class="italic">Klotz.</span></a></li><script type="text/javascript">document.getElementById('note_LCL324_282_1').style.display = "none";</script><li class="note" id="note_LCL324_282_2"><a class="footnoteCrossrefLink" href="#target_note_LCL324_282_2" title="Click to highlight in text"><sup class="lineRef">2</sup>iam <span class="italic">Clark.</span> etiam <span class="italic"><span class="sc">mss.</span></span> etiam si <span class="italic">Lambinus.</span></a></li><script type="text/javascript">document.getElementById('note_LCL324_282_2').style.display = "none";</script><li class="note" id="note_LCL324_282_3"><a class="footnoteCrossrefLink" href="#target_note_LCL324_282_3" title="Click to highlight in text"><sup class="lineRef">3</sup>tamenne <span class="italic">Clark.</span> tamen <span class="italic"><span class="sc">mss.</span></span></a></li><script type="text/javascript">document.getElementById('note_LCL324_282_3').style.display = "none";</script></ul></section></notes></section>