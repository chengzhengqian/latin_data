<section class="div1 language" lang="la"><header><hgroup><h1>Cicero</h1></hgroup></header><p class="noindent">

etiam voluptatem. Itaque lex haec quae ad ludos pertinet est omnium gratissima, quod honestissimo ordini cum splendore fructus quoque iucunditatis est restitutus. Qua re delectant homines, mihi crede, ludi etiam illos qui dissimulant, non solum eos qui fatentur; quod ego in mea petitione sensi. Nam nos quoque habuimus scaenam competitricem. Quod si ego qui trinos ludos aedilis feceram tamen Antoni ludis commovebar, tibi qui casu nullos feceras nihil huius istam ipsam quam inrides argenteam scaenam adversatam putas?</p>
<p><span class="br"></span><span class="lineNumber">41</span><span class="br"></span>Sed haec sane sint paria omnia, sit par forensis opera militari,<a class="footnoteLink" href="#note_LCL324_238_1" id="target_note_LCL324_238_1"><sup>1</sup></a> militaris suffragatio urbanae, sit idem magnificentissimos et nullos umquam fecisse ludos; quid? in ipsa praetura nihilne existimas inter tuam et huius sortem interfuisse? Huius sors ea fuit quam omnes tui necessarii tibi optabamus, iuris dicundi; in qua gloriam conciliat magnitudo negoti, gratiam aequitatis largitio; qua in sorte sapiens praetor qualis hic fuit offensionem vitat aequabilitate decernendi, benivolentiam adiungit lenitate audiendi. Egregia et ad consulatum apta provincia in qua laus aequitatis, integritatis, facilitatis ad extremum ludorum <span class="br"></span><span class="lineNumber">42</span><span class="br"></span> voluptate concluditur. Quid tua sors? Tristis, atrox, 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_238_1"><a class="footnoteCrossrefLink" href="#target_note_LCL324_238_1" title="Click to highlight in text"><sup class="lineRef">1</sup>militari <span class="italic">added by Halm.</span></a></li><script type="text/javascript">document.getElementById('note_LCL324_238_1').style.display = "none";</script></ul></section></notes></section>