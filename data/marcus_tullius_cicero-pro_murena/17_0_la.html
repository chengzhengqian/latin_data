<section class="div1 language" lang="la"><header><hgroup><h1>Cicero</h1></hgroup></header><p class="noindent">

cum ceteris rebus absurdum tum vero in illo: “Suis utrisque superstitibus praesentibus istam viam dico; ite viam.” Praesto aderat sapiens ille qui inire viam doceret. “Redite viam.” Eodem duce redibant. Haec iam tum apud illos barbatos ridicula, credo, videbantur, homines, cum recte atque in loco constitissent, iuberi abire ut, unde abissent, eodem statim redirent. Isdem ineptiis fucata sunt illa omnia: “Quando te in iure conspicio” et haec: “Anne tu dicas qua ex causa vindicaveris?” Quae dum erant occulta, necessario ab eis qui ea tenebant petebantur; postea vero pervolgata atque in manibus iactata et excussa, inanissima prudentiae reperta sunt, fraudis <span class="br"></span><span class="lineNumber">27</span><span class="br"></span> autem et stultitiae plenissima. Nam, cum permulta praeclare legibus essent constituta, ea iure consultorum ingeniis pleraque corrupta ac depravata sunt. Mulieres omnis propter infirmitatem consili maiores in tutorum potestate esse voluerunt; hi invenerunt genera tutorum quae potestate mulierum continerentur. Sacra interire illi noluerunt; horum ingenio senes ad coemptiones faciendas interimendorum sacrorum causa reperti sunt. In omni denique iure civili aequitatem reliquerunt, verba ipsa tenuerunt, ut, quia in alicuius libris exempli causa id nomen invenerant, putarent<a class="footnoteLink" href="#note_LCL324_218_1" id="target_note_LCL324_218_1"><sup>1</sup></a> omnis mulieres quae coemptionem 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_218_1"><a class="footnoteCrossrefLink" href="#target_note_LCL324_218_1" title="Click to highlight in text"><sup class="lineRef">1</sup>putarent <span class="italic"><span class="sc">mss</span></span>. putarunt <span class="italic">editio Romana</span>.</a></li><script type="text/javascript">document.getElementById('note_LCL324_218_1').style.display = "none";</script></ul></section></notes></section>