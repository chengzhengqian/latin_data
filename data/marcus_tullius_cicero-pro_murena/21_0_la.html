<section class="div1 language" lang="la"><header><hgroup><h1>Cicero</h1></hgroup></header><p class="noindent">

fuerunt, cur Asiaticae nationes atque ille a te hostis contemnitur? Atqui ex veterum rerum monumentis vel maximum bellum populum Romanum cum Antiocho gessisse video; cuius belli victor L. Scipio aequa parta cum P. fratre gloria, quam laudem ille Africa oppressa cognomine ipso prae se ferebat, eandem hic <span class="br"></span><span class="lineNumber">32</span><span class="br"></span> sibi ex Asiae nomine adsumpsit. Quo quidem in bello virtus enituit egregia M. Catonis, proavi tui; quo ille, cum esset, ut ego mihi statuo, talis qualem te esse video, numquam cum Scipione<a class="footnoteLink" href="#note_LCL324_226_1" id="target_note_LCL324_226_1"><sup>1</sup></a> esset profectus, si cum mulierculis bellandum arbitraretur. Neque vero cum P. Africano senatus egisset ut legatus fratri proficisceretur, cum ipse paulo ante Hannibale ex Italia expulso, ex Africa eiecto, Carthagine oppressa maximis periculis rem publicam liberasset, nisi illud grave bellum et vehemens putaretur. Atqui si diligenter quid Mithridates potuerit et quid effecerit et qui vir fuerit consideraris, omnibus quibuscum<a class="footnoteLink" href="#note_LCL324_226_2" id="target_note_LCL324_226_2"><sup>2</sup></a> populus Romanus bellum gessit hunc regem nimirum <span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_226_1"><a class="footnoteCrossrefLink" href="#target_note_LCL324_226_1" title="Click to highlight in text"><sup class="lineRef">1</sup>cum Glabrione <span class="italic">Klotz</span> (<span class="italic">cf. Livy 37. 57</span>); <span class="italic">deleted by Ernesti.</span></a></li><script type="text/javascript">document.getElementById('note_LCL324_226_1').style.display = "none";</script><li class="note" id="note_LCL324_226_2"><a class="footnoteCrossrefLink" href="#target_note_LCL324_226_2" title="Click to highlight in text"><sup class="lineRef">2</sup>omnibus quibuscum <span class="italic">Clark.</span> omnibus quibus regibus cum Σ. omnibus quibuscum regibus Αχψ. omnibus regibus quibuscum πϕω.</a></li><script type="text/javascript">document.getElementById('note_LCL324_226_2').style.display = "none";</script></ul></section></notes></section>