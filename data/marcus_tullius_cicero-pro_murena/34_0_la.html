<section class="div1 language" lang="la"><header><hgroup><h1>Cicero</h1></hgroup></header><p class="noindent">
<span class="br"></span><span class="lineNumber">51</span><span class="br"></span>esset futurus dux et signifer calamitosorum. Tum igitur, his rebus auditis, meministis fieri senatus consultum referente me ne postero die comitia haberentur, ut de his rebus in senatu agere possemus. Itaque postridie frequenti senatu Catilinam excitavi atque eum de his rebus iussi, si quid vellet, quae ad me adlatae essent dicere. Atque ille, ut semper fuit apertissimus, non se purgavit sed indicavit atque induit. Tum enim dixit duo corpora esse rei publicae, unum debile infirmo capite, alterum firmum sine capite; huic, si ita de se meritum esset, caput se vivo non defuturum. Congemuit senatus frequens neque tamen satis severe pro rei indignitate decrevit; nam partim ideo fortes in decernendo non erant, quia nihil timebant, partim, quia omnia.<a class="footnoteLink" href="#note_LCL324_252_1" id="target_note_LCL324_252_1"><sup>1</sup></a> Erupit<a class="footnoteLink" href="#note_LCL324_252_2" id="target_note_LCL324_252_2"><sup>2</sup></a> e senatu triumphans gaudio quem omnino vivum illinc exire non oportuerat, praesertim cum idem ille in eodem ordine paucis diebus ante Catoni, fortissimo viro, iudicium minitanti ac denuntianti respondisset, si quod esset in suas fortunas incendium excitatum, id <span class="br"></span><span class="lineNumber">52</span><span class="br"></span> se non aqua sed ruina restincturum. His tum rebus commotus et quod homines iam tum coniuratos cum gladiis in campum deduci a Catilina sciebam, descendi in campum cum firmissimo praesidio fortissimorum virorum et cum illa lata insignique lorica, non quae me tegeret—etenim sciebam Catilinam non latus aut 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_252_1"><a class="footnoteCrossrefLink" href="#target_note_LCL324_252_1" title="Click to highlight in text"><sup class="lineRef">1</sup>omnia <span class="italic">Clark.</span> timebant <span class="italic"><span class="sc">mss</span>.</span> timebant nimium <span class="italic">Müller.</span></a></li><script type="text/javascript">document.getElementById('note_LCL324_252_1').style.display = "none";</script><li class="note" id="note_LCL324_252_2"><a class="footnoteCrossrefLink" href="#target_note_LCL324_252_2" title="Click to highlight in text"><sup class="lineRef">2</sup><span class="italic">There appears to be a word or words missing before</span> Erupit <span class="italic">Clark.</span> Atque erupit <span class="italic">Mommsen.</span></a></li><script type="text/javascript">document.getElementById('note_LCL324_252_2').style.display = "none";</script></ul></section></notes></section>