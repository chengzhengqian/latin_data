<section class="div1 language" lang="la"><header><hgroup><h1>Cicero</h1></hgroup></header><p class="noindent">

faciant quantum quisque animi et facultatis habere <span class="br"></span><span class="lineNumber">45</span><span class="br"></span> videatur. “Videsne tu illum tristem, demissum? iacet, diffidit, abiecit hastas.” Serpit hic rumor. “Scis tu illum accusationem cogitare, inquirere in competitores, testis quaerere? Alium fac iam,<a class="footnoteLink" href="#note_LCL324_244_1" id="target_note_LCL324_244_1"><sup>1</sup></a> quoniam sibi hic ipse desperat.” Eius modi rumoribus<a class="footnoteLink" href="#note_LCL324_244_2" id="target_note_LCL324_244_2"><sup>2</sup></a> candidatorum amici intimi debilitantur, studia deponunt; aut certam<a class="footnoteLink" href="#note_LCL324_244_3" id="target_note_LCL324_244_3"><sup>3</sup></a> rem abiciunt aut suam operam et gratiam iudicio et accusationi reservant.</p>
<p>Accedit eodem ut etiam ipse candidatus totum animum atque omnem curam operam diligentiamque suam in petitione non possit ponere. Adiungitur enim accusationis cogitatio, non parva res sed nimirum omnium maxima. Magnum est enim te comparare ea quibus possis hominem e civitate, praesertim non inopem neque infirmum, exturbare, qui et per se et per suos et vero etiam per alienos defendatur. Omnes enim ad pericula propulsanda concurrimus et qui non aperte inimici sumus etiam alienissimis in capitis periculis amicissimorum officia et studia <span class="br"></span><span class="lineNumber">46</span><span class="br"></span> praestamus. Qua re ego expertus et petendi et defendendi et accusandi molestiam sic intellexi in petendo studium esse acerrimum, in defendendo officium, in accusando laborem. Itaque sic statuo fieri nullo modo posse ut idem accusationem et petitionem consulatus diligenter adornet atque instruat. Unum sustinere pauci possunt, utrumque nemo. Tu cum te de curriculo petitionis deflexisses 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_244_1"><a class="footnoteCrossrefLink" href="#target_note_LCL324_244_1" title="Click to highlight in text"><sup class="lineRef">1</sup>fac iam ω. faci iam <span class="italic">the other <span class="sc">mss</span>.</span> faciam <span class="italic">editiones Veneta et Romana</span>.</a></li><script type="text/javascript">document.getElementById('note_LCL324_244_1').style.display = "none";</script><li class="note" id="note_LCL324_244_2"><a class="footnoteCrossrefLink" href="#target_note_LCL324_244_2" title="Click to highlight in text"><sup class="lineRef">2</sup>rumoribus <span class="italic">added by Clark.</span></a></li><script type="text/javascript">document.getElementById('note_LCL324_244_2').style.display = "none";</script><li class="note" id="note_LCL324_244_3"><a class="footnoteCrossrefLink" href="#target_note_LCL324_244_3" title="Click to highlight in text"><sup class="lineRef">3</sup>certam ψ<sup>2,</sup> <span class="italic">editio Romana.</span> testam <span class="italic">the other <span class="sc">mss</span>. Numerous other suggestions have been made.</span></a></li><script type="text/javascript">document.getElementById('note_LCL324_244_3').style.display = "none";</script></ul></section></notes></section>