<section class="div1 language" lang="la"><header><hgroup><h1>Cicero</h1></hgroup></header><p class="noindent">

reficiamus aut ubi lapsi resistamus. Non solum minuenda non sunt auxilia quae habemus sed etiam nova, si fieri possit, comparanda. Hostis est enim non apud Anienem, quod bello Punico gravissimum visum est, sed in urbe, in foro—di immortales! sine gemitu hoc dici non potest—non nemo etiam in illo sacrario rei publicae, in ipsa, inquam, curia non nemo hostis est. Di faxint ut meus conlega, vir fortissimus, hoc Catilinae nefarium latrocinium armatus opprimat! ego togatus vobis bonisque omnibus adiutoribus hoc quod conceptum res publica periculum parturit consilio <span class="br"></span><span class="lineNumber">85</span><span class="br"></span> discutiam et comprimam. Sed quid tandem fiet, si haec elapsa de manibus nostris in eum annum qui consequitur redundarint? Unus erit consul, et is non in administrando bello sed in sufficiendo conlega occupatus. Hunc iam qui impedituri sint * * *<a class="footnoteLink" href="#note_LCL324_292_1" id="target_note_LCL324_292_1"><sup>1</sup></a> illa pestis immanis importuna Catilinae prorumpet, qua po * * *<a class="footnoteLink" href="#note_LCL324_292_1" id="target_note_LCL324_292_1"><sup>1</sup></a> minatur; in agros suburbanos repente advolabit<a class="footnoteLink" href="#note_LCL324_292_2" id="target_note_LCL324_292_2"><sup>2</sup></a>; versabitur in urbe<a class="footnoteLink" href="#note_LCL324_292_3" id="target_note_LCL324_292_3"><sup>3</sup></a> furor, in curia timor, in foro coniuratio, in campo exercitus, in agris vastitas; omni autem in sede ac loco ferrum flammamque metuemus. Quae iam diu comparantur, eadem ista omnia, si ornata suis praesidiis erit res publica, facile et magistratuum consiliis et privatorum diligentia comprimentur.</p>
<p><span class="br"></span><span class="lineNumber">86</span><span class="br"></span>Quae cum ita sint, iudices, primum rei publicae causa, qua nulla res cuiquam potior debet esse, vos pro mea summa et vobis cognita in re publica diligentia 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_292_1"><a class="footnoteCrossrefLink" href="#target_note_LCL324_292_1" title="Click to highlight in text"><sup class="lineRef">1</sup><span class="italic">The <span class="sc">mss</span>. are defective at these points.</span></a></li><script type="text/javascript">document.getElementById('note_LCL324_292_1').style.display = "none";</script><li class="note" id="note_LCL324_292_2"><a class="footnoteCrossrefLink" href="#target_note_LCL324_292_2" title="Click to highlight in text"><sup class="lineRef">2</sup>advolabit <span class="italic">editiones Veneta et Romano,</span> advolavit <span class="italic"><span class="sc">mss.</span></span></a></li><script type="text/javascript">document.getElementById('note_LCL324_292_2').style.display = "none";</script><li class="note" id="note_LCL324_292_3"><a class="footnoteCrossrefLink" href="#target_note_LCL324_292_3" title="Click to highlight in text"><sup class="lineRef">3</sup>in urbe <span class="italic">Halm,</span> in castris πφψω. in rostris <span class="italic">Lag. 24. There is a gap in </span>Σχ.</a></li><script type="text/javascript">document.getElementById('note_LCL324_292_3').style.display = "none";</script></ul></section></notes></section>