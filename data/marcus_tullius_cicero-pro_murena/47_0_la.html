<section class="div1 language" lang="la"><header><hgroup><h1>Cicero</h1></hgroup></header><p class="noindent">

Servi, coniecta sunt, in quibus tamen Murena ab senatus auctoritate defenditur. Quid enim? senatus num obviam prodire crimen putat? “Non, sed mercede.” Convince. Num sectari multos? “Non, sed conductos.” Doce. Num locum ad spectandum dare aut ad<a class="footnoteLink" href="#note_LCL324_278_1" id="target_note_LCL324_278_1"><sup>1</sup></a> prandium invitare? “Minime, sed volgo, passim.”<a class="footnoteLink" href="#note_LCL324_278_2" id="target_note_LCL324_278_2"><sup>2</sup></a> Quid est volgo? Universos. Non igitur, si L. Natta, summo loco adulescens, qui et quo animo iam sit et qualis vir futurus sit videmus, in equitum centuriis voluit esse et ad hoc officium necessitudinis et ad reliquum tempus gratiosus, id erit eius vitrico fraudi aut crimini, nec, si virgo Vestalis, huius propinqua et necessaria, locum suum gladiatorium concessit huic, non et illa pie fecit et hic a culpa est remotus. Omnia haec sunt officia necessariorum, commoda tenuiorum, munia candidatorum.</p>
<p><span class="br"></span><span class="lineNumber">74</span><span class="br"></span>At enim agit mecum austere et Stoice Cato, negat verum esse adlici benivolentiam cibo, negat iudicium hominum in magistratibus mandandis corrumpi voluptatibus oportere. Ergo, ad cenam petitionis causa si quis vocat, condemnetur? “Quippe” inquit “tu mihi summum imperium, tu summam auctoritatem, tu gubernacula rei publicae petas fovendis hominum sensibus et deleniendis animis et adhibendis voluptatibus? 

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_278_1"><a class="footnoteCrossrefLink" href="#target_note_LCL324_278_1" title="Click to highlight in text"><sup class="lineRef">1</sup>aut ad χψ. aut <span class="italic">the other <span class="sc">mss.</span></span></a></li><script type="text/javascript">document.getElementById('note_LCL324_278_1').style.display = "none";</script><li class="note" id="note_LCL324_278_2"><a class="footnoteCrossrefLink" href="#target_note_LCL324_278_2" title="Click to highlight in text"><sup class="lineRef">2</sup>passim <span class="italic">omitted by Lag. 9 and deleted by Beck, but cf. commentariolum petitionis 44.</span></a></li><script type="text/javascript">document.getElementById('note_LCL324_278_2').style.display = "none";</script></ul></section></notes></section>