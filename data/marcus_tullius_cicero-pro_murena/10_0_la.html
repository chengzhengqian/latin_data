<section class="div1 language" lang="la"><header><hgroup><h1>Cicero</h1></hgroup></header><p class="noindent">

Pater enim fuit equestri loco, avus nulla inlustri laude celebratus. Itaque non ex sermone hominum recenti sed ex annalium vetustate eruenda memoria est nobilitatis tuae. Qua re ego te semper in nostrum numerum adgregare soleo, quod virtute industriaque perfecisti ut, cum equitis Romani esses filius, summa tamen amplitudine dignus putarere. Nec mihi umquam minus in Q. Pompeio, novo homine et fortissimo viro, virtutis esse visum est quam in homine nobilissimo, M. Aemilio. Etenim eiusdem animi atque ingeni est posteris suis, quod Pompeius fecit, amplitudinem nominis quam non acceperit tradere et, ut Scaurus, memoriam prope intermortuam generis sua <span class="br"></span><span class="lineNumber">17</span><span class="br"></span> virtute renovare. Quamquam ego iam putabam, iudices, multis viris fortibus ne ignobilitas generis obiceretur meo labore esse perfectum, qui non modo Curiis, Catonibus, Pompeiis, antiquis illis fortissimis viris,<a class="footnoteLink" href="#note_LCL324_204_1" id="target_note_LCL324_204_1"><sup>1</sup></a> sed his recentibus, Mariis et Didiis et Caeliis, commemorandis id agebam.<a class="footnoteLink" href="#note_LCL324_204_2" id="target_note_LCL324_204_2"><sup>2</sup></a> Cum vero ego tanto 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_204_1"><a class="footnoteCrossrefLink" href="#target_note_LCL324_204_1" title="Click to highlight in text"><sup class="lineRef">1</sup>novis hominibus <span class="italic">follows in the <span class="sc">mss</span>.; deleted by Boot.</span></a></li><script type="text/javascript">document.getElementById('note_LCL324_204_1').style.display = "none";</script><li class="note" id="note_LCL324_204_2"><a class="footnoteCrossrefLink" href="#target_note_LCL324_204_2" title="Click to highlight in text"><sup class="lineRef">2</sup>id agebam <span class="italic">Badham.</span> iacebant <span class="italic">V.</span> iacebam Ïˆ<sup>2</sup>. iacebant <span class="italic">the other <span class="sc">mss</span>.</span> studebam <span class="italic">Kasten.</span></a></li><script type="text/javascript">document.getElementById('note_LCL324_204_2').style.display = "none";</script></ul></section></notes></section>