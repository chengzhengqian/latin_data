<section class="div1 language" lang="la"><header><hgroup><h1>Cicero</h1></hgroup></header><p class="noindent">

appellandi sunt cum<a class="footnoteLink" href="#note_LCL324_284_1" id="target_note_LCL324_284_1"><sup>1</sup></a> petis, quasi<a class="footnoteLink" href="#note_LCL324_284_2" id="target_note_LCL324_284_2"><sup>2</sup></a> incertus sis?<a class="footnoteLink" href="#note_LCL324_284_3" id="target_note_LCL324_284_3"><sup>3</sup></a> Quid quod,<a class="footnoteLink" href="#note_LCL324_284_4" id="target_note_LCL324_284_4"><sup>4</sup></a> cum admoneris, tamen, quasi tute noris, ita salutas? Quid, postea quam es designatus, multo salutas neglegentius? Haec omnia ad rationem civitatis si derigas, recta sunt; sin perpendere ad disciplinae praecepta velis, reperiantur pravissima. Qua re nec plebi Romanae eripiendi fructus isti sunt ludorum, gladiatorum, conviviorum, quae omnia maiores nostri comparaverunt, nec candidatis ista benignitas adimenda est quae liberalitatem magis significat quam largitionem.</p>
<p><span class="br"></span><span class="lineNumber">78</span><span class="br"></span>At enim te ad accusandum res publica adduxit. Credo, Cato, te isto animo atque ea opinione venisse; sed tu imprudentia laberis. Ego quod facio, iudices, cum amicitiae dignitatisque L. Murenae gratia facio, tum me pacis, oti, concordiae, libertatis, salutis, vitae denique omnium nostrum causa facere clamo atque testor. Audite, audite consulem, iudices, nihil dicam adrogantius, tantum dicam totos dies atque noctes de re publica cogitantem! Non usque eo L. Catilina rem publicam despexit atque contempsit ut ea copia quam secum eduxit se hanc civitatem oppressurum arbitraretur. Latius patet illius sceleris contagio quam quisquam putat, ad pluris pertinet. Intus, intus, inquam, est equus Troianus; a quo numquam 
</p><notes><section class="footnotes"><ul><li class="note" id="note_LCL324_284_1"><a class="footnoteCrossrefLink" href="#target_note_LCL324_284_1" title="Click to highlight in text"><sup class="lineRef">1</sup>cum <span class="italic">Clark.</span> curam <span class="italic"><span class="sc">mss.</span></span> (cur ante ψ<sup>2</sup>, <span class="italic">Naugerius</span>).</a></li><script type="text/javascript">document.getElementById('note_LCL324_284_1').style.display = "none";</script><li class="note" id="note_LCL324_284_2"><a class="footnoteCrossrefLink" href="#target_note_LCL324_284_2" title="Click to highlight in text"><sup class="lineRef">2</sup>quasi <span class="italic">Zumpt.</span> quam <span class="italic"><span class="sc">mss.</span></span></a></li><script type="text/javascript">document.getElementById('note_LCL324_284_2').style.display = "none";</script><li class="note" id="note_LCL324_284_3"><a class="footnoteCrossrefLink" href="#target_note_LCL324_284_3" title="Click to highlight in text"><sup class="lineRef">3</sup>incertus sis <span class="italic">Clark.</span> incertum sit <span class="italic">Lag. 9.</span> insusurravit <span class="italic">Naugerius.</span></a></li><script type="text/javascript">document.getElementById('note_LCL324_284_3').style.display = "none";</script><li class="note inline" id="note_LCL324_284_4"><a class="footnoteCrossrefLink" href="#target_note_LCL324_284_4" title="Click to highlight in text"><sup class="lineRef">4</sup>quidem (quid enim ψ<sup>2</sup>) χψ. quod <span class="italic">Lag. 9.</span></a></li><script type="text/javascript">document.getElementById('note_LCL324_284_4').style.display = "none";</script></ul></section></notes></section>