<section class="div1 language" lang="la"><header><hgroup><h1>Cicero</h1></hgroup></header><p class="noindent">

horum nihil ita fore putatum est sed, ne cum esset factum quidem, qua re ita factum esset intellegi potuit. Nam, ut tempestates saepe certo aliquo caeli signo commoventur, saepe improviso nulla ex certa ratione obscura aliqua ex causa concitantur, sic in hac comitiorum tempestate populari saepe intellegas quo signo commota sit, saepe ita obscura causa<a class="footnoteLink" href="#note_LCL324_234_1" id="target_note_LCL324_234_1"><sup>1</sup></a> <span class="br"></span><span class="lineNumber">37</span><span class="br"></span> est ut casu excitata esse videatur. Sed tamen si est reddenda ratio, duae res vehementer in praetura desideratae sunt quae ambae in consulatu multum Murenae profuerunt, una exspectatio muneris quae et rumore non nullo et studiis sermonibusque competitorum creverat, altera quod ei quos in provincia ac legatione omni<a class="footnoteLink" href="#note_LCL324_234_2" id="target_note_LCL324_234_2"><sup>2</sup></a> et liberalitatis et virtutis suae testis habuerat nondum decesserant.<a class="footnoteLink" href="#note_LCL324_234_3" id="target_note_LCL324_234_3"><sup>3</sup></a> Horum utrumque ei fortuna ad consulatus petitionem reservavit. Nam et L. Luculli exercitus qui ad triumphum convenerat idem comitiis L. Murenae praesto fuit, et munus amplissimum quod petitio praeturae desiderarat <span class="br"></span><span class="lineNumber">38</span><span class="br"></span> praetura restituit. Num tibi haec parva videntur adiumenta et subsidia consulatus, voluntas militum, quaeque<a class="footnoteLink" href="#note_LCL324_234_4" id="target_note_LCL324_234_4"><sup>4</sup></a> cum per se valet multitudine, cum apud suos gratia, tum vero in consule declarando multum etiam apud universum populum Romanum auctoritatis habet, suffragatio militaris? Imperatores enim comitiis consularibus, non verborum interpretes deliguntur. Qua re gravis est illa oratio: “Me saucium recreavit, 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_234_1"><a class="footnoteCrossrefLink" href="#target_note_LCL324_234_1" title="Click to highlight in text"><sup class="lineRef">1</sup>causa <span class="italic">added by Clark.</span></a></li><script type="text/javascript">document.getElementById('note_LCL324_234_1').style.display = "none";</script><li class="note" id="note_LCL324_234_2"><a class="footnoteCrossrefLink" href="#target_note_LCL324_234_2" title="Click to highlight in text"><sup class="lineRef">2</sup>omni <span class="italic">Σ.</span> omnis <span class="italic">the other <span class="sc">mss</span>.</span></a></li><script type="text/javascript">document.getElementById('note_LCL324_234_2').style.display = "none";</script><li class="note" id="note_LCL324_234_3"><a class="footnoteCrossrefLink" href="#target_note_LCL324_234_3" title="Click to highlight in text"><sup class="lineRef">3</sup>exercitum Luculli significat <span class="italic">follows in the <span class="sc">mss</span>.; deleted by ψ<sup>2</sup>.</span></a></li><script type="text/javascript">document.getElementById('note_LCL324_234_3').style.display = "none";</script><li class="note inline" id="note_LCL324_234_4"><a class="footnoteCrossrefLink" href="#target_note_LCL324_234_4" title="Click to highlight in text"><sup class="lineRef">4</sup>quaeque <span class="italic">Clark.</span> quae <span class="italic"><span class="sc">mss</span>.</span></a></li><script type="text/javascript">document.getElementById('note_LCL324_234_4').style.display = "none";</script></ul></section></notes></section>