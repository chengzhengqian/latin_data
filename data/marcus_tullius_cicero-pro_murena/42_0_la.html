<section class="div1 language" lang="la"><header><hgroup><h1>Cicero</h1></hgroup></header><p class="noindent">

flagrantem iam usus flectet, dies leniet, aetas mitigabit. Etenim isti ipsi mihi videntur vestri praeceptores et virtutis magistri finis officiorum paulo longius quam natura vellet protulisse ut, cum ad ultimum animo contendissemus, ibi tamen ubi oporteret consisteremus. “Nihil ignoveris.” Immo aliquid, non omnia. “Nihil gratiae causa feceris.”<a class="footnoteLink" href="#note_LCL324_268_1" id="target_note_LCL324_268_1"><sup>1</sup></a> Immo resistito gratiae, cum officium et fides postulabit. “Misericordia commotus ne sis.” Etiam, in dissolvenda severitate; sed tamen est laus aliqua humanitatis. “In sententia permaneto.” Vero, nisi <span class="br"></span><span class="lineNumber">66</span><span class="br"></span> sententiam sententia alia vicerit melior. Huiusce modi Scipio ille fuit quem non paenitebat facere idem quod tu, habere eruditissimum hominem Panaetium domi; cuius oratione et praeceptis, quamquam erant eadem ista quae te delectant, tamen asperior non est factus sed, ut accepi a senibus, lenissimus. Quis vero C. Laelio comior fuit,<a class="footnoteLink" href="#note_LCL324_268_2" id="target_note_LCL324_268_2"><sup>2</sup></a> quis iucundior eodem ex studio isto, quis illo gravior, sapientior? Possum de L. Philo, de C. Gallo<a class="footnoteLink" href="#note_LCL324_268_3" id="target_note_LCL324_268_3"><sup>3</sup></a> dicere haec eadem, sed te domum iam deducam tuam. Quemquamne existimas Catone, proavo tuo, commodiorem, communiorem, moderatiorem fuisse ad omnem rationem humanitatis? De cuius praestanti virtute cum vere graviterque diceres, 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_268_1"><a class="footnoteCrossrefLink" href="#target_note_LCL324_268_1" title="Click to highlight in text"><sup class="lineRef">1</sup>causa feceris <span class="italic">Naugerius.</span> confeceris <span class="italic">Clark’s <span class="sc">mss</span>.</span> con cesseris <span class="italic">Lag. 9.</span></a></li><script type="text/javascript">document.getElementById('note_LCL324_268_1').style.display = "none";</script><li class="note inline" id="note_LCL324_268_2"><a class="footnoteCrossrefLink" href="#target_note_LCL324_268_2" title="Click to highlight in text"><sup class="lineRef">2</sup>fuit <span class="italic">added by Clark.</span></a></li><script type="text/javascript">document.getElementById('note_LCL324_268_2').style.display = "none";</script><li class="note" id="note_LCL324_268_3"><a class="footnoteCrossrefLink" href="#target_note_LCL324_268_3" title="Click to highlight in text"><sup class="lineRef">3</sup>Gallo <span class="italic"><span class="sc">mss.</span></span> Galo <span class="italic">Müller from the Fasti Capitolini for 243 and 166 <span class="sc">b.c</span>.</span></a></li><script type="text/javascript">document.getElementById('note_LCL324_268_3').style.display = "none";</script></ul></section></notes></section>