<section class="div1 language" lang="la"><header><hgroup><h1>Cicero</h1></hgroup></header><p class="noindent">

animumque ad accusandum transtulisses, existimasti te utrique negotio satis facere posse. Vehementer errasti. Quis enim dies fuit, postea quam in istam accusandi denuntiationem ingressus es, quem tu non totum in ista ratione consumpseris? Legem ambitus flagitasti, quae tibi non deerat; erat enim severissime scripta Calpurnia. Gestus est mos et voluntati et dignitati tuae. Sed tota illa lex accusationem tuam, si haberes nocentem reum, fortasse armasset; petitioni <span class="br"></span><span class="lineNumber">47</span><span class="br"></span> vero refragata est. Poena gravior in plebem tua voce efflagitata est; commoti animi tenuiorum. Exsilium in nostrum ordinem; concessit senatus postulationi tuae, sed non libenter duriorem fortuna<a class="footnoteLink" href="#note_LCL324_246_1" id="target_note_LCL324_246_1"><sup>1</sup></a> communi condicionem te auctore constituit. Morbi excusationi poena addita est; voluntas offensa multorum quibus aut contra valetudinis commodum laborandum est aut incommodo morbi etiam ceteri vitae fructus relinquendi. Quid ergo? haec quis tulit? Is qui auctoritati senatus, voluntati tuae paruit, denique is tulit cui minime proderant. Illa quidem<a class="footnoteLink" href="#note_LCL324_246_2" id="target_note_LCL324_246_2"><sup>2</sup></a> quae mea summa voluntate senatus frequens repudiavit mediocriter adversata tibi esse existimas? Confusionem suffragiorum flagitasti, â€ praerogationum 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_246_1"><a class="footnoteCrossrefLink" href="#target_note_LCL324_246_1" title="Click to highlight in text"><sup class="lineRef">1</sup>fortuna <span class="italic">Nisbet, Classical Review 12</span> (<span class="italic">1962</span>), <span class="italic">312.</span> fortunae <span class="italic"><span class="sc">mss</span>.</span></a></li><script type="text/javascript">document.getElementById('note_LCL324_246_1').style.display = "none";</script><li class="note inline" id="note_LCL324_246_2"><a class="footnoteCrossrefLink" href="#target_note_LCL324_246_2" title="Click to highlight in text"><sup class="lineRef">2</sup>quidem <span class="italic">added by Clark.</span></a></li><script type="text/javascript">document.getElementById('note_LCL324_246_2').style.display = "none";</script></ul></section></notes></section>