<section class="div1 language" lang="la"><header><hgroup><h1>Cicero</h1></hgroup></header><p class="noindent">
<span class="br"></span><span class="lineNumber">79</span><span class="br"></span> me consule dormientes opprimemini. Quaeris a me ecquid ego Catilinam metuam. Nihil, et curavi ne quis metueret, sed copias illius quas hic video dico esse metuendas; nec tam timendus est nunc exercitus L. Catilinae quam isti qui illum exercitum deseruisse dicuntur. Non enim deseruerunt sed ab illo in speculis atque insidiis relicti in capite atque in cervicibus nostris restiterunt. Hi et integrum consulem et bonum imperatorem et natura et fortuna cum rei publicae salute coniunctum deici de urbis praesidio et de custodia civitatis vestris sententiis deturbari volunt. Quorum ego ferrum et audaciam reieci in campo, debilitavi in foro, compressi etiam domi meae saepe, iudices, his vos si alterum consulem tradideritis, plus multo erunt vestris sententiis quam suis gladiis consecuti. Magni interest, iudices, id quod ego multis repugnantibus egi atque perfeci, esse Kalendis Ianuariis <span class="br"></span><span class="lineNumber">80</span><span class="br"></span> in re publica duo consules. Nolite arbitrari, mediocribus consiliis aut usitatis viis eos uti.<a class="footnoteLink" href="#note_LCL324_286_1" id="target_note_LCL324_286_1"><sup>1</sup></a> Non lex improba, non perniciosa largitio, non auditum aliquando aliquod malum rei publicae quaeritur. Inita sunt in hac civitate consilia, iudices, urbis delendae, civium trucidandorum, nominis Romani exstinguendi. Atque haec cives, cives, inquam, si eos hoc nomine appellari fas est, de patria sua et cogitant et cogitaverunt. Horum ego cotidie consiliis occurro, audaciam debilito, sceleri resisto. Sed moneo, 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_286_1"><a class="footnoteCrossrefLink" href="#target_note_LCL324_286_1" title="Click to highlight in text"><sup class="lineRef">1</sup>eos uti <span class="italic">Clark.</span> aut <span class="italic"><span class="sc">mss.</span></span> aut . . . eos uti <span class="italic">Kasten.</span></a></li><script type="text/javascript">document.getElementById('note_LCL324_286_1').style.display = "none";</script></ul></section></notes></section>