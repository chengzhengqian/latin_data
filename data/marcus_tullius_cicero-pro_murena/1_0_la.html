<section class="div1 language" lang="la"><header><hgroup><h1>Cicero</h1></hgroup></header>
<h1><span class="ac">Pro L. Murena Oratio</span></h1>
<p><span class="br"></span><span class="lineNumber">1</span><span class="br"></span>Quod precatus a dis immortalibus sum, iudices, more institutoque maiorum illo die quo auspicato comitiis centuriatis L. Murenam consulem renuntiavi, ut ea res mihi fidei magistratuique meo, populo plebique Romanae bene atque feliciter eveniret, idem precor ab isdem dis immortalibus ob eiusdem hominis consulatum una cum salute obtinendum, et ut vestrae mentes atque sententiae cum populi Romani voluntatibus suffragiisque consentiant, eaque res vobis populoque Romano pacem, tranquillitatem, otium concordiamque adferat. Quod si illa sollemnis comitiorum precatio consularibus auspiciis consecrata tantam habet in se vim et religionem quantam rei publicae dignitas postulat, idem ego sum precatus ut eis quoque hominibus quibus hic consulatus me rogante datus esset ea res fauste feliciter<span class="linebreak"></span>
<span class="br"></span><span class="lineNumber">2</span><span class="br"></span> prospereque eveniret. Quae cum ita sint, iudices, et cum omnis deorum immortalium potestas aut translata sit ad vos aut certe communicata vobiscum, idem consulem vestrae fidei commendat qui antea dis
<span class="br"></span><span class="lineNumber"></span><span class="br"></span>
</p><notes></notes></section>