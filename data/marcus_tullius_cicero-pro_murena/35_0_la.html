<section class="div1 language" lang="la"><header><hgroup><h1>Cicero</h1></hgroup></header><p class="noindent">

ventrem sed caput et collum solere petereâ€”verum ut omnes boni animadverterent et, cum in metu et periculo consulem viderent, id quod est factum, ad opem praesidiumque concurrerent. Itaque cum te, Servi, remissiorem in petendo putarent, Catilinam et spe et cupiditate inflammatum viderent, omnes qui illam ab re publica pestem depellere cupiebant ad <span class="br"></span><span class="lineNumber">53</span><span class="br"></span> Murenam se statim contulerunt. Magna est autem comitiis consularibus repentina voluntatum inclinatio, praesertim cum incubuit ad virum bonum et multis aliis adiumentis petitionis ornatum. Qui cum honestissimo patre atque maioribus, modestissima adulescentia, clarissima legatione, praetura probata in iure, grata in munere, ornata in provincia petisset diligenter, et ita petisset ut neque minanti cederet neque cuiquam minaretur, huic mirandum est magno adiumento Catilinae subitam spem consulatus adipiscendi fuisse?</p>
<p><span class="br"></span><span class="lineNumber">54</span><span class="br"></span>Nunc mihi tertius ille locus est relictus orationis, de ambitus criminibus, perpurgatus ab eis qui ante me dixerunt, a me, quoniam ita Murena voluit, retractandus; quo in loco C.<a class="footnoteLink" href="#note_LCL324_254_1" id="target_note_LCL324_254_1"><sup>1</sup></a> Postumo, familiari meo, ornatissimo viro, de divisorum indiciis et de deprehensis pecuniis, adulescenti ingenioso et bono, Ser. Sulpicio, de equitum centuriis, M. Catoni, homini in omni virtute excellenti, de ipsius accusatione, de <span class="br"></span><span class="lineNumber">55</span><span class="br"></span> senatus consulto, de re publica respondebo. Sed 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_254_1"><a class="footnoteCrossrefLink" href="#target_note_LCL324_254_1" title="Click to highlight in text"><sup class="lineRef">1</sup>C. <span class="italic">added by Zumpt.</span> P. <span class="italic">added by Halm.</span></a></li><script type="text/javascript">document.getElementById('note_LCL324_254_1').style.display = "none";</script></ul></section></notes></section>