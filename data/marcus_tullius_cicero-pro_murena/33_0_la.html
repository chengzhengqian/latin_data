<section class="div1 language" lang="la"><header><hgroup><h1>Cicero</h1></hgroup></header><p class="noindent">

tristem ipsum, maestos amicos; observationes, testificationes, seductiones testium, secessiones subscriptorum animadvertebant, quibus rebus certe ipsi candidatorum voltus<a class="footnoteLink" href="#note_LCL324_250_1" id="target_note_LCL324_250_1"><sup>1</sup></a> obscuriores videri solent; Catilinam interea alacrem atque laetum, stipatum choro iuventutis, vallatum indicibus atque sicariis, inflatum cum spe militum tum<a class="footnoteLink" href="#note_LCL324_250_2" id="target_note_LCL324_250_2"><sup>2</sup></a> conlegae mei, quem ad modum dicebat ipse,promissis,circumfluentem colonorum Arretinorum et Faesulanorum exercitu; quam turbam dissimillimo ex genere distinguebant homines perculsi Sullani temporis calamitate. Voltus erat ipsius plenus furoris, oculi sceleris, sermo adrogantiae, sic ut ei iam exploratus et domi conditus consulatus videretur. Murenam contemnebat, Sulpicium accusatorem suum numerabat non competitorem; ei vim <span class="br"></span><span class="lineNumber">50</span><span class="br"></span> denuntiabat, rei publicae minabatur. Quibus rebus qui timor bonis omnibus iniectus sit quantaque desperatio rei publicae, si ille factus esset, nolite a me commoneri velle; vosmet ipsi vobiscum recordamini. Meministis enim, cum illius nefarii gladiatoris voces percrebruissent quas habuisse in contione domestica dicebatur, cum miserorum fidelem defensorem negasset inveniri posse nisi eum qui ipse miser esset; integrorum et fortunatorum promissis saucios et miseros credere non oportere; qua re qui consumpta replere, erepta reciperare vellent, spectarent quid ipse deberet, quid possideret, quid auderet; minime timidum et valde calamitosum esse oportere eum qui 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_250_1"><a class="footnoteCrossrefLink" href="#target_note_LCL324_250_1" title="Click to highlight in text"><sup class="lineRef">1</sup>voltus <span class="italic">added by editio Veneta</span>.</a></li><script type="text/javascript">document.getElementById('note_LCL324_250_1').style.display = "none";</script><li class="note" id="note_LCL324_250_2"><a class="footnoteCrossrefLink" href="#target_note_LCL324_250_2" title="Click to highlight in text"><sup class="lineRef">2</sup>militum tum Ïˆ<sup>2</sup>. militum <span class="italic">the other <span class="sc">mss</span>.</span></a></li><script type="text/javascript">document.getElementById('note_LCL324_250_2').style.display = "none";</script></ul></section></notes></section>