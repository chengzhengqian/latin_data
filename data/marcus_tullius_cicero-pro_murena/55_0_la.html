<section class="div1 language" lang="la"><header><hgroup><h1>Cicero</h1></hgroup></header><p class="noindent">

moneo, pro auctoritate consulari hortor, pro magnitudine periculi obtestor, ut otio, ut paci, ut saluti, ut vitae vestrae et ceterorum civium consulatis; deinde ego idem et<a class="footnoteLink" href="#note_LCL324_294_1" id="target_note_LCL324_294_1"><sup>1</sup></a> defensoris et amici officio adductus oro atque obsecro, iudices, ut ne hominis miseri et cum corporis morbo tum animi dolore confecti, L. Murenae, recentem gratulationem nova lamentatione obruatis. Modo maximo beneficio populi Romani ornatus fortunatus videbatur, quod primus in familiam veterem, primus in municipium antiquissimum consulatum attulisset; nunc idem in<a class="footnoteLink" href="#note_LCL324_294_2" id="target_note_LCL324_294_2"><sup>2</sup></a> squalore et sordibus, confectus morbo, lacrimis ac maerore perditus vester est supplex, iudices, vestram fidem obtestatur, vestram<a class="footnoteLink" href="#note_LCL324_294_3" id="target_note_LCL324_294_3"><sup>3</sup></a> misericordiam implorat, <span class="br"></span><span class="lineNumber">87</span><span class="br"></span> vestram potestatem ac vestras opes intuetur. Nolite, per deos immortalis! iudices, hac eum cum<a class="footnoteLink" href="#note_LCL324_294_4" id="target_note_LCL324_294_4"><sup>4</sup></a> re qua se honestiorem fore putavit etiam ceteris ante partis honestatibus atque omni dignitate fortunaque privare. Atque ita vos L. Murena, iudices, orat atque obsecrat, si iniuste neminem laesit, si nullius auris voluntatemve violavit, si nemini, ut levissime dicam, odio nec domi nec militiae fuit, sit apud vos modestiae locus, sit demissis hominibus perfugium, sit auxilium pudori. Misericordiam spoliatio consulatus magnam habere debet, iudices; una enim eripiuntur cum consulatu omnia; invidiam vero his temporibus habere consulatus ipse nullam potest; obicitur enim contionibus seditiosorum, insidiis coniuratorum, telis Catilinae, ad omne denique periculum atque ad 
</p><notes><section class="footnotes"><ul><li class="note" id="note_LCL324_294_1"><a class="footnoteCrossrefLink" href="#target_note_LCL324_294_1" title="Click to highlight in text"><sup class="lineRef">1</sup>idem et <span class="italic">Clark.</span> fidem vel Σχ. fide in vos <span class="italic">the other <span class="sc">mss.</span></span> idem vos <span class="italic">Madvig.</span></a></li><script type="text/javascript">document.getElementById('note_LCL324_294_1').style.display = "none";</script><li class="note" id="note_LCL324_294_2"><a class="footnoteCrossrefLink" href="#target_note_LCL324_294_2" title="Click to highlight in text"><sup class="lineRef">2</sup>in <span class="italic">added by Clark.</span></a></li><script type="text/javascript">document.getElementById('note_LCL324_294_2').style.display = "none";</script><li class="note" id="note_LCL324_294_3"><a class="footnoteCrossrefLink" href="#target_note_LCL324_294_3" title="Click to highlight in text"><sup class="lineRef">3</sup>vestram <span class="italic">added by Halm.</span></a></li><script type="text/javascript">document.getElementById('note_LCL324_294_3').style.display = "none";</script><li class="note" id="note_LCL324_294_4"><a class="footnoteCrossrefLink" href="#target_note_LCL324_294_4" title="Click to highlight in text"><sup class="lineRef">4</sup>eum cum <span class="italic">Garatoni.</span> cum <span class="italic">B.</span> eum <span class="italic">the other <span class="sc">mss.</span></span></a></li><script type="text/javascript">document.getElementById('note_LCL324_294_4').style.display = "none";</script></ul></section></notes></section>