<section class="div1 language" lang="la"><header><hgroup><h1>Cicero</h1></hgroup></header><p class="noindent">

sufficiatur consul non timent. Vident in tuorum potestate conlegarum fore; sperant sibi D.<a class="footnoteLink" href="#note_LCL324_290_1" id="target_note_LCL324_290_1"><sup>1</sup></a> Silanum, clarum virum, sine conlega, te sine consule, rem <span class="br"></span><span class="lineNumber">83</span><span class="br"></span> publicam sine praesidio obici posse. His tantis in rebus tantisque in periculis est tuum, M. Cato, qui mihi non tibi, sed patriae natus esse videris,<a class="footnoteLink" href="#note_LCL324_290_2" id="target_note_LCL324_290_2"><sup>2</sup></a> videre quid agatur, retinere adiutorem, defensorem, socium in re publica, consulem non cupidum, consulem, quod maxime tempus hoc postulat, fortuna constitutum ad amplexandum otium, scientia ad bellum gerendum, animo et usu ad quod velis negotium sustinendum.<a class="footnoteLink" href="#note_LCL324_290_3" id="target_note_LCL324_290_3"><sup>3</sup></a></p>
<p>Quamquam huiusce rei potestas omnis in vobis sita est, iudices; totam rem publicam vos in hac causa tenetis, vos gubernatis. Si L. Catilina cum suo consilio nefariorum hominum quos secum eduxit hac de re posset iudicare, condemnaret L. Murenam, si interficere posset, occideret. Petunt enim rationes illius ut orbetur auxilio res publica, ut minuatur contra suum furorem imperatorum copia, ut maior facultas tribunis plebis detur depulso adversario seditionis ac discordiae concitandae. Idemne igitur delecti ex amplissimis ordinibus honestissimi atque sapientissimi viri iudicabunt quod ille importunissimus <span class="br"></span><span class="lineNumber">84</span><span class="br"></span> gladiator, hostis rei publicae iudicaret? Mihi credite, iudices, in hac causa non solum de L. Murenae verum etiam de vestra salute sententiam feretis. In discrimen extremum venimus; nihil est iam unde nos 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_290_1"><a class="footnoteCrossrefLink" href="#target_note_LCL324_290_1" title="Click to highlight in text"><sup class="lineRef">1</sup>D. <span class="italic">added by Hirschfelder.</span></a></li><script type="text/javascript">document.getElementById('note_LCL324_290_1').style.display = "none";</script><li class="note" id="note_LCL324_290_2"><a class="footnoteCrossrefLink" href="#target_note_LCL324_290_2" title="Click to highlight in text"><sup class="lineRef">2</sup>videris <span class="italic">added by Klotz.</span> videare <span class="italic">added by Halm.</span></a></li><script type="text/javascript">document.getElementById('note_LCL324_290_2').style.display = "none";</script><li class="note" id="note_LCL324_290_3"><a class="footnoteCrossrefLink" href="#target_note_LCL324_290_3" title="Click to highlight in text"><sup class="lineRef">3</sup>sustinendum <span class="italic">added by VÃ¶lkel.</span></a></li><script type="text/javascript">document.getElementById('note_LCL324_290_3').style.display = "none";</script></ul></section></notes></section>