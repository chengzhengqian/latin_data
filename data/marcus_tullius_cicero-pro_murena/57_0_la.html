<section class="div1 language" lang="la"><header><hgroup><h1>Cicero</h1></hgroup></header><p class="noindent">

unde hospites atque amici gratulatum Romam concurrerent, repente exstiterit<a class="footnoteLink" href="#note_LCL324_298_1" id="target_note_LCL324_298_1"><sup>1</sup></a> ipse nuntius suae calamitatis! <span class="br"></span><span class="lineNumber">90</span><span class="br"></span> Quae si acerba, si misera, si luctuosa sunt, si alienissima a mansuetudine et misericordia vestra, iudices, conservate populi Romani beneficium, reddite rei publicae consulem, date hoc ipsius pudori, date patri mortuo, date generi et familiae, date etiam Lanuvio, municipio honestissimo, quod in hac tota causa frequens maestumque vidistis. Nolite a sacris patriis Iunonis Sospitae, cui omnis consules facere necesse est, domesticum et suum consulem potissimum avellere. Quem ego vobis, si quid habet aut momenti commendatio aut auctoritatis confirmatio mea, consul consulem, iudices, ita commendo ut cupidissimum oti, studiosissimum bonorum, acerrimum contra seditionem, fortissimum in bello, inimicissimum huic coniurationi quae nunc rem publicam labefactat futurum esse promittam et spondeam.</p>
<span class="br"></span><span class="lineNumber"></span><span class="br"></span>
<notes><section class="footnotes"><ul><li class="note" id="note_LCL324_298_1"><a class="footnoteCrossrefLink" href="#target_note_LCL324_298_1" title="Click to highlight in text"><sup class="lineRef">1</sup>exstiterit <span class="italic">Clark.</span> exciderit Ïˆ<sup>2</sup>. excidet <span class="italic">the other <span class="sc">mss.</span></span> existet <span class="italic">Gulielmius.</span></a></li><script type="text/javascript">document.getElementById('note_LCL324_298_1').style.display = "none";</script></ul></section></notes></section>