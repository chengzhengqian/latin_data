<section class="div1 language" lang="la"><header><hgroup><h1>Cicero</h1></hgroup></header><p class="noindent">

periculum iudici praestare debet qui se nexu obligavit, profecto etiam rectius in iudicio consulis designati is potissimum consul qui consulem declaravit auctor benefici populi Romani defensorque periculi esse <span class="br"></span><span class="lineNumber">4</span><span class="br"></span> debebit. Ac si, ut non nullis in civitatibus fieri solet, patronus huic causae publice constitueretur, is potissimum summo<a class="footnoteLink" href="#note_LCL324_190_1" id="target_note_LCL324_190_1"><sup>1</sup></a> honore adfecto defensor daretur qui eodem honore praeditus non minus adferret ad dicendum auctoritatis quam facultatis. Quod si e portu solventibus ei qui iam in portum ex alto invehuntur praecipere summo studio solent et tempestatum rationem et praedonum et locorum, quod natura adfert ut eis faveamus qui eadem pericula quibus nos perfuncti sumus ingrediantur, quo tandem me esse animo oportet prope iam ex magna iactatione terram videntem in hunc cui video maximas rei publicae tempestates esse subeundas? Qua re si est boni consulis non solum videre quid agatur verum etiam providere quid futurum sit, ostendam alio loco quantum salutis communis intersit duos consules in republica <span class="br"></span><span class="lineNumber">5</span><span class="br"></span> Kalendis Ianuariis esse. Quod si ita est, non tam me officium debuit ad hominis amici fortunas quam res publica consulem ad communem salutem defendendam vocare. Nam quod legem de ambitu tuli, certe ita tuli ut eam quam mihimet ipsi iam 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_190_1"><a class="footnoteCrossrefLink" href="#target_note_LCL324_190_1" title="Click to highlight in text"><sup class="lineRef">1</sup>potissimum summo <span class="italic">Madvig.</span> potissimo <span class="sc">mss.</span></a></li><script type="text/javascript">document.getElementById('note_LCL324_190_1').style.display = "none";</script></ul></section></notes></section>