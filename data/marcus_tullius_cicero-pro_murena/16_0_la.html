<section class="div1 language" lang="la"><header><hgroup><h1>Cicero</h1></hgroup></header><p class="noindent">

ipsis his cautis iuris consultis eorum<a class="footnoteLink" href="#note_LCL324_216_1" id="target_note_LCL324_216_1"><sup>1</sup></a> sapientiam compilarit. Itaque irati illi, quod sunt veriti ne dierum ratione pervolgata et cognita sine sua opera lege agi<a class="footnoteLink" href="#note_LCL324_216_2" id="target_note_LCL324_216_2"><sup>2</sup></a> posset, verba quaedam composuerunt ut omnibus in <span class="br"></span><span class="lineNumber">26</span><span class="br"></span> rebus ipsi interessent. Cum hoc fieri bellissime posset: “Fundus Sabinus meus est.” “Immo meus,” deinde iudicium, noluerunt. “Fundus” inquit “qui est in agro qui Sabinus vocatur.” Satis verbose; cedo quid postea? “Eum ego ex iure Quiritium meum esse aio.” Quid tum? “Inde ibi ego te ex iure manum consertum voco.” Quid huic tam loquaciter litigioso responderet ille unde petebatur non habebat. Transit idem iuris consultus tibicinis Latini modo. “Unde tu me” inquit “ex iure manum consertum vocasti, inde ibi ego te revoco.” Praetor interea ne pulchrum se ac beatum putaret atque aliquid ipse sua sponte loqueretur, ei quoque carmen compositum est 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_216_1"><a class="footnoteCrossrefLink" href="#target_note_LCL324_216_1" title="Click to highlight in text"><sup class="lineRef">1</sup>his <span class="italic">added by Clark</span>; cautis <span class="italic">Beroaldus</span>; causis iuris consultis eorum <span class="sc">mss.</span>; consultorum <span class="italic">Madvig.</span></a></li><script type="text/javascript">document.getElementById('note_LCL324_216_1').style.display = "none";</script><li class="note" id="note_LCL324_216_2"><a class="footnoteCrossrefLink" href="#target_note_LCL324_216_2" title="Click to highlight in text"><sup class="lineRef">2</sup>agi <span class="italic">added by editio Guariniana.</span></a></li><script type="text/javascript">document.getElementById('note_LCL324_216_2').style.display = "none";</script></ul></section></notes></section>