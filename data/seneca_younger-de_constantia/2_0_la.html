<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

abscisa et conexa videri solent, cum aciem longinquitas fallat, deinde propius adeuntibus eadem ilia, quae in unum congesserat error oculorum, paulatim adaperiuntur, turn illis quae praecipitia ex intervallo apparebant redit lene fastigium.</p>
<p><span class="br"></span><span class="lineNumber">3</span><span class="br"></span>Nuper cum incidisset mentio M. Catonis, indigne ferebas, sicut es iniquitatis impatiens, quod Catonem aetas sua parum intellexisset, quod supra Pompeios et Caesares surgentem infra Vatinios posuisset, et tibi indignum videbatur, quod illi dissuasuro legem toga in foro esset erepta quodque a rostris usque ad arcum Fabianum per seditiosae factionis manus traditus voces improbas et sputa et omnis alias insanae multitudinis contumelias pertulisset.</p>
</section>
<section class="div2">
<p><span class="br"></span><span class="lineNumber">1</span><span class="br"></span>2. Turn ego respondi habere te, quod rei publicae nomine movereris, quam hinc P. Clodius, hinc Vatinius ac pessimus quisque venundabat et caeca cupiditate correpti non intellegebant se dum vendunt et venire. Pro ipso quidem Catone securum te esse iussi; nullam enim sapientem nec iniuriam accipere nec contumeliam posse, Catonem autem certius exemplar sapientis viri nobis deos immortalis dedisse quam Ulixen et Herculem prioribus saeculis. Hos enim Stoici nostri sapientes pronuntiaverunt, invictos laboribus et contemptores voluptatis et victores <span class="br"></span><span class="lineNumber">2</span><span class="br"></span> omnium terrorum. Cato non cum feris manus contulit, quas consectari venatoris agrestisque est, nec </p></section><notes></notes></section>