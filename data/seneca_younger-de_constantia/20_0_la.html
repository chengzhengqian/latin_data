<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
omnis hos, qui togati purpuratique incedunt ut<a class="footnoteLink" href="#note_LCL214_86_1" id="target_note_LCL214_86_1"><sup>1</sup></a> valentes, coloratos male sanos esse, quos non aliter videt quam aegros intemperantis. Itaque ne succenset quidem, si quid in morbo petulantius ausi sunt adversus medentem, et quo animo honores eorum nihilo aestimat, eodem parum honorifice facta. <span class="br"></span><span class="lineNumber">3</span><span class="br"></span> Quemadmodum non placebit sibi, si illum mendicus coluerit, nec contumeliam iudicabit, si illi homo plebis ultimae salutanti mutuam salutationem non reddiderit, sic ne suspiciet quidem, si illum multi divites suspexerint—scit enim illos nihil a mendicis differre, immo miseriores esse, illi enim exiguo, hi multo egent—et rursus non tangetur, si illum rex Medorum Attalusve Asiae salutantem silentio ac vultu arroganti transierint. Scit statum eius non magis habere quicquam invidendum quam eius, cui in magna familia cura optigit aegros insanosque compescere. <span class="br"></span><span class="lineNumber">4</span><span class="br"></span> Num moleste feram, si mihi non reddiderit nomen aliquis ex his, qui ad Castoris negotiantur nequam mancipia ementes vendentesque, quorum tabernae pessimorum servorum turba refertae sunt? Non, ut puto; quid enim is boni habet, sub quo nemo nisi malus est? Ergo ut huius humanitatem inhumanitatemque neglegit, ita et regis: “Habes sub te Parthos et Medos et Bactrianos, sed quos metu contines, sed propter quos remittere arcum tibi non

</p></section><notes><section class="footnotes"><ul><li class="note" id="note_LCL214_86_1"><a class="footnoteCrossrefLink" href="#target_note_LCL214_86_1" title="Click to highlight in text"><sup class="lineRef">1</sup>ut <span class="italic">added by Weidner.</span></a></li><script type="text/javascript">document.getElementById('note_LCL214_86_1').style.display = "none";</script></ul></section></notes></section>