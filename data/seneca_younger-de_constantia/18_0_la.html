<section class="div1 language" lang="la"><header><hgroup><h1>Seneca</h1></hgroup></header><section class="div2">
<p>Quare? Quia qui facit contemnere non potest. <span class="br"></span><span class="lineNumber">3</span><span class="br"></span> Eadem causa est, cur nos mancipiorum nostrorum urbanitas in dominos contumeliosa delectet, quorum audacia ita demum sibi in convivas ius facit, si coepit a domino; et ut quisque contemptissimus et vel ludibrium est, ita solutissimae linguae est. Pueros quidam in hoc mercantur procaces et illorum impudentiam acuunt ac sub magistro habent, qui probra meditate effundant, nec has contumelias vocamus, sed argutias. Quanta autem dementia est isdem modo delectari, modo offendi, et rem ab amico dictam maledictum vocare, a servulo ioculare convicium!</p>
</section>
<section class="div2">
<p><span class="br"></span><span class="lineNumber">1</span><span class="br"></span>12. Quem animum nos adversus pueros habemus, hunc sapiens adversus omnes, quibus etiam post iuventam canosque puerilitas est. An quicquam isti profecerunt, quibus puerilis<a class="footnoteLink" href="#note_LCL214_82_1" id="target_note_LCL214_82_1"><sup>1</sup></a> animi mala sunt auctique in maius errores, qui a pueris magnitudine tantum formaque corporum differunt, ceterum non minus vagi incertique, voluptatium sine dilectu adpetentes, <span class="br"></span><span class="lineNumber">2</span><span class="br"></span> trepidi et non ingenio sed formidine quieti? Non ideo quicquam inter illos puerosque interesse quis dixerit, quod illis talorum nucumve et aeris minuti avaritia est, his auri argentique et urbium, quod illi inter ipsos magistratus gerunt et praetextam fascesque ac tribunal imitantur, hi eadem in campo

</p></section><notes><section class="footnotes"><ul><li class="note" id="note_LCL214_82_1"><a class="footnoteCrossrefLink" href="#target_note_LCL214_82_1" title="Click to highlight in text"><sup class="lineRef">1</sup>puerilis <span class="italic">added by Gertz.</span></a></li><script type="text/javascript">document.getElementById('note_LCL214_82_1').style.display = "none";</script></ul></section></notes></section>