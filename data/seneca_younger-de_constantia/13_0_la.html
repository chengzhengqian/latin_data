<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">muneris, et malus nihil potest dignum tribuere sapiente; habere enim prius debet quam dare, nihil autem habet quod ad se transferri sapiens gavisurus <span class="br"></span><span class="lineNumber">2</span><span class="br"></span> sit. Non potest ergo quisquam aut nocere sapienti aut prodesse, quoniam divina nec iuvari desiderant nec laedi possunt, sapiens autem vicinus proximusque dis consistit, excepta mortalitate similis deo. Ad illa nitens pergensque excelsa, ordinata, intrepida, aequali et concordi cursu fluentia, secura, benigna, bono publico nata, et sibi et aliis salutaria nihil <span class="br"></span><span class="lineNumber">3</span><span class="br"></span> humile concupiscet, nihil flebit. Qui rationi innixus per humanos casus divino incedit animo, non habet ubi accipiat iniuriamâ€”ab homine me tantum dicere putas? Ne a fortuna quidem, quae quotiens cum virtute congressa est, numquam par recessit. Si maximum illud ultra quod nihil habent iratae leges ac saevissimi domini quod<a class="footnoteLink" href="#note_LCL214_72_1" id="target_note_LCL214_72_1"><sup>1</sup></a> minentur, in quo imperium suum fortuna consumit, aequo placidoque animo accipimus et scimus mortem malum non esse, ob hoc ne iniuriam quidem, multo facilius alia tolerabimus, damna et dolores, ignominias, locorum commutationes, orbitates, discidia, quae sapientem, etiam si universa circumveniant, non mergunt, nedum ut ad singulorum impulsus maereat. Et si fortunae iniurias moderate fert, quanto magis

</p></section><notes><section class="footnotes"><ul><li class="note" id="note_LCL214_72_1"><a class="footnoteCrossrefLink" href="#target_note_LCL214_72_1" title="Click to highlight in text"><sup class="lineRef">1</sup><span class="italic">So inferior <span class="sc">mss</span>. and Pincianus: A omits.</span></a></li><script type="text/javascript">document.getElementById('note_LCL214_72_1').style.display = "none";</script></ul></section></notes></section>