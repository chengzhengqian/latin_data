<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">in altum exprimuntur, cum extra visum exsilierint, <span class="br"></span><span class="lineNumber">2</span><span class="br"></span> citra caelum tamen flectuntur. Quid? Tu putas tum, cum stolidus ille rex multitudine telorum diem obscuraret, ullam sagittam in solem incidisse aut demissis in profundum catenis Neptunum potuisse contingi? Ut caelestia humanas manus effugiunt et ab his qui templa diruunt ac simulacra conflant nihil divinitati nocetur, ita quicquid fit in sapientem proterve, petulanter, superbe, frustra temptatur. “At satius erat neminem esse qui facere vellet.” <span class="br"></span><span class="lineNumber">3</span><span class="br"></span> Rem difficilem optas humane generi, innocentiam; et non fieri eorum interest qui facturi sunt, non eius qui pati ne si fiat quidem potest. Immo nescio an magis vires sapientiae ostendat tranquillitas inter lacessentia, sicut maximum argumentum est imperatoris armis virisque pollentis tuta securitas in hostium terra.</p>
</section>
<section class="div2">
<p><span class="br"></span><span class="lineNumber">1</span><span class="br"></span>5. Dividamus, si tibi videtur, Serene, iniuriam a contumelia. Prior illa natura gravior est, haec levior et tantum delicatis gravis, qua non laeduntur homines sed offenduntur. Tanta est tamen animorum dissolutio et vanitas, ut quidam nihil acerbius putent. Sic invenies servum qui flagellis quam colaphis caedi malit et qui mortem ac verbera tolerabiliora credat quam <span class="br"></span><span class="lineNumber">2</span><span class="br"></span> contumeliosa verba. Ad tantas ineptias perventum est, ut non dolore tantum sed doloris opinione



</p></section><notes></notes></section>