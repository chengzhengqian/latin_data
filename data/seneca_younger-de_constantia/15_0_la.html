<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
iniuria, et movet et impellit,<a class="footnoteLink" href="#note_LCL214_76_1" id="target_note_LCL214_76_1"><sup>1</sup></a> caret autem ira sapiens, quam excitat iniuriae species, nec aliter careret ira nisi et iniuria, quam scit sibi non posse fieri. Inde tam erectus laetusque est, inde continuo gaudio elatus; adeo autem ad offensiones rerum hominumque non contrahitur, ut ipsa illi iniuria usui sit, per quam experimentum sui capit et virtutem temptat. <span class="br"></span><span class="lineNumber">4</span><span class="br"></span> Faveamus, obsecro vos, huic proposito aequisque et animis et auribus adsimus, dum sapiens iniuriae excipitur! Nec quicquam ideo petulantiae vestrae aut rapacissimis cupiditatibus aut caecae temeritati superbiaeque detrahitur. Salvis vitiis vestris haec sapienti libertas quaeritur. Non ut vobis facere non liceat iniuriam, agimus, sed ut ille omnes iniurias in altum demittat patientiaque se ac magnitudine animi <span class="br"></span><span class="lineNumber">5</span><span class="br"></span> defendat. Sic in certaminibus sacris plerique vicerunt caedentium manus obstinata patientia fatigando. Ex hoc puta genere sapientem eorum, qui exercitatione longa ac fideli robur perpetiendi lassandique omnem inimicam vim consecuti sunt.</p>
</section>
<section class="div2">
<p><span class="br"></span><span class="lineNumber">1</span><span class="br"></span>10. Quoniam priorem partem percucurrimus, ad alteram transeamus, qua quibusdam propriis, plerisque vero communibus contumeliam refutabimus.</p>
</section><notes><section class="footnotes"><ul><li class="note" id="note_LCL214_76_1"><a class="footnoteCrossrefLink" href="#target_note_LCL214_76_1" title="Click to highlight in text"><sup class="lineRef">1</sup>impellit <span class="italic">Bentley</span>: impedit <span class="italic">A.</span></a></li><script type="text/javascript">document.getElementById('note_LCL214_76_1').style.display = "none";</script></ul></section></notes></section>