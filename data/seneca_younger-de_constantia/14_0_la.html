<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
hominum potentium quos scit fortunae manus esse!</p>
</section>
<section class="div2">
<p><span class="br"></span><span class="lineNumber">1</span><span class="br"></span>9. Omnia itaque sic patitur ut hiemis rigorem et intemperantiam caeli, ut fervores morbosque et cetera forte accidentia, nec de quoquam tam bene iudicat, ut illum quicquam putet consilio fecisse, quod in uno sapiente est. Aliorum omnium non consilia, sed fraudes et insidiae et motus animorum inconditi sunt, quos casibus adnumerat; omne autem fortuitum circa nos saevit et in vilia.<a class="footnoteLink" href="#note_LCL214_74_1" id="target_note_LCL214_74_1"><sup>1</sup></a></p>
<p><span class="br"></span><span class="lineNumber">2</span><span class="br"></span>Illud quoque cogita, iniuriarum latissime patere materiam in<a class="footnoteLink" href="#note_LCL214_74_2" id="target_note_LCL214_74_2"><sup>2</sup></a> illis per quae periculum nobis quaesitum est, ut accusatore submisso aut criminatione falsa aut irritatis in nos potentiorum odiis quaeque alia inter togatos latrocinia sunt. Est et illa iniuria frequens, si lucrum alicui excussum est aut praemium diu captatum, si magno labore adfectata hereditas aversa est et quaestuosae domus gratia erepta. Haec effugit sapiens qui nescit nec in spem nec in metum <span class="br"></span><span class="lineNumber">3</span><span class="br"></span> vivere. Adice nunc quod iniuriam nemo inmota mente accipit, sed ad sensum eius perturbatur, caret autem perturbatione vir ereptus erroribus, moderator sui, altae quietis et placidae. Nam si tangit illum






</p></section><notes><section class="footnotes"><ul><li class="note" id="note_LCL214_74_1"><a class="footnoteCrossrefLink" href="#target_note_LCL214_74_1" title="Click to highlight in text"><sup class="lineRef">1</sup>in vilia <span class="italic">Madvig</span>: inviria <span class="italic">A.</span></a></li><script type="text/javascript">document.getElementById('note_LCL214_74_1').style.display = "none";</script><li class="note" id="note_LCL214_74_2"><a class="footnoteCrossrefLink" href="#target_note_LCL214_74_2" title="Click to highlight in text"><sup class="lineRef">2</sup>in <span class="italic">added by Madvig.</span></a></li><script type="text/javascript">document.getElementById('note_LCL214_74_2').style.display = "none";</script></ul></section></notes></section>