<section class="div1 language" lang="la"><header><hgroup><h1>Seneca</h1></hgroup></header>
<h1><span class="ac">Liber II</span></h1>
<h1><span class="sc">ad serenvm</span></h1>
<h1><span class="ac">Nec Inivriam Nec Contvmeliam Accipere Sapientem</span></h1>
<p>(<span class="italic">De Constantia Sapientis</span>)</p>
<section class="div2">
<p><span class="br"></span><span class="lineNumber">1</span><span class="br"></span>1. Tantum inter Stoicos, Serene, et ceteros sapientiam professos interesse quantum inter feminas et mares non immerito dixerim, cum utraque turba ad vitae societatem tantundem conferat, sed altera pars ad obsequendum, altera imperio nata sit. Ceteri sapientes molliter et blande, ut fere domestici et familiares medici aegris corporibus, non qua optimum et celerrimum est medentur sed qua licet; Stoici virilem ingressi viam non ut amoena ineuntibus videatur curae habent, sed ut quam primum nos eripiat et in illum editum verticem educat, qui adeo extra omnem teli iactum surrexit, ut supra fortunam <span class="br"></span><span class="lineNumber">2</span><span class="br"></span> emineat. “At ardua per quae vocamur et confragosa sunt.” Quid enim? Plano aditur excelsum? Sed ne tam abrupta quidem sunt quam quidam putant. Prima tantum pars saxa rupesque habet et invii speciem, sicut pleraque ex longinquo speculantibus
</p></section><notes></notes></section>