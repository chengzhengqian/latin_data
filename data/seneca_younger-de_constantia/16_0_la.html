<section class="div1 language" lang="la"><header><hgroup><h1>Seneca</h1></hgroup></header><section class="div2">
<p>Est minor iniuria, quam queri magis quam exsequi possumus, quam leges quoque nulla dignam vindicta <span class="br"></span><span class="lineNumber">2</span><span class="br"></span> putaverunt. Hunc affectum movet humilitas animi contrahentis se ob dictum factumve<a class="footnoteLink" href="#note_LCL214_78_1" id="target_note_LCL214_78_1"><sup>1</sup></a> inhonorificum: “Ille me hodie non admisit, cum alios admitteret,” et “sermonem meum aut superbe aversatus est aut palam risit,” et “non in medio me lecto sed in imo collocavit,” et alia huius notae, quae quid vocem nisi querellas nausiantis animi? In quae fere delicati et felices incidunt; non vacat enim haec notare cui <span class="br"></span><span class="lineNumber">3</span><span class="br"></span> peiora instant. Nimio otio ingenia natura infirma et muliebria et inopia verae iniuriae lascivientia his commoventur, quorum pars maior constat vitio interpretantis. Itaque nec prudentiae quicquam in se esse nec fiduciae ostendit qui contumelia afficitur; non dubie enim contemptum se iudicat, et hic morsus non sine quadam humilitate animi evenit supprimentis se ac descendentis. Sapiens autem a nullo contemnitur, magnitudinem suam novit nullique tantum de se licere renuntiat sibi et omnis has, quas non miserias animorum sed molestias dixerim, non vincit sed ne sentit quidem.</p>
<p><span class="br"></span><span class="lineNumber">4</span><span class="br"></span>Alia sunt quae sapientem feriunt, etiam si non pervertunt, ut dolor corporis et debilitas aut amicorum

</p></section><notes><section class="footnotes"><ul><li class="note" id="note_LCL214_78_1"><a class="footnoteCrossrefLink" href="#target_note_LCL214_78_1" title="Click to highlight in text"><sup class="lineRef">1</sup>factumve <span class="italic">Gertz</span>: factumque <span class="italic">A.</span></a></li><script type="text/javascript">document.getElementById('note_LCL214_78_1').style.display = "none";</script></ul></section></notes></section>