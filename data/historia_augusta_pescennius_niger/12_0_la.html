<section class="div1 language" lang="la"><header><hgroup><h1>Pescennius Niger</h1></hgroup></header><section class="div2"><p class="noindent">

bibere vidisset, iusserit omne argentum summoveri de usu expeditionali, addito eo ut ligneis vasis uterentur. quod quidem illi odium militare concitavit. <span class="br"></span><span class="lineNumber">2</span><span class="br"></span>dicebat enim posse fieri, ut sarcinae militares in potestatem hostium venirent, nec se barbarae nationes argento nostro gloriosiores fecerent, cum alia minus <span class="br"></span><span class="lineNumber">3</span><span class="br"></span>apta hosticam viderentur ad gloriam. idem iussit vinum in expeditione neminem bibere, sed aceto <span class="br"></span><span class="lineNumber">4</span><span class="br"></span>universos esse contentos. idem pistores sequi expeditionem prohibuit, bucellato iubens milites et <span class="br"></span><span class="lineNumber">5</span><span class="br"></span>omnes contentos esse. idem ob unius gallinacei direptionem decem commanipulones, qui raptum ab uno comederant, securi percuti iussit; et fecisset, nisi ab omni exercitu prope usque ad metum seditionis <span class="br"></span><span class="lineNumber">6</span><span class="br"></span>esset rogatus. et cum pepercisset, iussit ut denorum galliriaceorum pretia provinciali redderent decem, qui simul furto convixerant, addito eo ut tota in expeditione in commanipulatione nemo focum faceret, ne umquam recens coctum cibum sumerent, sed pane ac frigida vescerentur, adpositis speculatoribus, <span class="br"></span><span class="lineNumber">7</span><span class="br"></span>qui id curarent. idem iussit, ne zona milites ad bellum ituri<a class="footnoteLink" href="#note_LCL139_452_1" id="target_note_LCL139_452_1"><sup>1</sup></a> aureos vel argenteos nummos portarent, sed publice commendarent, recepturi post proelia

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL139_452_1"><a class="footnoteCrossrefLink" href="#target_note_LCL139_452_1" title="Click to highlight in text"><sup class="lineRef">1</sup><span class="italic">item</span> P.</a></li><script type="text/javascript">document.getElementById('note_LCL139_452_1').style.display = "none";</script></ul></section></notes></section>