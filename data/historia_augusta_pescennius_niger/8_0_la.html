<section class="div1 language" lang="la"><header><hgroup><h1>Pescennius Niger</h1></hgroup></header><section class="div2">
<p><span class="br"></span><span class="lineNumber">10</span><span class="br"></span>Fuit ergo miles optimus, tribunus singularis, dux praecipuus, legatus severissimus, consul insignis, vir domi forisque conspicuus, imperator infelix; usui denique rei publicae sub Severo, homine tetrico, esse</p>
</section>
<section class="div2">
<p>VII. potuisset, si cum eo esse voluisset. sed deceptus est consiliis scaevis<a class="footnoteLink" href="#note_LCL139_444_1" id="target_note_LCL139_444_1"><sup>1</sup></a> Aureliani, qui filias suas eius filiis despondens persistere eum fecit in imperio.</p>
<p><span class="br"></span><span class="lineNumber">2</span><span class="br"></span>Hic tantae fuit auctoritatis, ut ad Marcum primum deinde ad Commodum scriberet, cum videret provincias facili administrationum mutatione subverti, primum ut nulli ante quinquennium succederetur provinciae praesidi vel legato vel proconsuli, quod prius deponerent potestatem quam scirent administrare. <span class="br"></span><span class="lineNumber">3</span><span class="br"></span>deinde ne novi ad regendam rem publicam accederent praeter militares administrationes intimavit, ut assessores in quibus provinciis adsedissent, in his <span class="br"></span><span class="lineNumber">4</span><span class="br"></span>administrarent. quod postea Severus et deinceps multi tenuerunt, ut probant Pauli et Ulpiani praefecturae, qui Papiniano in consilio fuerunt ac postea, cum unus ad memoriam, alter ad libellos paruisset,

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL139_444_1"><a class="footnoteCrossrefLink" href="#target_note_LCL139_444_1" title="Click to highlight in text"><sup class="lineRef">1</sup><span class="italic">scaeuis</span> Salmasius; <span class="italic">sceui</span> P.</a></li><script type="text/javascript">document.getElementById('note_LCL139_444_1').style.display = "none";</script></ul></section></notes></section>