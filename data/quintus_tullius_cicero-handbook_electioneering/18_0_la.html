<section class="div1 language" lang="la"><header><hgroup><h1>Commentariolum Petitionis</h1></hgroup></header>
<p>Ac ne videar aberrasse a distributione mea, qui haec in
hac populari parte petitionis disputem, hoc sequor, haec
omnia non tam ad amicorum studia quam ad popularem
famam pertinere: etsi inest aliquid ex illo genere, benigne
respondere, studiose inservire negotiis ac periculis amicorum,
tamen hoc loco ea dico quibus multitudinem capere
possis, ut de nocte domus compleatur, ut multi spe tui
praesidi teneantur, ut amiciores abs te discedant quam accesserint,
ut quam plurimorum aures optimo sermone
compleantur.</p>
<p><span class="br"></span><span class="lineNumber">50</span><span class="br"></span>Sequitur enim ut de rumore dicendum sit, cui maxime
serviendum est. sed quae dicta sunt omni superiore oratione,
eadem ad rumorem concelebrandum valent, dicendi
laus, studia publicanorum et equestris ordinis, hominum
nobilium voluntas, adulescentulorum frequentia,
eorum qui abs te defensi sunt adsiduitas, ex municipiis
multitudo eorum quos tua causa venisse appareat, bene
&lt;te&gt;<a class="footnoteLink" href="#note_LCL462_438_53" id="target_note_LCL462_438_53"><sup>53</sup></a> ut homines nosse, comiter appellare, adsidue ac diligenter
petere, benignum ac liberalem esse loquantur et
existiment, domus ut multa nocte<a class="footnoteLink" href="#note_LCL462_438_54" id="target_note_LCL462_438_54"><sup>54</sup></a> compleatur, omnium
generum frequentia adsit, satis fiat oratione omnibus, re
operaque multis, perficiatur id quod fieri potest labore et
arte ac diligentia, non ut ad populum ab his hominibus
<span class="br"></span><span class="lineNumber">51</span><span class="br"></span>fama perveniat sed ut in his studiis populus ipse versetur.
iam urbanam illam multitudinem et eorum studia qui
contiones tenent adeptus es in Pompeio ornando, Manili
causa recipienda, Cornelio defendendo; excitanda nobis




</p><notes><section class="footnotes"><ul><li class="note" id="note_LCL462_438_53"><a class="footnoteCrossrefLink" href="#target_note_LCL462_438_53" title="Click to highlight in text"><sup class="lineRef">53</sup>(<span class="italic">Sch√ºtz</span>)</a></li><script type="text/javascript">document.getElementById('note_LCL462_438_53').style.display = "none";</script><li class="note" id="note_LCL462_438_54"><a class="footnoteCrossrefLink" href="#target_note_LCL462_438_54" title="Click to highlight in text"><sup class="lineRef">54</sup>&lt;de&gt; nocte <span class="italic">Malaespina</span></a></li><script type="text/javascript">document.getElementById('note_LCL462_438_54').style.display = "none";</script></ul></section></notes></section>