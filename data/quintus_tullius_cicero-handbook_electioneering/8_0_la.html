<section class="div1 language" lang="la"><header><hgroup><h1>Commentariolum Petitionis</h1></hgroup></header><p class="noindent">
<span class="br"></span><span class="lineNumber">19</span><span class="br"></span>tui studiosi sint elaborato. quod si satis grati homines
essent, haec tibi omnia parata esse debebant, sicuti parata
esse confido. nam hoc biennio quattuor sodalitates hominum
ad ambitionem gratiosissimorum tibi obligasti, C.
Fundani, Q. Galli, C. Corneli, C. Orchivi; horum in causis
ad te deferendis quid tibi eorum sodales receperint et
confirmarint scio; nam interfui. qua re hoc tibi faciendum
est, hoc tempore ut ab his quod debent exigas saepe commonendo,
rogando, confirmando, curando ut intellegant
nullum se umquam aliud tempus habituros referendae
gratiae; profecto homines et spe reliquorum tuorum
officiorum et[iam] recentibus beneficiis ad studium navandum
<span class="br"></span><span class="lineNumber">20</span><span class="br"></span>excitabuntur. et omnino, quoniam eo genere amicitiarum
petitio tua maxime munita est quod ex causarum
defensionibus adeptus es, fac ut plane iis omnibus quos
devinctos tenes discriptum ac dispositum suum cuique
munus sit; et quem ad modum nemini illorum molestus
nulla in re umquam fuisti, sic cura ut intellegant omnia te
<span class="br"></span><span class="lineNumber">21</span><span class="br"></span>quae ab illis tibi deberi putaris ad hoc tempus reservasse.
sed quoniam tribus rebus homines maxime ad benevolentiam
atque haec suffragandi studia ducuntur,<a class="footnoteLink" href="#note_LCL462_418_29" id="target_note_LCL462_418_29"><sup>29</sup></a> beneficio,
spe, adiunctione animi ac voluntate, animadvertendum est
quem ad modum cuique horum generi sit inserviendum.
minimis beneficiis homines adducuntur ut satis causae putent
esse ad studium suffragationis, nedum ii quibus saluti
fuisti, quos tu habes plurimos, non intellegant, si hoc tuo
tempore tibi non satis fecerint, se probatos nemini um-



</p><notes><section class="footnotes"><ul><li class="note" id="note_LCL462_418_29"><a class="footnoteCrossrefLink" href="#target_note_LCL462_418_29" title="Click to highlight in text"><sup class="lineRef">29</sup>adducuntur <span class="italic">Lamb.</span></a></li><script type="text/javascript">document.getElementById('note_LCL462_418_29').style.display = "none";</script></ul></section></notes></section>