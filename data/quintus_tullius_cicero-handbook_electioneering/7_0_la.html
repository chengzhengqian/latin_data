<section class="div1 language" lang="la"><header><hgroup><h1>Commentariolum Petitionis</h1></hgroup></header><p class="noindent">

diligentiam, quarum altera in amicorum studiis, altera in
populari voluntate ponenda est. amicorum studia beneficiis
et officiis et vetustate et facilitate ac iucunditate naturae
parta esse oportet. sed hoc nomen amicorum in petitione
latius patet quam in cetera vita; quisquis est enim qui
ostendat aliquid in te voluntatis, qui colat, qui domum ventitet,
is in amicorum numero est habendus. sed tamen qui
sunt amici ex causa iustiore cognationis aut adfinitatis aut
sodalitatis aut alicuius necessitudinis, iis carum et iucundum
<span class="br"></span><span class="lineNumber">17</span><span class="br"></span>esse maxime prodest. deinde ut quisque est intimus
ac maxime domesticus, ut is amet &lt;et&gt; quam<a class="footnoteLink" href="#note_LCL462_416_25" id="target_note_LCL462_416_25"><sup>25</sup></a> amplissimum
esse te cupiat valde elaborandum est, tum ut tribules,
ut vicini, ut clientes, ut denique liberti, postremo
etiam servi tui; nam fere omnis sermo ad forensem famam
<span class="br"></span><span class="lineNumber">18</span><span class="br"></span>a domesticis emanat auctoribus. deinde sunt instituendi
cuiusque generis amici: ad speciem, homines illustres honore
ac nomine (qui, etiam si suffragandi studia non navant,
tamen adferunt petitori aliquid dignitatis); ad ius
obtinendum, magistratus (ex quibus maxime consules,<a class="footnoteLink" href="#note_LCL462_416_26" id="target_note_LCL462_416_26"><sup>26</sup></a>
deinde tribuni plebi); ad conficiendas centurias, homines
excellenti gratia. qui abs te tribum aut centuriam aut aliquod
beneficium aut habeant aut ut habeant sperent, eos
prorsus magno opere et compara et confirma; nam per hos
annos homines ambitiosi vehementer omni studio atque
opera &lt;e&gt;laborarunt<a class="footnoteLink" href="#note_LCL462_416_27" id="target_note_LCL462_416_27"><sup>27</sup></a> ut possent a tribulibus suis ea quae
peterent impetrare; hos tu homines, quibuscumque poteris
rationibus, ut ex animo atque [ex illa]<a class="footnoteLink" href="#note_LCL462_416_28" id="target_note_LCL462_416_28"><sup>28</sup></a> summa voluntate






</p><notes><section class="footnotes"><ul><li class="note" id="note_LCL462_416_25"><a class="footnoteCrossrefLink" href="#target_note_LCL462_416_25" title="Click to highlight in text"><sup class="lineRef">25</sup>quod</a></li><script type="text/javascript">document.getElementById('note_LCL462_416_25').style.display = "none";</script><li class="note" id="note_LCL462_416_26"><a class="footnoteCrossrefLink" href="#target_note_LCL462_416_26" title="Click to highlight in text"><sup class="lineRef">26</sup>consul (<span class="italic">Squarzaficus</span>)</a></li><script type="text/javascript">document.getElementById('note_LCL462_416_26').style.display = "none";</script><li class="note" id="note_LCL462_416_27"><a class="footnoteCrossrefLink" href="#target_note_LCL462_416_27" title="Click to highlight in text"><sup class="lineRef">27</sup>(<span class="italic">Turn.</span>)</a></li><script type="text/javascript">document.getElementById('note_LCL462_416_27').style.display = "none";</script><li class="note" id="note_LCL462_416_28"><a class="footnoteCrossrefLink" href="#target_note_LCL462_416_28" title="Click to highlight in text"><sup class="lineRef">28</sup>(<span class="italic">Watt</span>* (illa <span class="italic">iam del. Constans</span>))</a></li><script type="text/javascript">document.getElementById('note_LCL462_416_28').style.display = "none";</script></ul></section></notes></section>