<section class="div1 language" lang="la"><header><hgroup><h1>Commentariolum Petitionis</h1></hgroup></header><p class="noindent">

defensi et qui per te servati ac iudiciis liberati sunt; haec tu
plane ab his postulato ut, quoniam nulla impensa per te alii
rem, alii honestatem, alii salutem ac fortunas omnis obtinuerint,
<a class="footnoteLink" href="#note_LCL462_430_43" id="target_note_LCL462_430_43"><sup>43</sup></a> nec aliud ullum tempus futurum sit ubi tibi referre
gratiam possint, hoc te officio remunerentur.</p>
<p><span class="br"></span><span class="lineNumber">39</span><span class="br"></span>Et quoniam in amicorum studiis haec omnis oratio versatur,
qui locus in hoc genere cavendus sit praetermittendum
non videtur. fraudis atque insidiarum et perfidiae
plena sunt omnia. non est huius temporis perpetua illa de
hoc genere disputatio, quibus rebus benevolus et simulator
diiudicari possit; tantum est huius temporis admonere.
summa tua virtus eosdem homines et simulare tibi se esse
amicos et invidere coegit. quam ob rem Ἐπιχάμειον illud
teneto, nervos atque artus esse sapientiae non temere
<span class="br"></span><span class="lineNumber">40</span><span class="br"></span>credere, et, cum tuorum amicorum studia constitueris,
tum etiam obtrectatorum atque adversariorum rationes et
genera cognoscito. haec tria sunt: unum quos laesisti, alterum
qui sine causa non amant, tertium qui competitorum
valde amici sunt. quos laesisti, cum contra eos pro amico
diceres, iis te plane purgato, necessitudines commemorato,
in spem adducito te in eorum rebus, si se in amicitiam
contulerint, pari studio atque officio futurum. qui sine
causa non amant, eos aut beneficio aut spe aut significando
tuo erga illos studio dato operam ut de illa animi pravitate
deducas. quorum voluntas erit abs te propter competitorum
amicitias alienior, iis quoque eadem inservito ratione



</p><notes><section class="footnotes"><ul><li class="note" id="note_LCL462_430_43"><a class="footnoteCrossrefLink" href="#target_note_LCL462_430_43" title="Click to highlight in text"><sup class="lineRef">43</sup>obtinuerunt (<span class="italic">Mueller</span>)</a></li><script type="text/javascript">document.getElementById('note_LCL462_430_43').style.display = "none";</script></ul></section></notes></section>