<section class="div1 language" lang="la"><header><hgroup><h1>Commentariolum Petitionis</h1></hgroup></header><p class="noindent">

quam fore; quod cum ita sit, tamen rogandi sunt atque
etiam in hanc opinionem adducendi ut, qui adhuc nobis
obligati fuerint, iis vicissim nos obligari posse videamur.
<span class="br"></span><span class="lineNumber">22</span><span class="br"></span>qui autem spe tenentur, quod genus hominum multo
etiam est<a class="footnoteLink" href="#note_LCL462_420_30" id="target_note_LCL462_420_30"><sup>30</sup></a> diligentius atque officiosius, iis fac ut propositum
ac paratum auxilium tuum esse videatur, denique
ut spectatorem te suorum officiorum esse intellegant diligentem,
ut videre te plane atque animadvertere quantum
<span class="br"></span><span class="lineNumber">23</span><span class="br"></span>a quoque proficiscatur appareat. tertium illud genus est
studiorum voluntarium, quod agendis gratiis, accommodandis
sermonibus ad eas rationes propter quas quisque
studiosus tui esse videbitur, significanda erga illos pari
voluntate, adducenda amicitia in spem familiaritatis et
consuetudinis confirmari oportebit. atque in his omnibus
generibus iudicato et perpendito quantum quisque possit,
ut scias et quem ad modum cuique inservias et quid a
<span class="br"></span><span class="lineNumber">24</span><span class="br"></span>quoque exspectes ac postules. sunt enim quidam homines
in suis vicinitatibus et municipiis gratiosi, sunt diligentes et
copiosi qui, etiam si antea non studuerunt huic gratiae, tamen
ex tempore elaborare eius causa cui debent aut volunt
facile possunt; his hominum generibus sic inserviendum
est ut ipsi intellegant te videre quid a quoque exspectes,
sentire quid accipias, meminisse quid acceperis. sunt autem
alii qui aut nihil possunt aut etiam odio sunt tribulibus
suis nec habent tantum animi ac facultatis ut enitantur ex
tempore; hos ut internoscas videto, ne spe in aliquo maiore
posita praesidi parum comparetur.</p>
<p><span class="br"></span><span class="lineNumber">25</span><span class="br"></span>Et quamquam partis ac fundatis amicitiis fretum ac
munitum esse oportet, tamen in ipsa petitione amicitiae
permultae ac perutiles comparantur; nam in ceteris molestiis

</p><notes><section class="footnotes"><ul><li class="note" id="note_LCL462_420_30"><a class="footnoteCrossrefLink" href="#target_note_LCL462_420_30" title="Click to highlight in text"><sup class="lineRef">30</sup>si (<span class="italic">Gruter</span>)</a></li><script type="text/javascript">document.getElementById('note_LCL462_420_30').style.display = "none";</script></ul></section></notes></section>