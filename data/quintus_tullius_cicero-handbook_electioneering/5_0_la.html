<section class="div1 language" lang="la"><header><hgroup><h1>Commentariolum Petitionis</h1></hgroup></header><p class="noindent">

nullum in locum tam sanctum ac tam religiosum accessit in
quo non, etiam si in aliis culpa non esset, tamen ex sua
nequitia dedecoris suspicionem relinqueret; qui ex curia
Curios et Annios, ab atriis Sapalas et Carvilios, ex equestri
ordine Pompilios et Vettios sibi amicissimos comparavit;<a class="footnoteLink" href="#note_LCL462_412_21" id="target_note_LCL462_412_21"><sup>21</sup></a>
qui tantum habet audaciae, tantum nequitiae, tantum denique
in libidine artis et efficacitatis, ut prope in parentum
gremiis praetextatos liberos constuprarit? quid ego nunc
tibi de Africa, quid de testium dictis scribam? nota sunt,
et ea tu saepius legito; sed tamen hoc mihi non praetermittendum
videtur, quod primum ex eo iudicio tam egens
discessit quam quidam iudices eius ante illud iudicium
fuerunt, deinde tam invidiosus ut aliud in eum iudicium
cottidie flagitetur. hic se sic habet ut magis contemnam
<span class="br"></span><span class="lineNumber">11</span><span class="br"></span>siquid commoverit quam ut timeam etiam si quierit.<a class="footnoteLink" href="#note_LCL462_412_22" id="target_note_LCL462_412_22"><sup>22</sup></a>
quanto melior tibi fortuna petitionis data est quam nuper
homini novo, C. Coelio! ille cum duobus hominibus ita
nobilissimis petebat ut tamen in iis omnia pluris essent
quam ipsa nobilitas, summa ingenia, summus pudor, plurima
beneficia, summa ratio ac diligentia petendi; ac tamen
eorum alterum Coelius, cum multo inferior esset genere,
<span class="br"></span><span class="lineNumber">12</span><span class="br"></span>superior nulla re paene, superavit. qua re tibi, si facies ea
quae natura et studia quibus semper usus es largiuntur,
quae temporis tui ratio desiderat, quae potes, quae debes,






</p><notes><section class="footnotes"><ul><li class="note" id="note_LCL462_412_21"><a class="footnoteCrossrefLink" href="#target_note_LCL462_412_21" title="Click to highlight in text"><sup class="lineRef">21</sup>compararit (<span class="italic">Squarzaficus</span>)</a></li><script type="text/javascript">document.getElementById('note_LCL462_412_21').style.display = "none";</script><li class="note" id="note_LCL462_412_22"><a class="footnoteCrossrefLink" href="#target_note_LCL462_412_22" title="Click to highlight in text"><sup class="lineRef">22</sup>magis timeat (-ant <span class="italic">Tydeman, vulg.</span>) etiam si quierit quam ut
contemnat (-ant <span class="italic">idem</span>) si quid commoverit (<span class="italic">sero sapiens SB*, qui</span>
<span class="italic">etiam</span> -as . . . -as <span class="italic">conieceram</span>).</a></li><script type="text/javascript">document.getElementById('note_LCL462_412_22').style.display = "none";</script></ul></section></notes></section>