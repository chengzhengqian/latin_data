<section class="div1 language" lang="la"><header><hgroup><h1>Commentariolum Petitionis</h1></hgroup></header><p class="noindent">

in conviviis, quae fac ut et abs te et ab amicis tuis concelebrentur
et passim et tributim; est etiam in opera, quam
pervulga et communica, curaque ut aditus ad te diurni
nocturnique pateant, neque solum foribus aedium tuarum
sed etiam vultu ac fronte, quae est animi ianua; quae si significat
voluntatem abditam esse ac retrusam, parvi refert
patere ostium. homines enim non modo promitti sibi,
praesertim quod a candidato petant, sed etiam large atque
<span class="br"></span><span class="lineNumber">45</span><span class="br"></span>honorifice promitti volunt. qua re hoc quidem facile praeceptum
est, ut quod facturus sis id significes te studiose ac
libenter esse facturum; illud difficilius et magis ad tempus
quam ad naturam accommodatum tuam, quod facere non
possis, ut id aut iucunde neges &lt;aut etiam non neges&gt;;<a class="footnoteLink" href="#note_LCL462_434_48" id="target_note_LCL462_434_48"><sup>48</sup></a>
quorum alterum est tamen boni viri, alterum boni petitoris.
nam cum id petitur quod honeste aut sine detrimento
nostro promittere non possumus, quo modo si qui roget ut
contra amicum aliquem causam recipiamus, belle negandum
est, ut ostendas necessitudinem, demonstres quam
moleste feras, aliis te id rebus exsarturum<a class="footnoteLink" href="#note_LCL462_434_49" id="target_note_LCL462_434_49"><sup>49</sup></a> esse persuadeas.
<span class="br"></span><span class="lineNumber">46</span><span class="br"></span>audivi hoc dicere quendam de quibusdam oratoribus,
ad quos causam suam detulisset, gratiorem sibi
orationem &lt;eius&gt;<a class="footnoteLink" href="#note_LCL462_434_50" id="target_note_LCL462_434_50"><sup>50</sup></a> fuisse qui negasset quam illius qui recepisset;
sic homines fronte et oratione magis quam ipso
beneficio reque capiuntur. verum hoc probabile est, illud
alterum subdurum tibi homini Platonico suadere, sed





</p><notes><section class="footnotes"><ul><li class="note" id="note_LCL462_434_48"><a class="footnoteCrossrefLink" href="#target_note_LCL462_434_48" title="Click to highlight in text"><sup class="lineRef">48</sup>(<span class="italic">Watt, auct. Purser et Constans</span>)</a></li><script type="text/javascript">document.getElementById('note_LCL462_434_48').style.display = "none";</script><li class="note" id="note_LCL462_434_49"><a class="footnoteCrossrefLink" href="#target_note_LCL462_434_49" title="Click to highlight in text"><sup class="lineRef">49</sup>exa(u)cturum (<span class="italic">Lamb.</span>)</a></li><script type="text/javascript">document.getElementById('note_LCL462_434_49').style.display = "none";</script><li class="note" id="note_LCL462_434_50"><a class="footnoteCrossrefLink" href="#target_note_LCL462_434_50" title="Click to highlight in text"><sup class="lineRef">50</sup><span class="italic">om., cod. Canonicianus</span>*</a></li><script type="text/javascript">document.getElementById('note_LCL462_434_50').style.display = "none";</script></ul></section></notes></section>