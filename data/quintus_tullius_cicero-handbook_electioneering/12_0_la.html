<section class="div1 language" lang="la"><header><hgroup><h1>Commentariolum Petitionis</h1></hgroup></header><p class="noindent">

ne nomenclator solum sed amicus etiam bonus esse videare.
ita cum et hos ipsos, propter suam ambitionem qui
apud tribulis suos plurimum gratia possunt,<a class="footnoteLink" href="#note_LCL462_426_37" id="target_note_LCL462_426_37"><sup>37</sup></a> studiosos in
centuriis habebis et ceteros qui apud aliquam partem tribulium
propter municipi aut vicinitatis<a class="footnoteLink" href="#note_LCL462_426_38" id="target_note_LCL462_426_38"><sup>38</sup></a> aut collegi rationem
valent cupidos tui constitueris, in optima spe esse
<span class="br"></span><span class="lineNumber">33</span><span class="br"></span>debebis. iam equitum centuriae multo facilius mihi diligentia
posse teneri videntur: primum cognosci equites
&lt;oportet&gt;<a class="footnoteLink" href="#note_LCL462_426_39" id="target_note_LCL462_426_39"><sup>39</sup></a> (pauci enim sunt), deinde appeti (multo enim
facilius illa adulescentulorum ad amicitiam aetas adiungitur).
deinde habes tecum ex iuventute optimum quemque
et studiosissimum humanitatis; tum autem, quod equester
ordo tuus est, sequentur illi auctoritatem ordinis, si abs te
adhibebitur ea diligentia ut non ordinis solum voluntate
sed etiam singulorum amicitiis eas centurias confirmatas
habeas. nam studia adulescentulorum in suffragando, in
obeundo, in nuntiando, in adsectando mirifice et magna et
honesta sunt.</p>
<p><span class="br"></span><span class="lineNumber">34</span><span class="br"></span>Et, quoniam adsectationis mentio facta est, id quoque
curandum est ut cottidiana cuiusque generis et ordinis et
aetatis utare; nam ex ea ipsa copia coniectura fieri poterit
quantum sis in ipso campo virium ac facultatis habiturus.
huius autem rei tres partes sunt: una salutatorum [cum domum
veniunt],<a class="footnoteLink" href="#note_LCL462_426_40" id="target_note_LCL462_426_40"><sup>40</sup></a> altera deductorum, tertia adsectatorum.
<span class="br"></span><span class="lineNumber">35</span><span class="br"></span>in salutatoribus, qui magis vulgares sunt et hac consuetudine
quae nunc est &lt;ad&gt;<a class="footnoteLink" href="#note_LCL462_426_41" id="target_note_LCL462_426_41"><sup>41</sup></a> pluris veniunt, hoc efficiendum
est ut hoc ipsum minimum officium eorum tibi gratissimum





</p><notes><section class="footnotes"><ul><li class="note" id="note_LCL462_426_37"><a class="footnoteCrossrefLink" href="#target_note_LCL462_426_37" title="Click to highlight in text"><sup class="lineRef">37</sup>possint (<span class="italic">Palermus</span>)</a></li><script type="text/javascript">document.getElementById('note_LCL462_426_37').style.display = "none";</script><li class="note" id="note_LCL462_426_38"><a class="footnoteCrossrefLink" href="#target_note_LCL462_426_38" title="Click to highlight in text"><sup class="lineRef">38</sup>civitatis (<span class="italic">Petreius</span>)</a></li><script type="text/javascript">document.getElementById('note_LCL462_426_38').style.display = "none";</script><li class="note" id="note_LCL462_426_39"><a class="footnoteCrossrefLink" href="#target_note_LCL462_426_39" title="Click to highlight in text"><sup class="lineRef">39</sup>(<span class="italic">Watt, sed post</span> primum)</a></li><script type="text/javascript">document.getElementById('note_LCL462_426_39').style.display = "none";</script><li class="note" id="note_LCL462_426_40"><a class="footnoteCrossrefLink" href="#target_note_LCL462_426_40" title="Click to highlight in text"><sup class="lineRef">40</sup>(<span class="italic">Or.</span>)</a></li><script type="text/javascript">document.getElementById('note_LCL462_426_40').style.display = "none";</script><li class="note" id="note_LCL462_426_41"><a class="footnoteCrossrefLink" href="#target_note_LCL462_426_41" title="Click to highlight in text"><sup class="lineRef">41</sup>(<span class="italic">Watt</span>)</a></li><script type="text/javascript">document.getElementById('note_LCL462_426_41').style.display = "none";</script></ul></section></notes></section>