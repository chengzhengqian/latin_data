<section class="div1 language" lang="la"><header><hgroup><h1>Commentariolum Petitionis</h1></hgroup></header><p class="noindent">

primum, id quod ante oculos est, senatores equitesque Romanos,
ceterorum &lt;ordinum&gt; omnium<a class="footnoteLink" href="#note_LCL462_424_35" id="target_note_LCL462_424_35"><sup>35</sup></a> navos homines et
gratiosos complectere. multi homines urbani industrii,
multi libertini in foro gratiosi navique versantur; quos per
te, quos per communis amicos poteris, summa cura ut
cupidi tui sint elaborato, appetito, adlegato, summo beneficio
<span class="br"></span><span class="lineNumber">30</span><span class="br"></span>te adfici ostendito. deinde habeto rationem urbis totius,
collegiorum, montium,<a class="footnoteLink" href="#note_LCL462_424_36" id="target_note_LCL462_424_36"><sup>36</sup></a> pagorum, vicinitatum; ex his
principes ad amicitiam tuam si adiunxeris, per eos reliquam
multitudinem facile tenebis. postea totam Italiam
fac ut in animo ac memoria tributim discriptam comprehensamque
habeas, ne quod municipium, coloniam, praefecturam,
locum denique Italiae ne quem esse patiare in
<span class="br"></span><span class="lineNumber">31</span><span class="br"></span>quo non habeas firmamenti quod satis esse possit, perquiras
et investiges homines ex omni regione, eos cognoscas,
appetas, confirmes, cures ut in suis vicinitatibus tibi petant
et tua causa quasi candidati sint. volent te amicum si suam
a te amicitiam expeti videbunt; id ut intellegant, oratione
ea quae ad eam rationem pertinet habenda consequere.
homines municipales ac rusticani, si nomine nobis noti
sunt, in amicitia se esse arbitrantur; si vero etiam praesidi
se aliquid sibi constituere putant, non amittunt occasionem
promerendi. hos ceteri et maxime tui competitores
ne norunt quidem, tu et nosti et facile cognosces, sine quo
<span class="br"></span><span class="lineNumber">32</span><span class="br"></span>amicitia esse non potest. neque id tamen satis est, tametsi
magnum est, si non sequitur spes utilitatis atque amicitiae,




</p><notes><section class="footnotes"><ul><li class="note" id="note_LCL462_424_35"><a class="footnoteCrossrefLink" href="#target_note_LCL462_424_35" title="Click to highlight in text"><sup class="lineRef">35</sup>hominum (<span class="italic">Buecheler</span>: ordinum <span class="italic">Petreius</span>)</a></li><script type="text/javascript">document.getElementById('note_LCL462_424_35').style.display = "none";</script><li class="note" id="note_LCL462_424_36"><a class="footnoteCrossrefLink" href="#target_note_LCL462_424_36" title="Click to highlight in text"><sup class="lineRef">36</sup>omnium (<span class="italic">Mommsen</span>)</a></li><script type="text/javascript">document.getElementById('note_LCL462_424_36').style.display = "none";</script></ul></section></notes></section>