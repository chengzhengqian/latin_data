<section class="div1 language" lang="la"><header><hgroup><h1>Commentariolum Petitionis</h1></hgroup></header><p class="noindent">
esse videatur; qui domum tuam venient, iis significato
te animadvertere (eorum amicis qui illis renuntient
ostendito, saepe ipsis dicito); sic homines saepe, cum
obeunt pluris competitores et vident unum esse aliquem
qui haec officia maxime animadvertat, ei se dedunt, deserunt
ceteros, minutatim ex communibus proprii, ex fucosis
firmi suffragatores evadunt. iam illud teneto diligenter, si
eum qui tibi promiserit audieris fucum, ut dicitur, facere
aut senseris, ut te id audisse aut scire dissimules, si qui tibi
se purgare volet quod suspectum esse arbitretur, adfirmes
te de illius voluntate numquam dubitasse nec debere dubitare;
is enim qui se non putat satis facere amicus esse nullo
modo potest. scire autem oportet quo quisque animo sit, ut
<span class="br"></span><span class="lineNumber">36</span><span class="br"></span>et quantum cuique confidas constituere possis. iam deductorum
officium quo maius est quam salutatorum, hoc
gratius tibi esse significato atque ostendito, et, quod eius
fieri poterit, certis temporibus descendito; magnam adfert
opinionem, magnam dignitatem cottidiana in deducendo
<span class="br"></span><span class="lineNumber">37</span><span class="br"></span>frequentia. tertia est ex hoc genere adsidua adsectatorum
copia. in ea quos voluntarios habebis, curato ut intellegant
te sibi in perpetuum summo beneficio obligari; qui autem
tibi debent, ab iis plane hoc munus exigito,<a class="footnoteLink" href="#note_LCL462_428_42" id="target_note_LCL462_428_42"><sup>42</sup></a> qui per aetatem
ac negotium poterunt, ipsi tecum ut adsidui sint, qui
ipsi sectari non poterunt, suos necessarios in hoc munere
constituant. valde ego te volo et ad rem pertinere arbitror
<span class="br"></span><span class="lineNumber">38</span><span class="br"></span>semper cum multitudine esse. praeterea magnam adferet
laudem et summam dignitatem si ii tecum erunt qui a te

</p><notes><section class="footnotes"><ul><li class="note" id="note_LCL462_428_42"><a class="footnoteCrossrefLink" href="#target_note_LCL462_428_42" title="Click to highlight in text"><sup class="lineRef">42</sup>exigitur <span class="italic">vel</span> -git <span class="italic">vel</span> -ge (<span class="italic">Or.</span>)</a></li><script type="text/javascript">document.getElementById('note_LCL462_428_42').style.display = "none";</script></ul></section></notes></section>