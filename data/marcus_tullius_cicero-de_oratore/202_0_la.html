<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sunt. Nam sicut quod apud Catonem est—qui multa rettulit, ex quibusa me exempli caus a multa ponuntur—per mihi scitum videtur, C. Publicium solitum dicere, ‘P. Mummium cuivis tempori hominem esse.’ Sic profecto res se habet nullum ut sit vitae tempus in quo non deceat leporem humanitatemque versari. Sed redeo ad cetera.</p>
<span class="br"></span><span class="lineNumber">272</span><span class="br"></span><p>Est huic finitimum dissimulationi cum honesto verbo vitiosa res appellatur: ut cum Africanus censor tribu movebat eum centurionem qui in Pauli pugna non adfuerat, cum ille se custodiae causa diceret in castris remansisse quaereretque cur ab eo notaretur, ‘Non amo,’ inquit, ‘nimium diligentes.’ <span class="br"></span><span class="lineNumber">273</span><span class="br"></span>Acutum etiam illud est cum ex alterius oratione aliud excipias atque ille vult; ut Salinatori Maximus cum Tarento amisso arcem tamen Livius retinuisset multaque ex ea proelia praeclara fecisset, cum aliquot post annos Maximus id oppidum recepisset, rogaretque eum Salinator ut meminisset opera sua se Tarentum recepisse; ‘Quidni,’ inquit, ‘meminerim? nunquam ego recepissem nisi tu perdidisses.’</p>
<span class="br"></span><span class="lineNumber">274</span><span class="br"></span><p>Sunt etiam illa subabsurda, sed eo ipso nomine saepe ridicula, non solum mimis perapposita, sed etiam quodammodo nobis:</p>
<span class="br"></span><span class="lineNumber"></span><span class="br"></span>
</section><notes></notes></section>