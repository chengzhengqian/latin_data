<section class="div1 language" lang="la"><header><hgroup><h1>Cicero</h1></hgroup></header><section class="div2">
<span class="br"></span><span class="lineNumber">5</span><span class="br"></span><p>II. Permulta tum vehementissima contentione animi, ingenii, virium ab eo dicta esse constabat; sententiamque eam quam senatus frequens secutus est ornatissimis et gravissimis verbis: ‘Ut populo Romano satisfieret, nunquam senatus neque consilium reipublicae neque fidem defuisse,’ ab eo dictam; et eundem (id quod in auctoritatibus perscriptis<a class="footnoteLink" href="#note_LCL349_6_1" id="target_note_LCL349_6_1"><sup>1</sup></a> exstat) scribendo adfuisse.</p>
<span class="br"></span><span class="lineNumber">6</span><span class="br"></span><p>Illa tanquam cycnea fuit divini hominis vox et oratio, quam quasi exspectantes post eius interitum veniebamus in curiam ut vestigium illud ipsum in quo ille postremum institisset contueremur; namque tum latus ei dicenti condoluisse sudoremque multum consecutum esse audiebamus; ex quo cum cohorruisset, cum febri domum rediit dieque septimo <span class="br"></span><span class="lineNumber">7</span><span class="br"></span>lateris dolore consumptus est. O fallacem hominum spem fragilemque fortunam, et inanes nostras contentiones, quae medio in spatio saepe franguntur et corruunt et ante in ipso cursu obruuntur quam portum conspicere potuerunt! Nam quamdiu Crassi fuit ambitionis labore vita districta, tamdiu privatis magis officiis et ingenii laude floruit quam fructu amplitudinis aut reipublicae dignitate: qui autem ei annus primus ab honorum perfunctione aditum omnium concessu ad summam auctoritatem dabat, is eius omnem spem atque omnia vitae consilia morte 


</p></section><notes><section class="footnotes"><ul><li class="note" id="note_LCL349_6_1"><a class="footnoteCrossrefLink" href="#target_note_LCL349_6_1" title="Click to highlight in text"><sup class="lineRef">1</sup><span class="italic">v.l.</span> praescriptis.</a></li><script type="text/javascript">document.getElementById('note_LCL349_6_1').style.display = "none";</script></ul></section></notes></section>