<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

maxime illustravit, adiunxit, etiamsi opus est, tamen minus est necessarium. Quidnam? inquit Catulus; an laudationes? id enim video poni genus tertium.</p>
<span class="br"></span><span class="lineNumber">44</span><span class="br"></span><p>XI. Ita, inquit Antonius, et in eo quidem genere scio et me, et omnes qui adfuerunt, delectatos esse vehementer, cum abs te est Popilia, mater vestra, laudata, cui primum mulieri hunc honorem in nostra civitate tributum puto. Sed non omnia, quaecumque loquimur, mihi videntur ad artem et ad praecepta <span class="br"></span><span class="lineNumber">45</span><span class="br"></span>esse revocanda. Ex eis enim fontibus, unde omnia praecepta dicendi sumuntur, licebit etiam laudationem ornare, neque illa elementa desiderare, quae ut nemo tradat, quis est, qui nesciat, quae sint in homine laudanda? Positis enim eis rebus, quas Crassus in illius orationis suae, quam contra collegam censor habuit, principio dixit, ‘Quae natura aut fortuna darentur hominibus, in eis rebus se vinci posse animo aequo pati; quae ipsi sibi homines parare possent, in eis rebus se pati non posse vinci’: qui laudabit quempiam, intelleget, exponenda sibi esse <span class="br"></span><span class="lineNumber">46</span><span class="br"></span>fortunae bona. Ea sunt, generis, pecuniae, propinquorum, amicorum, opum, valetudinis, formae, virium, ingenii, ceterarumque rerum, quae sunt aut corporis, aut extraneae: si habuerit, bene rebus eis usum; si
<span class="br"></span><span class="lineNumber"></span><span class="br"></span>
</p></section><notes></notes></section>