<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2><span class="sc">De Oratore</span></h2>
<h2><span class="sc">Dialogus Seu Liber Secundus</span></h2>
<span class="br"></span><span class="lineNumber">1</span><span class="br"></span><p>I. Magna nobis pueris, Quinte frater, si memoria tenes, opinio fuit, L. Crassum non plus attigisse doctrinae, quam quantum prima illa puerili institutione potuisset; M. autem Antonium omnino omnis eruditionis expertem atque ignarum fuisse. Erantque multi qui, quanquam non ita sese rem habere arbitrarentur, tamen, quo facilius nos incensos studio dicendi a doctrina deterrerent, libenter id quod dixi, de illis oratoribus praedicarent, ut, si homines non eruditi summam essent prudentiam atque incredibilem eloquentiam consecuti, inanis omnis noster esse labor, et stultum in nobis erudiendis, patris nostri, <span class="br"></span><span class="lineNumber">2</span><span class="br"></span>optimi ac prudentissimi viri, studium videretur. Quos tum, ut pueri, refutare domesticis testibus patre et C. Aculeone propinquo nostro et L. Cicerone patruo solebamus, quod de Crasso pater, et Aculeo (quocum erat nostra matertera), quem Crassus dilexit ex
</p></section><notes></notes></section>