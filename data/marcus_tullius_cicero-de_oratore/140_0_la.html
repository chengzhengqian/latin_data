<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

mihi videntur ei melius nosse, qui dialectici appellantur, hi autem nostri ignorare, qui non minus nosse debeant, tum illud est frequentissimum in omni consuetudine vel sermonis vel scripti, cum idcirco aliquid ambigitur, quod aut verbum aut verba sint <span class="br"></span><span class="lineNumber">112</span><span class="br"></span>praetermissa. Iterum autem peccant, cum genus hoc causarum, quod in scripti interpretatione versatur, ab illis causis, in quibus, qualis quaeque res sit, disceptatur, seiungunt; nusquam enim tam quaeritur, quale sit genus ipsum rei quam in scripto, quod totum a facti controversia separatum est.</p>
<span class="br"></span><span class="lineNumber">113</span><span class="br"></span><p>Ita tria sunt omnino genera, quae in disceptationem et controversiam cadere possunt: quid fiat factum futurumve sit, aut quale sit, aut quo modo nominetur. Nam illud quidem, quod quidam Graeci adiungunt, ‘rectene factum sit,’ totum in eo est,‘quale sit.’</p>
<span class="br"></span><span class="lineNumber">114</span><span class="br"></span><p>XXVII. Sed iam ad institutum revertar meum. Cum igitur accepta causa et genere cognito rem tractare coepi, nihil prius constituo, quam quid sit illud, quo mihi sit referenda omnis illa oratio, quae sit propria quaestionis et iudicii. Deinde illa duo diligentissime considero, quorum alterum commendationem habet nostram aut eorum, quos defendimus, alterum est accommodatum ad eorum animos, apud quos dicimus, ad id, quod volumus, commovendos. Ita omnis ratio dicendi tribus ad persuadendum rebus est nixa: ut probemus vera esse, quae defendimus; ut conciliemus eos nobis, qui audiunt; ut animos eorum, ad quemcumque causa postulabit motum, vocemus.
<span class="br"></span><span class="lineNumber">116</span><span class="br"></span>Ad probandum autem duplex est oratori subiecta
<span class="br"></span><span class="lineNumber"></span><span class="br"></span>
</p></section><notes></notes></section>