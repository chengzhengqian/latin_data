<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

praeter hunc in utroque genere leporis excellens, et illo quod in perpetuitate sermonis, et hoc quod in <span class="br"></span><span class="lineNumber">221</span><span class="br"></span>celeritate atque dicto est. Nam haec perpetua contra Scaevolam Curiana defensio tota redundavit hilaritate quadam et ioco; dicta illa brevia non habuit. Parcebat enim adversarii dignitati, in quo ipse conservabat suam; quod est hominibus facetis et dicacibus difficillimum, habere hominum rationem et temporum et ea, quae occurrant, cum salsissime <span class="br"></span><span class="lineNumber">222</span><span class="br"></span>dici possint, tenere. Itaque nonnulli ridiculi homines hoc ipsum non insulse interpretantur dicere<a class="footnoteLink" href="#note_LCL348_360_1" id="target_note_LCL348_360_1"><sup>1</sup></a> Ennium, flammam a sapiente facilius ore in ardente opprimi, quam bona dicta teneat; haec scilicet bona dicta, quae salsa sint; nam ea dicta appellantur proprio iam nomine.</p>
<p>LV. Sed ut in Scaevolam continuit ea Crassus atque in illo altero genere, in quo nulli aculei contumeliarum inerant, causam illam disputationemque lusit, sic in Bruto, quem oderat et quem dignum contumelia iudicabat, utroque genere pugnavit. <span class="br"></span><span class="lineNumber">223</span><span class="br"></span>Quam multa de balneis, quas nuper ille vendiderat, quam multa de amisso patrimonio dixit! Atque illa brevia, cum ille diceret se sine causa sudare, ‘minime mirum,’ inquit, ‘modo enim existi de balneis.’ Innumerabilia talia fuerunt, sed non minus iucunda illa perpetua. Cum enim Brutus duo lectores 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL348_360_1"><a class="footnoteCrossrefLink" href="#target_note_LCL348_360_1" title="Click to highlight in text"><sup class="lineRef">1</sup><span class="italic">Piderit:</span> dicere enim aiunt.</a></li><script type="text/javascript">document.getElementById('note_LCL348_360_1').style.display = "none";</script></ul></section></notes></section>