<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

et alia correctio et dissipatio et quod continuatum et interruptum, et imago et sibi ipsi responsio et immutatio et disiunctio et ordo et relatio et digressio <span class="br"></span><span class="lineNumber">208</span><span class="br"></span>et circumscriptio. Haec enim sunt fere atque horum similia—vel plura etiam esse possunt—quae sententiis orationem verborumque conformationibus illuminant.<a class="footnoteLink" href="#note_LCL349_166_1" id="target_note_LCL349_166_1"><sup>1</sup></a></p>
<p>LV. Quae quidem te, Crasse, video, inquit Cotta, quod nota esse nobis putes, sine definitionibus et sine exemplis effudisse.</p>
<p>Ego vero, inquit Crassus, ne illa quidem quae supra dixi nova vobis esse arbitrabar, sed voluntati <span class="br"></span><span class="lineNumber">209</span><span class="br"></span>vestrum omnium parui. His autem de rebus sol me ille admonuit ut brevior essem, qui ipse iam praecipitans me quoque haec praecipitem paene evolvere coegit. Sed tamen huius generis demonstratio est et doctrina ipsa vulgaris; usus autem gravissimus et <span class="br"></span><span class="lineNumber">210</span><span class="br"></span>in hoc toto dicendi studio difficillimus. Quam ob rem quoniam de ornatu omni orationis sunt omnes si non patefacti at certe commonstrati loci, nunc quid aptum sit, hoc est, quid maxime deceat in oratione videamus. Quanquam id quidem perspicuum est non omni causae nec auditori neque personae neque <span class="br"></span><span class="lineNumber">211</span><span class="br"></span>tempori congruere orationis unum genus. Nam et causae capitis alium quemdam verborum sonum requirunt, alium rerum privatarum atque parvarum; et aliud dicendi genus deliberationes, aliud laudationes, aliud iudicia,<a class="footnoteLink" href="#note_LCL349_166_2" id="target_note_LCL349_166_2"><sup>2</sup></a> aliud sermones, aliud consolatio, 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_166_1"><a class="footnoteCrossrefLink" href="#target_note_LCL349_166_1" title="Click to highlight in text"><sup class="lineRef">1</sup><span class="italic">Kayser</span>: illuminent.</a></li><script type="text/javascript">document.getElementById('note_LCL349_166_1').style.display = "none";</script><li class="note" id="note_LCL349_166_2"><a class="footnoteCrossrefLink" href="#target_note_LCL349_166_2" title="Click to highlight in text"><sup class="lineRef">2</sup>[aliud iudicia] <span class="italic">Wilkins.</span></a></li><script type="text/javascript">document.getElementById('note_LCL349_166_2').style.display = "none";</script></ul></section></notes></section>