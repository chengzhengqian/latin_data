<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

audacia reprimebat, alterum cunctantem et quasi verecundantem incitabat. Neque eos similes effecit inter se, sed tantum alteri affinxit, de altero limavit, ut id conformaret in utroque quod utriusque natura pateretur.</p>
<span class="br"></span><span class="lineNumber">37</span><span class="br"></span><p>X. Haec eo mihi praedicenda fuerunt ut, si non omnia quae proponerentur a me ad omnium vestrum studium et ad genus id quod quisque vestrum in dicendo probaret adhaerescerent, id a me genus exprimi sentiretis quod maxime mihi ipsi probaretur. Ergo haec et agenda sunt ab oratore quae explicavit Antonius et dicenda quodam modo. Quinam igitur dicendi est modus melior—nam de actione post videro—quam ut Latine, ut plane, ut ornate, ut ad id quodcumque agetur apte congruenterque dicamus? <span class="br"></span><span class="lineNumber">38</span><span class="br"></span>Atque eorum quidem quae duo prima dixi rationem non arbitror exspectari a me, puri dilucidique sermonis: neque enim conamur docere eum dicere qui loqui nesciat, nec sperare qui Latine non possit hunc ornate esse dicturum, neque vero qui non dicat quod intellegamus hunc posse quod admiremur dicere. Linquamus igitur haec, quae cognitionem habent facilem, usum necessarium: nam alterum traditur litteris doctrinaque puerili, alterum adhibctur ob eam causam ut intellegatur quid quisque dicat: quod videmus ita esse necessarium ut tamen eo minus <span class="br"></span><span class="lineNumber">39</span><span class="br"></span>nihil esse possit. Sed omnis loquendi elegantia
</p></section><notes></notes></section>