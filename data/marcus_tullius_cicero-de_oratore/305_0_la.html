<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

jrruisse atque ut precario, non vi venisse videatur. <span class="br"></span><span class="lineNumber">166</span><span class="br"></span>Modus autem nullus est florentior in singulis verbis nec qui plus luminis afferat orationi; nam illud quod ex hoc genere profluit non est in uno verbo translato sed ex pluribus continuatis connectitur, ut aliud dicatur, aliud intellegendum sit:</p>
<blockquote><p>
<span class="line">. . . . . . . . . . . neque me patiar</span><span class="linebreak"></span>
<span class="line">Iterum ad unum scopulum ut olim classem Achivum offendere;</span><span class="linebreak"></span>
</p></blockquote>
<p>atque illud,</p>
<blockquote><p>
<span class="line">Erras, erras; nam exsultantem te et praefidentem tibi</span><span class="linebreak"></span>
<span class="line">Repriment validae legum habenae atque imperi insistent</span><span class="linebreak"></span>
<span class="line indent3">iugo.</span><span class="linebreak"></span>
</p></blockquote>
<p class="noindent">Sumpta re simili verba eius rei propria deinceps in <span class="br"></span><span class="lineNumber">167</span><span class="br"></span>rem aliam, ut dixi, transferuntur.</p>
<p>XLII. Est hoc magnum ornamentum orationis. In quo obscuritas fugienda est: etenim ex hoc genere fiunt ea quae dicuntur aenigmata; non est autem in verbo modus hic sed in oratione, id est, in continuatione verborum. Ne ilia quidem traductio atque immutatio in verbo quamdam fabricationem habet [sed in oratione]<a class="footnoteLink" href="#note_LCL349_130_1" id="target_note_LCL349_130_1"><sup>1</sup></a>:</p>
<blockquote><p>
<span class="line">Africa terribili tremit horrida terra tumultu;</span><span class="linebreak"></span>
</p></blockquote>
<p>[Pro ‘Afris’ est sumpta ‘Africa,’]<a class="footnoteLink" href="#note_LCL349_130_2" id="target_note_LCL349_130_2"><sup>2</sup></a> neque factum verbum est, ut ‘mare saxifragis undis,’ neque trans­latum, 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_130_1"><a class="footnoteCrossrefLink" href="#target_note_LCL349_130_1" title="Click to highlight in text"><sup class="lineRef">1</sup><span class="italic">Schütz.</span></a></li><script type="text/javascript">document.getElementById('note_LCL349_130_1').style.display = "none";</script><li class="note inline" id="note_LCL349_130_2"><a class="footnoteCrossrefLink" href="#target_note_LCL349_130_2" title="Click to highlight in text"><sup class="lineRef">2</sup><span class="italic">Kayser.</span></a></li><script type="text/javascript">document.getElementById('note_LCL349_130_2').style.display = "none";</script></ul></section></notes></section>