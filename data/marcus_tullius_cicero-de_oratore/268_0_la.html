<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Scaevolam qui eum Romae audivit adolescens et Q. Metellum L. filium familiarem meum, clarissimum virum, qui illum a se adolescente Athenis iam affectum senectute multos dies auditum esse dicebat.</p>
<span class="br"></span><span class="lineNumber">69</span><span class="br"></span><p>XIX. Haec autem, ut ex Apennino fluminum, sic ex communi sapientium iugo sunt doctrinarum facta divortia, ut philosophi tanquam in superum mare<a class="footnoteLink" href="#note_LCL349_56_1" id="target_note_LCL349_56_1"><sup>1</sup></a> defiuerent Graecum quoddam et portuosum, oratores autem in inferum hoc Tuscum et barbarum, scopulosum atque infestum, laberentur, in quo etiam <span class="br"></span><span class="lineNumber">70</span><span class="br"></span>ipse Ulysses errasset. Quare si hac eloquentia atque hoc oratore contenti sumus qui sciat aut negare oportere quod arguare aut si id non possis tum ostendere quod is fecerit qui insimuletur aut recte factum aut alterius culpa aut iniuria aut ex lege aut non contra legem aut imprudentia aut necessario, aut non eo nomine usurpandum quo arguatur, aut non ita agi ut debuerit ac licuerit; et, si satis esse putatis ea quae isti scriptores artis docent discere, quae multo tamen ornatius quam ab illis dicuntur et uberius explicavit Antoniusâ€”sed, si his contenti estis atque eis etiam quae dici voluistis a me, ex ingenti quodam oratorem immensoque campo in <span class="br"></span><span class="lineNumber">71</span><span class="br"></span>exiguum sane gyrum compellitis. Sin veterem illum Periclem aut hunc etiam, qui familiarior nobis propter scriptorum multitudinem est, Demosthenem sequi 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_56_1"><a class="footnoteCrossrefLink" href="#target_note_LCL349_56_1" title="Click to highlight in text"><sup class="lineRef">1</sup><span class="italic">Kayser</span>: mare Ionium.</a></li><script type="text/javascript">document.getElementById('note_LCL349_56_1').style.display = "none";</script></ul></section></notes></section>