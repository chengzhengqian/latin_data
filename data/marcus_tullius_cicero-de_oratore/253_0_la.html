<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

dignitate motus, verborum quoque ea gravitate et copia est ut unus ad dicendum instructissimus a natura esse videatur.</p>
<span class="br"></span><span class="lineNumber">32</span><span class="br"></span><p>IX. Ad nosmet ipsos iam revertor, quoniam sie fuimus semper comparati ut hominum sermonibus quasi in aliquod contentionis iudicium vocaremur: quid tam dissimile quam ego in dicendo et Antonius? cum ille is sit orator ut nihil eo possit esse praestantius, ego autem, quanquam memet mei poenitet, cum hoc maxime tamen in comparatione coniungar. Videtisne genus hoc quod sit Antoni? Forte, vehemens, commotum in agendo, praemunitum et ex omni parte causae septum, acre, acutum, enucleatum, in una<a class="footnoteLink" href="#note_LCL349_26_1" id="target_note_LCL349_26_1"><sup>1</sup></a> quaque re commorans, honeste cedens, acriter insequens, terrens, supplicans, summa orationis varietate, nulla nostrarum aurium satietate. <span class="br"></span><span class="lineNumber">33</span><span class="br"></span>Nos autem, quicumque in dicendo sumus (quoniam esse aliquo in numero vobis videmur), certe tamen ab huius multum genere distamus; quod quale sit non est meum dicere, propterea quod minime sibi quisque notus est et difficillime de se quisque sentit; sed tamen dissimilitudo intellegi potest et ex motus mei mediocritate et ex eo quod, quibus vestigiis primum institi, in eis fere soleo perorare, et quod aliquanto me maior in verbis<a class="footnoteLink" href="#note_LCL349_26_2" id="target_note_LCL349_26_2"><sup>2</sup></a> eligendis quam eum labo cura torquet, verentem ne si paulo obsoletior 




</p></section><notes><section class="footnotes"><ul><li class="note" id="note_LCL349_26_1"><a class="footnoteCrossrefLink" href="#target_note_LCL349_26_1" title="Click to highlight in text"><sup class="lineRef">1</sup><span class="italic">v.l.</span> in sua.</a></li><script type="text/javascript">document.getElementById('note_LCL349_26_1').style.display = "none";</script><li class="note" id="note_LCL349_26_2"><a class="footnoteCrossrefLink" href="#target_note_LCL349_26_2" title="Click to highlight in text"><sup class="lineRef">2</sup>in verbis quam in sententiis <span class="italic">codd.,</span> quam in sententiis <span class="italic">secl. Wilkins.</span></a></li><script type="text/javascript">document.getElementById('note_LCL349_26_2').style.display = "none";</script></ul></section></notes></section>