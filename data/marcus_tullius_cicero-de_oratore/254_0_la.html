<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

fuerit oratio non digna exspectatione et silentio fuisse <span class="br"></span><span class="lineNumber">34</span><span class="br"></span>videatur. Quod si in nobis qui adsumus tantae dissimilitudines sunt,<a class="footnoteLink" href="#note_LCL349_28_1" id="target_note_LCL349_28_1"><sup>1</sup></a> tam certae res cuiusque propriae, et in ea varietate fere melius a deteriore facultate magis quam genere distinguitur, atque omne laudatur quod in suo genere perfectum est, quid censetis si omnes qui ubique sunt aut fuerunt oratores amplecti voluerimus? nonne fore ut quot oratores, totidem paene reperiantur genera dicendi?</p>
<p>Ex qua mea disputatione forsitan occurrat illud, si paene innumerabiles sint quasi formae figuraeque dicendi, specie dispares, genere laudabiles, non posse ea quae inter se discrepant eisdem praeceptis atque <span class="br"></span><span class="lineNumber">35</span><span class="br"></span>in una institutione formari. Quod non est ita, diligentissimeque hoc est eis qui instituunt aliquos atque erudiunt videndum quo sua quemque natura maxime ferre videatur. Etenim videmus ex eodem quasi ludo summorum in suo cuiusque genere artifieum et magistrorum exisse discipulos dissimiles inter se, attamen laudandos, cum ad cuiusque naturam institutio <span class="br"></span><span class="lineNumber">36</span><span class="br"></span>doctoris accommodaretur. Cuius est vel maxime insigne illud exemplum (ut ceteras artes omittamus) quod dicebat Isocrates doctor singularis se calcaribus in Ephoro, contra autem in Theopompo frenis uti solere: alterum enim exsultantem verborum 


</p></section><notes><section class="footnotes"><ul><li class="note" id="note_LCL349_28_1"><a class="footnoteCrossrefLink" href="#target_note_LCL349_28_1" title="Click to highlight in text"><sup class="lineRef">1</sup>sunt <span class="italic">add. Bakius.</span></a></li><script type="text/javascript">document.getElementById('note_LCL349_28_1').style.display = "none";</script></ul></section></notes></section>