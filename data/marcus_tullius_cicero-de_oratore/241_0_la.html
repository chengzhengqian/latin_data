<section class="div1 language" lang="la"><header><hgroup><h1>Cicero</h1></hgroup></header><section class="div2">
<h2><span class="ac">M. Tullii Ciceronis De Oratore</span></h2>
<h2><span class="sc">Dialogus Seu Liber Tertius</span></h2>
<span class="br"></span><span class="lineNumber">1</span><span class="br"></span><p>I. Instituenti mihi, Quinte frater, eum sermonem referre et mandare huic tertio libro, quem post Antonii disputationem Crassus habuisset, acerba sane recordatio veterem animi curam molestiamque renovavit. Nam illud immortalitate dignum ingenium, illa humanitas, illa virtus L. Crassi morte exstincta subita est vix diebus decem post eum diem qui hoc
<span class="br"></span><span class="lineNumber">2</span><span class="br"></span>et superiore libro continetur. Ut enim Romam rediit extremo scenicorum ludorum die, vehementer commotus ea oratione quae ferebatur habita esse in contione a Philippo, quem dixisse constabat videndum sibi aliud esse consilium, illo senatu se rempublicam gerere non posse, mane idibus Septembribus et ille et senatus frequens vocatu Drusi in curiam venit. Ibi cum Drusus multa de Philippo questus esset, rettulit ad senatum de illo ipso quod consul in eum ordinem
<span class="br"></span><span class="lineNumber">3</span><span class="br"></span>tam graviter in contione esset invectus. Hic, ut saepe inter homines sapientissimos constare vidi
</p></section><notes></notes></section>