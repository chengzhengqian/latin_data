<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

tolerabiles oratores invenirentur. Ac, ne quis forte cum aliis studiis, quae reconditis in artibus, atque in quadam varietate litterarum versentur, magis hanc dicendi rationem, quam cum imperatoris laude, aut cum boni senatoris prudentia comparandam putet, convertat animum ad ea ipsa artium genera, circumspiciatque, qui in eis floruerint, quamque multi: sic facillime, quanta oratorum sit semperque fuerit paucitas, iudicabit.</p>
<span class="br"></span><span class="lineNumber">9</span><span class="br"></span><p>III. Neque enim te fugit, artium omnium laudatarum procreatricem quamdam, et quasi parentem eam, quam φιλοσοφίαν Graeci vocant, ab hominibus doctissimis iudicari; in qua difficile est enumerare, quot viri, quanta scientia, quantaque in suis studiis varietate et copia fuerint, qui non una aliqua in re separatim elaborarint, sed omnia, quaecumque possent, vel scientiae pervestigatione, vel disserendi <span class="br"></span><span class="lineNumber">10</span><span class="br"></span>ratione, comprehenderint. Quis ignorat, ei, qui mathematici vocantur, quanta in obscuritate rerum, et quam recondita in arte, et multiplici subtilique versentur? quo tamen in genere ita multi perfecti homines exstiterunt, ut nemo fere studuisse ei scientiae vehementius videatur, quin, quod voluerit, consecutus sit. Quis musicis, quis huic studio litterarum, quod profitentur ei, qui grammatici vocantur, penitus se dedidit, quin omnem illarum artium paene infinitam vim et materiam scientiae cogitatione comprehenderit?</p>
<span class="br"></span><span class="lineNumber">11</span><span class="br"></span><p>Vere mihi hoc videor esse dicturus, ex omnibus eis,
</p></section><notes></notes></section>