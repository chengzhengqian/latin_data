<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

maxime, Crasse, commovit, quod eum negasti qui non cito quid didicisset unquam omnino posse perdiscere: ut mihi non sit difficile periclitari et aut statim percipere ista quae tu verbis ad caelum extulisti, aut, si non potuerim, tempus non perdere, cum tamen his nostris possim esse contentus.</p>
<span class="br"></span><span class="lineNumber">147</span><span class="br"></span><p>Hic Sulpicius: Ego vero, inquit, Crasse, neque Aristotelem istum neque Carneadem nec philosophorum quemquam desidero. Vel me licet existimes desperare ista posse perdiscere vel, id quod facio, contemnere; mihi rerum forensium et communium vulgaris haec cognitio satis magna est ad eam quam specto eloquentiam; ex qua ipsa tamen permulta nescio, quae tum denique cum causa aliqua quae a me dicenda est desiderat quaero. Quam ob rem nisi forte es iam defessus et si tibi non graves sumus, refer ad illa te quae ad ipsius orationis laudem splendoremque pertinent: quae ego ex te audire volui non ut desperarem me eloquentiam consequi posse sed ut aliquid addiscerem.</p>
<span class="br"></span><span class="lineNumber">148</span><span class="br"></span><p>XXXVII. Tum Crassus: Pervulgatas res requiris, inquit, et tibi non inco2gnitas, Sulpici; quis enim de isto genere non docuit, non instituit, non etiam scriptum reliquit? Sed geram morem et ea dumtaxat quae mihi nota sunt breviter exponam tibi; censebo tamen ad eos qui auctores et</p>
</section><notes></notes></section>