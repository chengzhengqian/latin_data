<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ista afferri potest elegantius aut omnino dici subtilius?</p>
<span class="br"></span><span class="lineNumber">188</span><span class="br"></span><p>At enim vereor, inquit Crassus, ne haec aut difficiliora istis ad persequendum esse videantur aut, quia non tradantur<a class="footnoteLink" href="#note_LCL349_150_1" id="target_note_LCL349_150_1"><sup>1</sup></a> in vulgari ista disciplina, nos ea maiora ac difficiliora videri velle videamur.</p>
<p>Tum Catulus: Erras, inquit, Crasse, si aut me aut horum quemquam putas a te haec opera quotidiana et pervagata exspectare; ista quae dicis dici volumus, neque tam dici quam isto dici modo. Neque tibi hoc pro me solum sed pro his omnibus sine ulla dubitatione respondeo.</p>
<span class="br"></span><span class="lineNumber">189</span><span class="br"></span><p>Ego vero, inquit Antonius, inveni tandem<a class="footnoteLink" href="#note_LCL349_150_2" id="target_note_LCL349_150_2"><sup>2</sup></a> quem negaram in eo quem scripsi libello me invenisse, eloquentem; sed eo te ne laudandi quidem causa interpellavi ne quid de hoc tam exiguo sermonis tui tempore verbo uno meo diminueretur.</p>
<span class="br"></span><span class="lineNumber">190</span><span class="br"></span><p>Hanc igitur, Crassus inquit, ad legem cum exercitatione tum stylo, qui et alia et hoc maxime ornat ac limat, formanda nobis oratio est. Neque tamen hoc tanti laboris est quanti videtur, nec sunt haec rhythmicorum ac musicorum acerrima norma dirigenda; efficiendum est illud modo nobis ne fluat oratio ne vagetur, ne insistat interius, ne excurrat longius, ut membris distinguatur, ut conversiones 




</p></section><notes><section class="footnotes"><ul><li class="note" id="note_LCL349_150_1"><a class="footnoteCrossrefLink" href="#target_note_LCL349_150_1" title="Click to highlight in text"><sup class="lineRef">1</sup><span class="italic">Rackham</span>: traduntur.</a></li><script type="text/javascript">document.getElementById('note_LCL349_150_1').style.display = "none";</script><li class="note" id="note_LCL349_150_2"><a class="footnoteCrossrefLink" href="#target_note_LCL349_150_2" title="Click to highlight in text"><sup class="lineRef">2</sup><span class="italic">v.l.</span> inyeni iam.</a></li><script type="text/javascript">document.getElementById('note_LCL349_150_2').style.display = "none";</script></ul></section></notes></section>