<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sed ut [iure civili]<a class="footnoteLink" href="#note_LCL349_88_1" id="target_note_LCL349_88_1"><sup>1</sup></a> surculo defringendo usurpare videantur. Nam illud alterum genus quod est temporibus, locis, reis definitum obtinent, atque id ipsum lacinia—nunc enim apud Philonem, quem in Academia maxime<a class="footnoteLink" href="#note_LCL349_88_2" id="target_note_LCL349_88_2"><sup>2</sup></a> vigere audio, etiam harum iam causarum cognitio exercitatioque celebratur—, alterum vero tantummodo in prima arte tradenda nominant et oratoris esse dicunt, sed neque vim neque naturam eius nec partes nec genera proponunt—ut praeteriri omnino fuerit satius quam attentatum deseri: nunc enim inopia reticere intelleguntur, tum iudicio viderentur.</p>
<span class="br"></span><span class="lineNumber">111</span><span class="br"></span><p>XXIX. Omnis igitur res eamdem habet naturam ambigendi de qua quaeri et disceptari potest, sive in infinitis consultationibus disceptatur sive in eis causis quae in civitate et in forensi disceptatione versantur; neque est ulla quae non aut ad cognoscendi aut ad agendi vim rationemque referatur; <span class="br"></span><span class="lineNumber">112</span><span class="br"></span>nam aut ipsa cognitio rei scientiaque perquiritur, ut virtus suamne propter dignitatem an propter fructus aliquos expetatur, aut agendi consilium exquiritur, <span class="br"></span><span class="lineNumber">113</span><span class="br"></span>ut sitne sapienti capessenda respublica. Cognitionis autem tres modi, coniectura, definitio et, ut ita dicam, consecutio; nam quid in re sit coniectura quaeritur, ut illud, sitne in humano genere sapientia; 




</p></section><notes><section class="footnotes"><ul><li class="note" id="note_LCL349_88_1"><a class="footnoteCrossrefLink" href="#target_note_LCL349_88_1" title="Click to highlight in text"><sup class="lineRef">1</sup><span class="italic">Ellendt</span>.</a></li><script type="text/javascript">document.getElementById('note_LCL349_88_1').style.display = "none";</script><li class="note inline" id="note_LCL349_88_2"><a class="footnoteCrossrefLink" href="#target_note_LCL349_88_2" title="Click to highlight in text"><sup class="lineRef">2</sup>maxime <span class="italic">v.l. om.</span></a></li><script type="text/javascript">document.getElementById('note_LCL349_88_2').style.display = "none";</script></ul></section></notes></section>