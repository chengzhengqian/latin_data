<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

est, cum audio. Atqui ita est totum hoc ipso genere ridiculum, ut cautissime tractandum sit. Mimorum est enim ethologorum, si nimia est imitatio, sicut obscenitas. Orator surripiat oportet imitationem ut is qui audiet, cogitet plura, quam videat; praestet idem ingenuitatem et ruborem suum, verborum turpitudine et rerum obscenitate vitanda.</p>
<span class="br"></span><span class="lineNumber">243</span><span class="br"></span><p>LX. Ergo haec duo genera sunt eius ridiculi, quod in re positum est; quae sunt propria perpetuarum facetiarum, in quibus describuntur hominum mores, et ita effinguntur, ut aut re narrata aliqua, quales sint, intellegantur, aut, imitatione brevi iniecta, in aliquo insigni ad irridendum vitio reperiantur.</p>
<span class="br"></span><span class="lineNumber">244</span><span class="br"></span><p>In dicto autem ridiculum est id, quod verbi, aut sententiae quodam acumine movetur. Sed ut in illo superiore genere vel narrationis, vel imitationis, vitanda est mimorum ethologorum similitudo, sic in hoc scurrilis oratori dicacitas magnopere fugienda est. Qui igitur distinguemus a Crasso, a Catulo, a ceteris familiarem vestrum, Granium, aut Vargulam, amicum meum? Non mehercule in mentem mihi quidem venit: sunt enim dicaces; Granio quidem nemo dicacior. Hoc, opinor, primum, ne, quotienscumque <span class="br"></span><span class="lineNumber">245</span><span class="br"></span>potuerit dictum dici, necesse habeamus dicere. Pusillus testis processit. ‘Licet,’ inquit, ‘rogare?’
<span class="br"></span><span class="lineNumber"></span><span class="br"></span>
</p></section><notes></notes></section>