<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">24</span><span class="br"></span>Sed quoniam oppressi iam sumus opinionibus non modo vulgi verum etiam hominum leviter eruditorum, qui quae complecti tota nequeunt haec facilius divulsa et quasi discerpta contrectant, et qui tanquam ab animo corpus sic a sententiis verba seiungunt, quorum sine interitu fieri neutrum potest, non suscipiam oratione mea plus quam mihi imponitur: tantum significabo brevi, neque verborum ornatum inveniri posse non partis<a class="footnoteLink" href="#note_LCL349_20_1" id="target_note_LCL349_20_1"><sup>1</sup></a> expressisque sententiis neque esse ullam sententiam illustrem sine luce verborum.</p>
<span class="br"></span><span class="lineNumber">25</span><span class="br"></span><p>Sed priusquam illa conor attingere quibus orationem ornari atque illuminari putem, proponam breviter quid sentiam de universo genere dicendi.</p>
<p>VII. Natura nulla est, ut mihi videtur, quae non habeat in suo genere res complures dissimiles inter se, quae tamen consimili laude dignentur; nam et auribus multa percipimus quae etsi nos vocibus delectant tamen ita sunt varia saepe ut id quod proximum audias iucundissimum esse videatur; et oculis colliguntur paene innumerabiles voluptates quae nos ita capiunt ut unum sensum in<a class="footnoteLink" href="#note_LCL349_20_2" id="target_note_LCL349_20_2"><sup>2</sup></a> dissimili genere delectent; et reliquos sensus voluptates oblectant dispares, ut sit difficile iudicium excellentis maxime <span class="br"></span><span class="lineNumber">26</span><span class="br"></span>suavitatis. Atque<a class="footnoteLink" href="#note_LCL349_20_3" id="target_note_LCL349_20_3"><sup>3</sup></a> hoc idem quod est in naturis rerum transferri potest etiam ad artes. Una fingendi 






</p></section><notes><section class="footnotes"><ul><li class="note" id="note_LCL349_20_1"><a class="footnoteCrossrefLink" href="#target_note_LCL349_20_1" title="Click to highlight in text"><sup class="lineRef">1</sup><span class="italic">Lambinus</span>: partitis.</a></li><script type="text/javascript">document.getElementById('note_LCL349_20_1').style.display = "none";</script><li class="note inline" id="note_LCL349_20_2"><a class="footnoteCrossrefLink" href="#target_note_LCL349_20_2" title="Click to highlight in text"><sup class="lineRef">2</sup>in <span class="italic">add. Sorof.</span></a></li><script type="text/javascript">document.getElementById('note_LCL349_20_2').style.display = "none";</script><li class="note" id="note_LCL349_20_3"><a class="footnoteCrossrefLink" href="#target_note_LCL349_20_3" title="Click to highlight in text"><sup class="lineRef">3</sup><span class="italic">Kayser</span>: at.</a></li><script type="text/javascript">document.getElementById('note_LCL349_20_3').style.display = "none";</script></ul></section></notes></section>