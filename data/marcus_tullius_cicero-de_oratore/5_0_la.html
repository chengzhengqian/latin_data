<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

qui in harum artium studiis liberalissimis sint doctrinisque versati, minimam copiam poetarum et oratorum egregiorum exstitisse, atque in hoc ipso numero, in quo perraro exoritur aliquis excellens, si diligenter, et ex nostrorum, et ex Graecorum copia comparare voles, multo tamen pauciores oratores, quam poetae boni <span class="br"></span><span class="lineNumber">12</span><span class="br"></span>reperientur. Quod hoc etiam mirabilius debet videri, quia ceterarum artium studia fere reconditis atque abditis e fontibus hauriuntur; dicendi autem omnis ratio in medio posita, communi quodam in usu, atque in hominum more et sermone versatur: ut in ceteris id maxime excellat, quod longissime sit ab imperitorum intellegentia sensuque disiunctum, in dicendo autem vitium vel maximum sit a vulgari genere orationis, atque a consuetudine communis sensus abhorrere.</p>
<span class="br"></span><span class="lineNumber">13</span><span class="br"></span><p>IV. Ac ne illud quidem vere dici potest, aut plures ceteris artibus inservire, aut maiore delectatione, aut spe uberiore, aut praemiis ad perdiscendum amplioribus commoveri. Atque ut omittam Graeciam, quae semper eloquentiae princeps esse voluit, atque illas omnium doctrinarum inventrices Athenas, in quibus summa dicendi vis et inventa est et perfecta: in hac ipsa civitate profecto nulla unquam vehementius, quam eloquentiae studia viguerunt.</p>
<span class="br"></span><span class="lineNumber">14</span><span class="br"></span><p>Nam posteaquam, imperio omnium gentium constitute, diuturnitas pacis otium confirmavit, nemo fere laudis cupidus adolescens non sibi ad dicendum
<span class="br"></span><span class="lineNumber"></span><span class="br"></span>
</p></section><notes></notes></section>