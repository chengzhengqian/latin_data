<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">158</span><span class="br"></span>verbis dicta sunt—, aut quo significatur magis res tota sive facti alicuius sive consilii, ut ille qui occultantem consulto ne id quod ageretur intellegi posset duobus translatis verbis similitudine ipsa indicat:</p>
<blockquote><p>
<span class="line">Quandoquidem is se circumvestit dictis sepit se dolo.</span><span class="linebreak"></span>
</p></blockquote>
<p>Nonnunquam etiam brevitas translatione conficitur, ut illud ‘Si telum manu fugit’: imprudentia teli emissi brevius propriis verbis exponi non potuit quam est uno significata translato.</p>
<span class="br"></span><span class="lineNumber">159</span><span class="br"></span><p>Hoc in genere persaepe mihi admirandum videtur quid sit quod omnes translatis et alienis magis delectantur verbis quam propriis et suis.</p>
<p>XL. Nam si res suum nomen et proprium vocabulum non habet, ut ‘pes’ in navi, ut ‘nexum’ quod per libram agitur, ut in uxore ‘divortium,’ necessitas cogit quod non habeas aliunde sumere; sed in suorum verborum maxima copia tamen homines aliena multo magis, si sunt <span class="br"></span><span class="lineNumber">160</span><span class="br"></span>ratione translata, delectant. Id ideo<a class="footnoteLink" href="#note_LCL349_124_1" id="target_note_LCL349_124_1"><sup>1</sup></a> accidere credo vel quod ingenii specimen est quoddam transilire ante pedes posita et alia longe repetita sumere; vel quod is qui audit alio ducitur cogitatione neque tamen 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_124_1"><a class="footnoteCrossrefLink" href="#target_note_LCL349_124_1" title="Click to highlight in text"><sup class="lineRef">1</sup>ideo <span class="italic">add. Rackham.</span></a></li><script type="text/javascript">document.getElementById('note_LCL349_124_1').style.display = "none";</script></ul></section></notes></section>