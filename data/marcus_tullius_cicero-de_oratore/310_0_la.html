<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>XLV. Quonam igitur modo tantum munus insistemus, ut arbitremur nos hanc vim numerose dicendi consequi posse? Non est res tam difficilis quam necessaria; nihil est enim tam tenerum neque tam flexibile neque quod tam facile sequatur quocumque <span class="br"></span><span class="lineNumber">177</span><span class="br"></span>ducas quam oratio. Ex hac versus, ex eadem dispares numeri conficiuntur; ex hac haec etiam soluta variis modis multorumque generum oratio; non enim sunt alia sermonis, alia contentionis verba, neque ex alio genere ad usum quotidianum, alio ad scenam pompamque sumuntur, sed ea nos cum iacentia sustulimus e medio, sicut mollissimam ceram ad nostrum arbitrium formamus et fingimus. Itaque tum graves sumus, tum subtiles, tum medium quiddam tenemus: sic institutam nostram sententiam sequitur orationis genus, idque ad omnem et aurium voluptatem et <span class="br"></span><span class="lineNumber">178</span><span class="br"></span>animorum motum mutatur et vertitur. Sed ut in plerisque rebus incredibiliter hoc natura est ipsa fabricata, sic in oratione, ut ea quae maximam utilitatem in se continerent eadem haberent plurimum vel dignitatis vel saepe etiam venustatis. Incolumitatis ac salutis omnium causa videmus hunc statum esse huius totius mundi atque naturae, rotundum ut caelum terraque ut media sit eaque sua vi nutuque teneatur; sol ut eam<a class="footnoteLink" href="#note_LCL349_140_1" id="target_note_LCL349_140_1"><sup>1</sup></a> circum feratur, ut accedat ad brumale signum et inde sensim ascendat in diversam partem; ut luna accessu et recessu [suo]<a class="footnoteLink" href="#note_LCL349_140_2" id="target_note_LCL349_140_2"><sup>2</sup></a> solis lumen accipiat; ut eadem spatia quinque stellae dispari 


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_140_1"><a class="footnoteCrossrefLink" href="#target_note_LCL349_140_1" title="Click to highlight in text"><sup class="lineRef">1</sup>eam <span class="italic">add. Friedrich</span>.</a></li><script type="text/javascript">document.getElementById('note_LCL349_140_1').style.display = "none";</script><li class="note inline" id="note_LCL349_140_2"><a class="footnoteCrossrefLink" href="#target_note_LCL349_140_2" title="Click to highlight in text"><sup class="lineRef">2</sup><span class="italic">v.l. om.</span></a></li><script type="text/javascript">document.getElementById('note_LCL349_140_2').style.display = "none";</script></ul></section></notes></section>