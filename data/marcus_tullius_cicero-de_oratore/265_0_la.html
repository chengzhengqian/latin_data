<section class="div1 language" lang="la"><header><hgroup><h1>Cicero</h1></hgroup></header><section class="div2">
<span class="br"></span><span class="lineNumber">62</span><span class="br"></span><p>XVII. Ac primo ab ipso Platone Aristoteles et Xenocrates, quorum alter Peripateticorum, alter Academiae nomen obtinuit; deinde ab Antisthene, qui patientiam et duritiam in Socratico sermone maxime adamarat, Cynici primum, deinde Stoici; tum ab Aristippo, quem illae magis voluptariae disputationes delectarant, Cyrenaica philosophia manavit quam ille et eius posteri simpliciter defenderunt: ei qui nunc voluptate omnia metiuntur, dum verecundius id agunt, nec dignitati satisfaciunt quam non aspernantur nec voluptatem tuentur quam amplexari volunt. Fuerunt etiam alia genera philosophorum qui se omnes fere Socraticos esse dicerent, Eretricorum, Erilliorum, Megaricorum, Pyrrhoneorum, sed ea horum vi et disputationibus sunt iam diu <span class="br"></span><span class="lineNumber">63</span><span class="br"></span>fracta et exstincta. Ex illis autem quae remanent ea philosophia quae suscepit patrocinium voluptatis, etsi cui vera videatur, procul abest tamen ab eo viro quem quaerimus et quem auctorem publici consilii et regendae civitatis ducem et sententiae atque eloquentiae principem in senatu, in populo, in causis publicis esse volumus. Nec ulla tamen ei philosophiae fiet iniuria a nobis; non enim repelletur inde quo aggredi cupiet,<a class="footnoteLink" href="#note_LCL349_50_1" id="target_note_LCL349_50_1"><sup>1</sup></a> sed in hortulis quiescet suis ubi vult, ubi etiam recubans molliter ac delicate nos avocat 


</p></section><notes><section class="footnotes"><ul><li class="note" id="note_LCL349_50_1"><a class="footnoteCrossrefLink" href="#target_note_LCL349_50_1" title="Click to highlight in text"><sup class="lineRef">1</sup>&lt;non&gt; cupiet <span class="italic">Matthiae.</span></a></li><script type="text/javascript">document.getElementById('note_LCL349_50_1').style.display = "none";</script></ul></section></notes></section>