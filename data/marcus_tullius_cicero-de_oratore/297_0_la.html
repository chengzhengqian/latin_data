<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>dam et non id quod susceperis disputasse. Plus enim aliquanto attulisti quam tibi esset tributum a nobis ac denuntiatum; sed certe ut eae partes fuerunt tuae de illustranda oratione ut diceres, et eras ipse iam ingressus atque in quatuor partes omnem orationis laudem discripseras, cum de duabus<a class="footnoteLink" href="#note_LCL349_114_1" id="target_note_LCL349_114_1"><sup>1</sup></a> primis nobis quidem satis, sed, ut ipse dicebas, celeriter exigueque dixisses, duas tibi reliquas feceras, quemadmodum primum ornate, deinde etiam apte <span class="br"></span><span class="lineNumber">145</span><span class="br"></span>diceremus; quo cum ingressus esses, repente te quasi quidam aestus ingenii tui procul a terra abripuit atque in altum a conspectu paene omnium abstraxit. Omnem enim rerum scientiam complexus non tu quidem eam nobis tradidisti, neque enim fuit tam exigui temporis, sed apud hos quid profeceris nescio, me quidem in Academiam totum compulisti. In qua velim sitillud quod saepe posuisti, ut non necesse sit consumere aetatem atque ut possit is illa omnia cernere qui tantummodo aspexerit: sed etiamsi est aliquanto<a class="footnoteLink" href="#note_LCL349_114_2" id="target_note_LCL349_114_2"><sup>2</sup></a> spissius aut si ego sum tardior, profecto nunquam conquiescam neque defatigabor ante quam illorum ancipites vias rationesque et pro omnibus et contra omnia disputandi percepero.</p>
<span class="br"></span><span class="lineNumber">146</span><span class="br"></span><p>Tum Caesar: Unum, inquit, me ex tuo sermone 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_114_1"><a class="footnoteCrossrefLink" href="#target_note_LCL349_114_1" title="Click to highlight in text"><sup class="lineRef">1</sup><span class="italic">Kayser</span>: cumque duabus.</a></li><script type="text/javascript">document.getElementById('note_LCL349_114_1').style.display = "none";</script><li class="note" id="note_LCL349_114_2"><a class="footnoteCrossrefLink" href="#target_note_LCL349_114_2" title="Click to highlight in text"><sup class="lineRef">2</sup><span class="italic">v.l.</span> aliquando.</a></li><script type="text/javascript">document.getElementById('note_LCL349_114_2').style.display = "none";</script></ul></section></notes></section>