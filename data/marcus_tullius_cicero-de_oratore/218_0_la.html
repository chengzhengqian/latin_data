<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

gravissimae atque plenissimae quae plurimos exitus dant ad eiusmodi digressionem, ut eis locis uti liceat quibus animorum impetus eorum qui audiunt aut <span class="br"></span><span class="lineNumber">313</span><span class="br"></span>impellantur aut reflectantur. Atque etiam in illo reprehendo eos qui quae minime firma sunt ea prima collocant; in quo illos quoque errare arbitror qui, si quando—id quod mihi nunquam placuit—plures adhibent patronos, ut in quoque eorum minimum putant esse, ita eum primum volunt dicere: res enim hoc postulat, ut eorum exspectationi qui audiunt quam celerrime succurratur; cui si initio satisfactum non sit, multo plus sit in reliqua causa laborandum, male enim se res habet quae non statim ut dici <span class="br"></span><span class="lineNumber">314</span><span class="br"></span>coepta est melior fieri videtur. Ergo ut in oratore optimus quisque, sic in oratione firmissimum quodque sit primum, dum illud tamen in utroque teneatur, ut ea quae excellent serventur etiam ad perorandum si quae erunt mediocria—nam vitiosis nusquam esse oportet locum—in mediam turbam <span class="br"></span><span class="lineNumber">315</span><span class="br"></span>atque in gregem coniciantur. Hisce omnibus rebus consideratis tum denique id quod primum est dicendum postremum soleo cogitare, quo utar exordio; nam si quando id primum invenire volui, nullum mihi occurrit nisi aut exile aut nugatorium aut vulgare aut commune.</p>
<p>LXXVIII. Principia autem dicendi semper cum accurata et acuta et instructa sententiis,
</p></section><notes></notes></section>