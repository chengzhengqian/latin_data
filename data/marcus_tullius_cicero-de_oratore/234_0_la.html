<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">356</span><span class="br"></span>se acta, multa ab aliis audita meminerunt. Quare confiteor equidem huius boni naturam esse principem, sicut earum rerum de quibus ante locutus sum omnium: sed haec ars tota dicendi, sive artis imago quaedam et similitudo est, habet hanc vim, non ut totum aliquid cuius in ingeniis nostris pars nulla sit pariat et procreet, verum ut ea quae sunt orta iam in <span class="br"></span><span class="lineNumber">357</span><span class="br"></span>nobis et procreata educet atque confirmet; verumtamen neque tam acri memoria fere quisquam est ut non dispositis notatisque rebus ordinem verborum omnium aut sententiarum complectatur neque vero tam hebeti ut nihil hac consuetudine et exercitatione adiuvetur. Vidit enim hoc prudenter sive Simonides sive alius quis invenit, ea maxime animis effingi nostris quae essent a sensu tradita atque impressa; acerrimum autem ex omnibus nostris sensibus esse sensum videndi; quare facillime animo teneri posse ea quae perciperentur auribus aut cogitatione si etiam commendatione oculorum animis traderentur; ut res caecas et ab aspectus iudicio remotas conformatio quaedam et imago et figura ita notaret ut ea quae cogitando complecti vix possemus intuendo <span class="br"></span><span class="lineNumber">358</span><span class="br"></span>quasi teneremus. His autem formis atque corporibus, sicut omnibus quae sub aspectum veniunt sede<a class="footnoteLink" href="#note_LCL348_468_1" id="target_note_LCL348_468_1"><sup>1</sup></a> opus est, etenim corpus intellegi sine loco non potest. Quare (ne in re nota et pervulgata multus et insolens 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL348_468_1"><a class="footnoteCrossrefLink" href="#target_note_LCL348_468_1" title="Click to highlight in text"><sup class="lineRef">1</sup><span class="italic">Ï….l.</span> veniunt admonetur memoria nostra atque exercitatur sede.</a></li><script type="text/javascript">document.getElementById('note_LCL348_468_1').style.display = "none";</script></ul></section></notes></section>