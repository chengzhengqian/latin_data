<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

id in omnibus sonis atque vocibus quod habet quasdam impressiones et quod metiri possumus intervallis aequalibus, recte genus hoc numerorum, dummodo ne continuum sit,<a class="footnoteLink" href="#note_LCL349_148_1" id="target_note_LCL349_148_1"><sup>1</sup></a> in orationis laude ponetur.<a class="footnoteLink" href="#note_LCL349_148_2" id="target_note_LCL349_148_2"><sup>2</sup></a> Nam si rudis et impolita putanda est illa sine intervallis loquacitas perennis et profluens, quid est aliud causae cur repudietur nisi quod hominum auribus vocem natura modulatur ipsa?<a class="footnoteLink" href="#note_LCL349_148_3" id="target_note_LCL349_148_3"><sup>3</sup></a> quod fieri nisi inest numerus <span class="br"></span><span class="lineNumber">186</span><span class="br"></span>in voce non potest. Numerus autem in continuatione nullus est; distinctio et aequalium et saepe variorum intervallorum percussio numerum conficit, quern in cadentibus guttis, quod intervallis distinguuntur, notare possumus, in amni praecipitante non possumus. Quod si continuatio verborum haec soluta multo est aptior atque iucundior si est articulis membrisque distincta quam si continuata ac producta, membra illa modificata esse debebunt: quae si in extremo breviora sunt, infringitur ille quasi verborum ambitus—sic enim has orationis conversiones Graeci nominant. Quare aut paria esse debent posteriora superioribus, extrema<a class="footnoteLink" href="#note_LCL349_148_4" id="target_note_LCL349_148_4"><sup>4</sup></a> primis, aut, quod etiam est melius et iucundius, longiora.</p>
<span class="br"></span><span class="lineNumber">187</span><span class="br"></span><p>XLIX. Atque haec quidem ab eis philosophis quos tu maxime diligis, Catule, dicta sunt: quod eo saepius testificor ut auctoribus laudandis ineptiarum crimen effugiam.</p>
<p>Quarum tandem? inquit Catulus, aut quid dis­putatione 








</p></section><notes><section class="footnotes"><ul><li class="note" id="note_LCL349_148_1"><a class="footnoteCrossrefLink" href="#target_note_LCL349_148_1" title="Click to highlight in text"><sup class="lineRef">1</sup><span class="italic">v.l,</span> continui sint.</a></li><script type="text/javascript">document.getElementById('note_LCL349_148_1').style.display = "none";</script><li class="note inline" id="note_LCL349_148_2"><a class="footnoteCrossrefLink" href="#target_note_LCL349_148_2" title="Click to highlight in text"><sup class="lineRef">2</sup><span class="italic">v.l.</span> ponitur.</a></li><script type="text/javascript">document.getElementById('note_LCL349_148_2').style.display = "none";</script><li class="note" id="note_LCL349_148_3"><a class="footnoteCrossrefLink" href="#target_note_LCL349_148_3" title="Click to highlight in text"><sup class="lineRef">3</sup>aures vocem natura modulantur ipsae <span class="italic">Fritsche</span>.</a></li><script type="text/javascript">document.getElementById('note_LCL349_148_3').style.display = "none";</script><li class="note" id="note_LCL349_148_4"><a class="footnoteCrossrefLink" href="#target_note_LCL349_148_4" title="Click to highlight in text"><sup class="lineRef">4</sup><span class="italic">Piderit</span>: et extrema.</a></li><script type="text/javascript">document.getElementById('note_LCL349_148_4').style.display = "none";</script></ul></section></notes></section>