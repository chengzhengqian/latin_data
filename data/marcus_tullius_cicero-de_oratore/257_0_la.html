<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ita sonet, eorum sermo retinere videatur: ut tuus, Catule, sodalis L. Cotta gaudere mihi videtur gravitate linguae sonoque vocis agresti, et illud quod loquitur priscum visum iri putat si plane fuerit rusticanum. Me autem tuus sonus et subtilitas ista delectat—omitto verborum, quanquam est caput, verum id affert ratio, docent litterae, confirmat consuetudo et legendi et loquendi—sed hanc dico suavitatem quae exit ex ore: quae quidem ut apud Graecos Atticorum, sic in Latino sermone, huius <span class="br"></span><span class="lineNumber">43</span><span class="br"></span>est urbis maxime propria: Athenis iam diu doctrina ipsorum Atheniensium interiit, domicilium tantum in illa urbe remanet studiorum quibus vacant cives, peregrini fruuntur capti quodammodo nomine urbis et auctoritate; tamen eruditissimos homines Asiaticos quivis Atheniensis indoctus non verbis sed sono vocis nec tam bene quam suaviter loquendo facile superabit. Nostri minus student litteris quam Latini; tamen ex istis quos nostis urbanis, in quibus minimum est litterarum, nemo est quin litteratissimum togatorum omnium Q. Valerium Soranum lenitate vocis atque ipso oris pressu et sono facile vineat.</p>
<span class="br"></span><span class="lineNumber">44</span><span class="br"></span><p>XII. Quare cum sit quaedam certa vox Romani generis urbisque propria, in qua nihil oftendi, nihil</p>
</section><notes></notes></section>