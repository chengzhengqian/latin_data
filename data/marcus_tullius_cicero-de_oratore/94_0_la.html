<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ut non modo non arbitrer subsidium senectutis in eorum, qui consultum veniant, multitudine esse ponendum, sed tanquam portum aliquem, exspectem istam, quam tu times, solitudinem. Subsidium enim bellissimum existimo esse senectuti, otium.</p>
<span class="br"></span><span class="lineNumber">256</span><span class="br"></span><p>Reliqua vero etiamsi adiuvant, historiam dico, et prudentiam iuris publici, et antiquitatis iter,<a class="footnoteLink" href="#note_LCL348_188_1" id="target_note_LCL348_188_1"><sup>1</sup></a> et exemplorum copiam, si quando opus erit, a viro optimo, et istis rebus instructissimo, familiari meo, Congo<a class="footnoteLink" href="#note_LCL348_188_2" id="target_note_LCL348_188_2"><sup>2</sup></a> mutuabor. Neque repugnabo, quominus—id quod modo hortatus es—omnia legant, omnia audiant, in omni recto studio atque humanitate versentur: sed mehercule non ita multum spatii mihi habere videntur, si modo ea facere et persequi volent, quae a te, Crasse, praecepta sunt; qui mihi prope etiam nimis duras leges imponere visus es huic aetati, sed tamen ad id, quod cupiunt, adipiscendum prope necessarias. <span class="br"></span><span class="lineNumber">257</span><span class="br"></span>Nam et subitae ad propositas causas exercitationes, et accuratae, et meditatae commentationes, ac stylus ille tuus, quem tu vere dixisti perfectorem dicendi esse ac magistrum, multi sudoris est; et illa orationis suae cum scriptis alienis comparatio, et de alieno scripto subita, vel laudandi, vel vituperandi, vel comprobandi, vel refellendi causa, disputatio, non mediocris contentions est, vel ad memoriam, vel ad imitandum.</p>
<span class="br"></span><span class="lineNumber">258</span><span class="br"></span><p>LXI. Illud vero fuit horribile, quod mehercule vereor, ne maiorem vim ad deterrendum habuerit, quam ad cohortandum. Voluisti enim in suo genere 




</p></section><notes><section class="footnotes"><ul><li class="note" id="note_LCL348_188_1"><a class="footnoteCrossrefLink" href="#target_note_LCL348_188_1" title="Click to highlight in text"><sup class="lineRef">1</sup>scita <span class="italic">Reid</span>, memoriam <span class="italic">Koch.</span></a></li><script type="text/javascript">document.getElementById('note_LCL348_188_1').style.display = "none";</script><li class="note" id="note_LCL348_188_2"><a class="footnoteCrossrefLink" href="#target_note_LCL348_188_2" title="Click to highlight in text"><sup class="lineRef">2</sup><span class="italic">Roth;</span> Longo (Longino <span class="italic">edd.</span>).</a></li><script type="text/javascript">document.getElementById('note_LCL348_188_2').style.display = "none";</script></ul></section></notes></section>