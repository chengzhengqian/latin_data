<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

omnibus plurimum, et patruus, qui cum Antonio in Ciliciam profectus una decesserat, multa nobis de eius studio doctrinaque saepe narravit. Cumque nos cum consobrinis nostris, Aculeonis filiis, et ea disceremus, quae Crasso placerent, et ab his doctoribus, quibus ille uteretur, erudiremur, etiam illud saepe intelleximus cum essemus eius domi,<a class="footnoteLink" href="#note_LCL348_198_1" id="target_note_LCL348_198_1"><sup>1</sup></a> quod vel pueri sentire poteramus, illum et Graece sic loqui, nullam ut nosse aliam linguam videretur, et doctoribus nostris ea ponere in percontando, eaque ipsum omni in sermone tractare, ut nihil esse ei novum, nihil inauditum <span class="br"></span><span class="lineNumber">3</span><span class="br"></span>videretur. De Antonio vero, quanquam saepe ex humanissimo homine, patruo nostro, acceperamus, quemadmodum ille vel Athenis vel Rhodi se doctissimorum hominum sermonibus dedisset, tamen ipse adolescentulus, quantum illius ineuntis aetatis meae patiebatur pudor, multa ex eo saepe quaesivi. Non erit profecto tibi, quod scribo, hoc novum nam iam tum ex me audiebas, mihi illum, ex multis variisque sermonibus, nullius rei, quae quidem esset in his artibus, de quibus aliquid existimare possem, rudem aut ignarum esse visum.</p>
<span class="br"></span><span class="lineNumber">4</span><span class="br"></span><p>Sed fuit hoc in utroque eorum, ut Crassus non tam existimari vellet non didicisse, quam illa despicere, 


</p></section><notes><section class="footnotes"><ul><li class="note" id="note_LCL348_198_1"><a class="footnoteCrossrefLink" href="#target_note_LCL348_198_1" title="Click to highlight in text"><sup class="lineRef">1</sup>eius domi. <span class="italic">The correction of Piderit and Sorof for the indefensible</span> eius modi <span class="italic">of the <span class="sc">mss</span>.</span></a></li><script type="text/javascript">document.getElementById('note_LCL348_198_1').style.display = "none";</script></ul></section></notes></section>