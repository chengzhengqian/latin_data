<section class="div1 language" lang="la"><header><hgroup><h1>Cicero</h1></hgroup></header><section class="div2">
<blockquote><p>
<span class="line">Quid petam praesidi?</span><span class="linebreak"></span>
</p></blockquote>
<p>quam leniter, quam remisse, quam non actuose! instat enim</p>
<blockquote><p>
<span class="line">O pater, o patria, o Priami domus!</span><span class="linebreak"></span>
</p></blockquote>
<p class="noindent">in quo tanta commoveri actio non posset si esset consumpta superiore motu et exhausta. Neque id actores prius viderunt quam ipsi poetae, quam denique illi etiam qui fecerunt modos, a quibus utrisque summittitur aliquid, deinde augetur, extenuatur, <span class="br"></span><span class="lineNumber">103</span><span class="br"></span>inflatur, variatur, distinguitur. Ita sit nobis igitur ornatus et suavis orator (nec tamen potest aliter esse) ut suavitatem habeat austeram et solidam, non dulcem atque decoctam. Nam ipsa ad ornandum praecepta quae dantur eiusmodi sunt ut ea quamvis<a class="footnoteLink" href="#note_LCL349_82_1" id="target_note_LCL349_82_1"><sup>1</sup></a> vitiosissimus orator explicare possit; quare, ut ante dixi, primum silva rerum<a class="footnoteLink" href="#note_LCL349_82_2" id="target_note_LCL349_82_2"><sup>2</sup></a> comparanda est, qua de parte dixit Antonius: haec formanda filo ipso et genere orationis, illuminanda verbis, varianda sententiis.</p>
<span class="br"></span><span class="lineNumber">104</span><span class="br"></span><p>Summa autem laus eloquentiae est amplificare rem ornando, quod valet non solum ad augendum aliquid et tollendum altius dicendo sed etiam ad extenuandum atque abiciendum.</p>
<p>XXVII. Id desideratur omnibus eis in locis quos ad fidem orationis faciendam adhiberi dixit Antonius, vel cum explanamus aliquid vel cum conciliamus animos vel cum 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_82_1"><a class="footnoteCrossrefLink" href="#target_note_LCL349_82_1" title="Click to highlight in text"><sup class="lineRef">1</sup><span class="italic">Ellendt</span>: quivis (quivis vel <span class="italic">Sorof</span>).</a></li><script type="text/javascript">document.getElementById('note_LCL349_82_1').style.display = "none";</script><li class="note" id="note_LCL349_82_2"><a class="footnoteCrossrefLink" href="#target_note_LCL349_82_2" title="Click to highlight in text"><sup class="lineRef">2</sup><span class="italic">Wilkins</span>: rerum ac sententiarum.</a></li><script type="text/javascript">document.getElementById('note_LCL349_82_2').style.display = "none";</script></ul></section></notes></section>