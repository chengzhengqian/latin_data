<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

inquit, ‘neminem enim puto esse tam durum <span class="br"></span><span class="lineNumber">279</span><span class="br"></span>cui non oratio tua miseranda visa sit.’ Me quidem hercule valde illa movent stomachosa et quasi submorosa ridicula—non cum a moroso dicuntur; tum enim non sal sed natura ridetur; in quo, ut mihi videtur, persalsum illud est apud Novium:</p>
<blockquote><p>
<span class="line indent8">‘Quid ploras, pater?’</span><span class="linebreak"></span>
<span class="line">‘Mirum ni cantem! condemnatus sum.’</span><span class="linebreak"></span>
</p></blockquote>
<p>Huic generi quasi contrarium est ridiculi genus patientis ac lenti, ut, cum Cato percussus esset ab eo qui arcam ferebat, cum ille diceret, ‘Cave!’ <span class="br"></span><span class="lineNumber">280</span><span class="br"></span>rogavit numquid aliud ferret praeter arcam. Est etiam stultitiae salsa reprehensio, ut ille Siculus, cui praetor Scipio patronum causae dabat hospitem suum, hominem nobilem, sed admodum stultum: ‘Quaeso,’ inquit, ‘praetor, adversario meo da istum patronum, deinde mihi neminem dederis.’ Movent illa etiam quae coniectura explanantur longe aliter atque sunt sed acute atque concinne: ut, cum Scaurus accusaret Rutilium ambitus cum ipse consul esset factus, ille repulsam tulisset, et in eius tabulis ostenderet litteras A. F. P. R. idque diceret esse ‘<span class="sc">Actum fide P. Rutilii</span>,’ Rutilius autem ‘<span class="sc">Ante factum, post relatum</span>,’ C. Canius eques Romanus, cum Rufo adesset, exclamavit<a class="footnoteLink" href="#note_LCL348_410_1" id="target_note_LCL348_410_1"><sup>1</sup></a> neutrum illis litteris 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL348_410_1"><a class="footnoteCrossrefLink" href="#target_note_LCL348_410_1" title="Click to highlight in text"><sup class="lineRef">1</sup><span class="italic">Rackham:</span> exclamat.</a></li><script type="text/javascript">document.getElementById('note_LCL348_410_1').style.display = "none";</script></ul></section></notes></section>