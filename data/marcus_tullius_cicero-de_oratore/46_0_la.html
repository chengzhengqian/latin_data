<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Apollonius iubebatâ€”ad id, quod facere possit, detrudendum puto.</p>
<span class="br"></span><span class="lineNumber">131</span><span class="br"></span><p>XXIX. Num tu igitur, inquit Sulpicius, me, aut hunc Cottam, ius civile, aut rem militarem iubes discere? Nam quis ad ista summa atque in omni genere perfecta, potest pervenire? Tum ille: Ego vero, inquit, quod in vobis egregiam quamdam ac praeclaram indolem ad dicendum esse cognovi, idcirco haec exposui omnia; nec magis ad eos deterrendos, qui non possent, quam ad vos, qui possetis, exacuendos accommodavi orationem meam; et quanquam in utroque vestrum summum esse ingenium studiumque perspexi, tamen haec, quae sunt in specie posita, de quibus plura fortasse dixi, quam <span class="br"></span><span class="lineNumber">132</span><span class="br"></span>solent Graeci dicere, in te, Sulpici, divina sunt. Ego enim neminem, nec motu corporis, neque ipso habitu atque forma aptiorem, nec voce pleniorem, aut suaviorem mihi videor audisse; quae quibus a natura minora data sunt, tamen illud assequi possunt, ut eis, quae habeant, modice et scienter utantur, et ut ne dedeceat. Id enim est maxime vitandum, et de hoc uno minime est facile praecipere, non mihi modo, qui sicut unus paterfamilias his de rebus loquor, sed etiam ipsi illi Roscio; quem saepe audio dicere, caput esse artis, decere: quod tamen unum id esse, quod tradi <span class="br"></span><span class="lineNumber">133</span><span class="br"></span>arte non possit. Sed, si placet, sermonem alio transferamus,
</p></section><notes></notes></section>