<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

enim te cognitum iam artificem aliquandoque evolutum illis integumentis dissimulationis tuae nudatumque perspicio; et quod mihi nihil aut quod non multum relinquis, percommode facis, estque mihi gratum.</p>
<span class="br"></span><span class="lineNumber">351</span><span class="br"></span><p>Iam istuc quantum tibi ego reliquerim, inquit Antonius, erit in tua potestate: si enim vere me<a class="footnoteLink" href="#note_LCL348_464_1" id="target_note_LCL348_464_1"><sup>1</sup></a> agere volueris, omnia tibi relinquo; sin dissimulare, tu quemadmodum his satisfacias videris. Sed, ut ad rem redeam, non sum tanto ego, inquit, ingenio quanto Themistocles fuit, ut oblivionis artem quam memoriae malim; gratiamque habeo Simonidi illi Cio quem primum ferunt artem memoriae protulisse. <span class="br"></span><span class="lineNumber">352</span><span class="br"></span>Dicunt enim cum cenaret Crannone in Thessalia Simonides apud Scopam fortunatum hominem et nobilem cecinissetque id carmen quod in eum scripsisset, in quo multa ornandi causa poetarum more in Castorem scripta et Pollucem fuissent, nimis illum sordide Simonidi dixisse se dimidium eius ei quod pactus esset pro illo carmine daturum: reliquum a suis Tyndaridis quos aeque laudasset peteret si ei <span class="br"></span><span class="lineNumber">353</span><span class="br"></span>videretur. Paulo post esse ferunt nuntiatum Simonidi ut prodiret: iuvenes stare ad ianuam duos quosdam qui eum magnopere evocarent; surrexisse illum, prodisse, vidisse neminem; hoc interim spatio conclave illud ubi epularetur Scopas concidisse; ea ruina ipsum cum cognatis oppressum suis interiisse; 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL348_464_1"><a class="footnoteCrossrefLink" href="#target_note_LCL348_464_1" title="Click to highlight in text"><sup class="lineRef">1</sup>me <span class="italic">add. Rackham.</span></a></li><script type="text/javascript">document.getElementById('note_LCL348_464_1').style.display = "none";</script></ul></section></notes></section>