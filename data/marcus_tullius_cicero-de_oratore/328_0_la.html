<section class="div1 language" lang="la"><header><hgroup><h1>Cicero</h1></hgroup></header><section class="div2">
<blockquote><p>
<span class="line">Qua tempestate Paris Helenam innuptis iunxit nuptiis,</span><span class="linebreak"></span>
<span class="line">Ego tum gravida, expletis iam fere ad pariendum mensibus;</span><span class="linebreak"></span>
<span class="line">Per idem tempus Polydorum Hecuba partu postremo parit.</span><span class="linebreak"></span>
</p></blockquote>
<span class="br"></span><span class="lineNumber">220</span><span class="br"></span><p>LIX. Omnes autem hos motus subsequi debet gestus, non hic verba exprimens scenicus sed universam rem et sententiam non demonstratione sed significatione declarans, laterum inflexione hac forti ac virili non ab scena et histrionibus sed ab armis aut etiam a palaestra; manus autem minus arguta, digitis subsequens verba, non exprimens, brachium procerius proiectum quasi quoddam telum orationis, supplosio pedis in contentionibus aut incipiendis aut <span class="br"></span><span class="lineNumber">221</span><span class="br"></span>finiendis. Sed in ore sunt omnia, in eo autem ipso dominatus est omnis oculorum; quo melius nostri illi senes qui personatum ne Roscium quidem magnopere laudabant. Animi est enim omnis actio, et imago animi vultus, indices oculi; nam haec est una pars corporis quae quot animi motus sunt tot significationes et commutationes<a class="footnoteLink" href="#note_LCL349_176_1" id="target_note_LCL349_176_1"><sup>1</sup></a> possit efficere, neque vero est quisquam qui eadem conivens efficiat. Theophrastus quidem Tauriscum quemdam dixit actorem aversum solitum esse dicere qui in agendo <span class="br"></span><span class="lineNumber">222</span><span class="br"></span>contuens aliquid pronuntiaret. Quare oculorum esto<a class="footnoteLink" href="#note_LCL349_176_2" id="target_note_LCL349_176_2"><sup>2</sup></a> magna moderatio; nam oris non est nimium mutanda species ne aut ad ineptias aut ad pravitatem aliquam 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_176_1"><a class="footnoteCrossrefLink" href="#target_note_LCL349_176_1" title="Click to highlight in text"><sup class="lineRef">1</sup>[et commutationes] <span class="italic">Wilkins.</span></a></li><script type="text/javascript">document.getElementById('note_LCL349_176_1').style.display = "none";</script><li class="note" id="note_LCL349_176_2"><a class="footnoteCrossrefLink" href="#target_note_LCL349_176_2" title="Click to highlight in text"><sup class="lineRef">2</sup>esto <span class="italic">nonnulli</span>: est.</a></li><script type="text/javascript">document.getElementById('note_LCL349_176_2').style.display = "none";</script></ul></section></notes></section>