<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

aucupetur. ita dicam, si causam putatis esse, cur audiatis.</p>
<span class="br"></span><span class="lineNumber">31</span><span class="br"></span><p>VIII. Nos vero et valde quidem, Catulus inquit, putamus, atque eo magis, quod nulla mihi ostentatione videris esse usurus. Exorsus es enim non gloriose; magis a veritate, ut tu putas, quam a nescio <span class="br"></span><span class="lineNumber">32</span><span class="br"></span>qua dignitate. Ut igitur de ipso genere sum confessus, inquit Antonius, artem esse non maximam, sic illud affirmo, praecepta posse quaedam dari peracuta ad pertractandos animos hominum et ad excipiendas eorum voluntates. Huius rei scientiam si quis volet magnam quamdam artem esse dicere, non repugnabo. Etenim cum plerique temere ac nulla ratione causas in foro dicant, nonnulli autem propter exercitationem, aut propter consuetudinem aliquam, callidius id faciant, non est dubium quin, si quis animadverterit, quid sit, quare alii melius quam alii <span class="br"></span><span class="lineNumber">33</span><span class="br"></span>dicant, id possit notare. Ergo id qui toto in genere fecerit, is si non plane artem, at quasi artem quamdam invenerit.</p>
<p>Atque utinam, ut mihi illa videre videor in foro atque in causis, item nunc, quemadmodum ea reperirentur, possem vobis exquirere! Sed de me videro: nunc hoc propono, quod mihi persuasi, quamvis ars
</p></section><notes></notes></section>