<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">100</span><span class="br"></span>facillime fugiant satietatem. Sic omnibus in rebus voluptatibus maximis fastidium finitimum est; quo hoc minus in oratione miremur, in qua vel ex poetis vel ex oratoribus possumus iudicare concinnam, distinctam, ornatam, festivam, sine intermissione, sine reprehensione, sine varietate, quamvis claris sit coloribus picta vel poesis vel oratio, non posse in delectatione esse diuturna. Atque eo citius in oratoris aut in poetae cincinnis ac fuco offenditur quod sensus in nimia voluptate natura non mente satiantur, in scriptis et in dictis non aurium solum sed animi iudicio etiam magis infucata vitia noscuntur.</p>
<span class="br"></span><span class="lineNumber">101</span><span class="br"></span><p>XXVI. Quare ‘bene’ et ‘praeclare,’ quamvis nobis saepe dicatur, ‘belle,’ et ‘festive,’ nimium saepe nolo; quanquam illa ipsa exclamatio ‘non potest melius’ sit velim crebra; sed habeat tamen illa in dicendo admiratio ac summa laus umbram aliquam et recessum, quo magis id quod erit illuminatum exstare <span class="br"></span><span class="lineNumber">102</span><span class="br"></span>atque eminere videatur. Nunquam agit hunc versum Roscius eo gestu quo potest:</p>
<p>Nam sapiens virtuti honorem praemium, haud praedam petit—</p>
<p>sed abicit prorsus, ut in proximo</p>
<p>Set<a class="footnoteLink" href="#note_LCL349_80_1" id="target_note_LCL349_80_1"><sup>1</sup></a> quid video? Ferro saeptus possidet sedes sacras—incidat, aspiciat, admiretur, stupescat. Quid ille alter</p>
</section><notes><section class="footnotes"><ul><li class="note" id="note_LCL349_80_1"><a class="footnoteCrossrefLink" href="#target_note_LCL349_80_1" title="Click to highlight in text"><sup class="lineRef">1</sup><span class="italic">Gruter;</span> proximos et.</a></li><script type="text/javascript">document.getElementById('note_LCL349_80_1').style.display = "none";</script></ul></section></notes></section>