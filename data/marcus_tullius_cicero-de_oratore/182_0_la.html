<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

immortales, quae fuit illa, quanta vis! quam inexspectata! quam repentina! cum coniectis oculis, gestu omni ei imminenti, summa gravitate et celeritate verborum ‘Brute, quid sedes? Quid illam anum patri nuntiare vis tuo? quid illis omnibus, quorum imagines duci vides? quid maioribus tuis? quid L. Bruto, qui hunc populum dominatu regio liberavit? Quid te agere? Cui rei, cui gloriae, cui virtuti studere? Patrimonione augendo? At id non est nobilitatis, sed fac esse, nihil superest; libidines <span class="br"></span><span class="lineNumber">226</span><span class="br"></span>totum dissipaverunt. An iuri civili? est paternum. Sed dicet te, cum aedes venderes, ne in rutis quidem et caesis solium tibi paternum recepisse. An rei militari? Qui nunquam castra videris! An eloquentiae? quae nulla est in te, et, quicquid est vocis ac linguae, omne in istum turpissimum calumniae quaestum contulisti! Tu lucem aspicere audes? tu hos intueri? tu in foro, tu in urbe, tu in civium esse conspectu? Tu illam mortuam, tu imagines ipsas non perhorrescis? quibus non modo imitandis, sed ne collocandis quidem tibi locum ullum reliquisti.’</p>
<span class="br"></span><span class="lineNumber">227</span><span class="br"></span><p>LVI. Sed haec tragica atque divina; faceta autem et urbana innumerabilia ex una contione meministis.
<span class="br"></span><span class="lineNumber"></span><span class="br"></span>
</p></section><notes></notes></section>