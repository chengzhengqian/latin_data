<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

aliquis fortasse hoc praeceptum; est enim non tam acutum, quam necessarium, magisque monitoris non fatui, quam eruditi magistri—hoc ei primum praecipiemus, quascumque causas erit tractaturus, ut <span class="br"></span><span class="lineNumber">100</span><span class="br"></span>eas diligenter penitusque cognoscat. Hoc in ludo non praecipitur: faciles enim causae ad pueros deferuntur. ‘Lex peregrinum vetat in murum ascendere; ascendit; hostes repulit; accusatur.’ Nihil est negotii eiusmodi causam cognoscere; recte igitur nihil de causa discenda praecipiunt: haec est enim in ludo causarum fere formula. At vero in foro, tabulae, testimonia, pacta conventa, stipulationes, cognationes, affinitates, decreta, responsa, vita denique eorum qui in causa versantur, tota cognoscenda est: quarum rerum neglegentia plerasque causas, et maxime privatas (sunt enim multo saepe <span class="br"></span><span class="lineNumber">101</span><span class="br"></span>obscuriores) videmus amitti. Ita nonnulli, dum operam suam multam existimari volunt, ut toto foro volitare et a causa ad causam ire videantur, causas dicunt incognitas. In quo est illa quidem magna offensio, vel neglegentiae, susceptis rebus; vel perfidiae, receptis; sed etiam illa maior opinione, quod nemo potest de ea re, quam non novit, non turpissime dicere. Ita dum inertiae vituperationem, quae maior est, contemnunt, assequuntur etiam illam, quam magis ipsi fugiunt, tarditatis.</p>
<span class="br"></span><span class="lineNumber">102</span><span class="br"></span><p>Equidem soleo dare operam, ut de sua quisque re
</p></section><notes></notes></section>