<section class="div1 language" lang="la"><header><hgroup><h1>Cicero</h1></hgroup></header><section class="div2">
<span class="br"></span><span class="lineNumber">185</span><span class="br"></span><p>XLIV. Huic autem est illa dispar adiuncta ratio orationis, quae alio quodam genere mentes iudicum permovet, impellitque, ut aut oderint aut diligant aut invideant aut salvum velint aut metuant aut sperent aut cupiant aut abhorreant aut laetentur aut maereant aut misereantur aut punire velint, aut ad eos motus adducantur, si qui finitimi sunt et propinqui his<a class="footnoteLink" href="#note_LCL348_330_1" id="target_note_LCL348_330_1"><sup>1</sup></a> ac talibus animi perturbationibus.</p>
<p>Atque illud optandum est oratori, ut aliquam permotionem animorum sua sponte ipsi afferant ad causam iudices, ad id, quod utilitas oratoris feret, accommodatam. <span class="br"></span><span class="lineNumber">186</span><span class="br"></span>Facilius est enim currentem, ut aiunt, incitare quam commovere languentem. Sin id aut non erit aut erit obscurius, sicut medico diligenti, priusquam conetur aegro adhibere medicinam, non solum morbus eius, cui mederi volet, sed etiam consuetudo valentis et natura corporis cognoscenda est.</p>
<p>Sic equidem cum aggredior ancipitem causam et gravem, ad animos iudicum pertractandos, omni mente in ea cogitatione curaque versor, ut odorer, quam sagacissime possim, quid sentiant, quid existiment, quid exspectent, quid velint, quo deduci oratione <span class="br"></span><span class="lineNumber">187</span><span class="br"></span>facillime posse videantur. Si se dant et, ut ante dixi, sua sponte, quo impellimus, inclinant atque propendent, accipio quod datur et ad id, unde aliquis flatus ostenditur, vela do. Sin est integer quietusque iudex, plus est operis; sunt enim omnia dicendo 


</p></section><notes><section class="footnotes"><ul><li class="note" id="note_LCL348_330_1"><a class="footnoteCrossrefLink" href="#target_note_LCL348_330_1" title="Click to highlight in text"><sup class="lineRef">1</sup>sunt et propinqui his <span class="italic">Ellendt:</span> sunt de propinquis.</a></li><script type="text/javascript">document.getElementById('note_LCL348_330_1').style.display = "none";</script></ul></section></notes></section>