<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quo uti ad vulgus nullo modo possit; alia enim et bona et mala videntur Stoicis et ceteris civibus vel potius gentibus, alia vis ‘honoris,’ ‘ignominiae,’ ‘praemii,’ ‘supplicii’—vere an secus nihil ad hoc tempus, sed ea si sequamur, nullam unquam rem dicendo expedire possimus.</p>
<span class="br"></span><span class="lineNumber">67</span><span class="br"></span><p>Reliqui sunt Peripatetici et Academici, quanquam Academicorum nomen est unum, sententiae duae. Nam Speusippus Platonis sororis filius et Xenocrates qui Platonem audierat et qui Xenocratem Polemo et Crantor nihil ab Aristotele, qui una audierat Platonem, magnopere dissenserunt,<a class="footnoteLink" href="#note_LCL349_54_1" id="target_note_LCL349_54_1"><sup>1</sup></a> copia fortasse et varietate dicendi pares non fuerunt; Arcesilas primum qui Polemonem audierat ex variis Platonis libris sermonibusque Socraticis hoc maxime arripuit, nihil esse certi quod aut sensibus aut animo percipi possit; quem ferunt eximio quodam usum lepore dicendi aspernatum esse omne animi sensusque iudicium primumque instituisse—quanquam id fuit Socraticum maxime—non quid ipse sentiret ostendere sed contra id quod quisque se <span class="br"></span><span class="lineNumber">68</span><span class="br"></span>sentire dixisset disputare. Hinc haec recentior Academia emanavit, in qua exstitit divina quadam celeritate ingenii dicendique copia Carneades; cuius ego etsi multos auditores cognovi Athenis, tamen auctores certissimos laudare possum et socerum meum 


</p></section><notes><section class="footnotes"><ul><li class="note" id="note_LCL349_54_1"><a class="footnoteCrossrefLink" href="#target_note_LCL349_54_1" title="Click to highlight in text"><sup class="lineRef">1</sup><span class="italic">Lambinus</span>: dissensit.</a></li><script type="text/javascript">document.getElementById('note_LCL349_54_1').style.display = "none";</script></ul></section></notes></section>