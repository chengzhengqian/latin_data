<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

causam defendit Africae, nuperque etiam magis cum pro Bithyniae rege dixit. Quam ob rem recte vides, Catule, nihil enim isti adolescenti neque a natura <span class="br"></span><span class="lineNumber">230</span><span class="br"></span>neque a doctrina deesse sentio. Quo magis est tibi, Cotta, et tibi, Sulpici, vigilandum ac laborandum; non enim ille mediocris orator vestrae quasi succrescit aetati, sed et ingenio peracri et studio flagranti et doctrina eximia et memoria singulari; cui quanquam faveo, tamen illum aetati suae praestare cupio, vobis vero illum tanto minorem praecurrere vix honestum est.</p>
<p>Sed iam surgamus, inquit, nosque curemus et aliquando ab hac contentione disputationis animos nostros curaque laxemus.</p>
</section><notes></notes></section>