<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ceteros libros artis isti suae nomine, hos Rhetoricos <span class="br"></span><span class="lineNumber">56</span><span class="br"></span>et inscribunt, et appellant. Etenim cum illi in dicendo inciderint loci (quod persaepe evenit), ut de diis immortalibus, de pietate, de concordia, de amicitia, de communi civium, de hominum, de gentium iure, de aequitate, de temperantia, de magnitudine animi, de omni virtutis genere sit dicendum, clamabunt, credo, omnia gymnasia, atque omnes philosophorum scholae, sua haec esse omnia propria; nihil omnino ad oratorem pertinere. Quibus ego, ut de his rebus omnibus in angulis, consumendi otii causa, disserant, cum concessero, illud tamen oratori tribuam et dabo, ut eadem, de quibus illi tenui quodam exsanguique sermone disputant, hic <span class="br"></span><span class="lineNumber">57</span><span class="br"></span>cum omni gravitate et iucunditate explicet. Haec ego cum ipsis philosophis tum Athenis disserebam, cogebat enim me M. Marcellus hic noster, qui nunc aedilis curulis est; et profecto, nisi ludos nunc faceret, huic nostro sermoni interesset; ac iam tum erat adolescentulus his studiis mirifice deditus.</p>
<span class="br"></span><span class="lineNumber">58</span><span class="br"></span><p>Iam vero de legibus instituendis, de bello, de pace, de sociis, de vectigalibus, de iure civili generatim in ordines aetatesque descripto, dicant vel Graeci, si volunt, Lycurgum, aut Solonem (quanquam illos quidem censemus in numero eloquentium reponendos) scisse melius, quam Hyperidem, aut Demosthenem, perfectos iam homines in dicendo, et perpolitos;
<span class="br"></span><span class="lineNumber"></span><span class="br"></span>
</p></section><notes></notes></section>