<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


aliud obiurgatio, aliud disputatio, aliud historia desiderat. Refert etiam qui audiant, senatus an populus an iudices, frequentes an pauci an singuli, et quales; ipsique oratores qua sint aetate, honore, auctoritate<a class="footnoteLink" href="#note_LCL349_168_1" id="target_note_LCL349_168_1"><sup>1</sup></a>; tempus pacis an belli, festinationis an <span class="br"></span><span class="lineNumber">212</span><span class="br"></span>otii. Itaque hoc loco nihil sane est quod praecipi posse videatur nisi ut figuram orationis plenioris et tenuioris et item illius mediocris ad id quod agemus ccommodatam deligamus. Ornamentis eisdem uti fere licebit alias contentius, alias summissius; omnique in re posse quod deceat facere artis et naturae est, scire quid quandoque deceat prudentiae.</p>
<span class="br"></span><span class="lineNumber">213</span><span class="br"></span><p>LVI. Sed haec ipsa omnia perinde sunt ut aguntur. Actio, inquam, in dicendo una dominatur; sine hac summus orator esse in numero nullo potest, mediocris hac instructus summos saepe superare. Huic primas dedisse Demosthenes dicitur cum rogaretur quid in dicendo esset primum, huic secundas, huic tertias; quo mihi melius etiam illud ab Aeschine dictum videri solet, qui, cum propter ignominiam iudicii cessisset Athenis et se Rhodum contulisset, rogatus a Rhodiis, 


</p></section><notes><section class="footnotes"><ul><li class="note" id="note_LCL349_168_1"><a class="footnoteCrossrefLink" href="#target_note_LCL349_168_1" title="Click to highlight in text"><sup class="lineRef">1</sup><span class="italic">Lambinus</span>: auctoritate debet videri</a></li><script type="text/javascript">document.getElementById('note_LCL349_168_1').style.display = "none";</script></ul></section></notes></section>