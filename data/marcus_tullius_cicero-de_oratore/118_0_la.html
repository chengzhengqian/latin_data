<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

non esse mendacem. Atqui, ne nostros contemnas, inquit Antonius, Graeci quoque sic initio <span class="br"></span><span class="lineNumber">52</span><span class="br"></span>scriptitarunt, ut noster Cato, ut Pictor, ut Piso. Erat enim historia nihil aliud nisi annalium confectio, cuius rei, memoriaeque publicae retinendae causa, ab initio rerum Romanarum usque ad P. Mucium pontificem maximum, res omnes singulorum annorum mandabat litteris pontifex maximus, referebatque in album, et proponebat tabulam domi, potestas ut esset populo cognoscendi, hique etiam nunc Annales <span class="br"></span><span class="lineNumber">53</span><span class="br"></span>Maximi nominantur. Hanc similitudinem scribendi multi secuti sunt, qui sine ullis ornamentis monumenta solum temporum, hominum, locorum gestarumque rerum reliquerunt. Itaque qualis apud Graecos Pherecydes, Hellanicus, Acusilas fuit, aliique permulti, talis noster Cato, et Pictor, et Piso, qui neque tenent, quibus rebus ornetur oratio—modo enim huc ista sunt importata,—et, dum intellegatur, quid dicant, unam dicendi laudem putant esse <span class="br"></span><span class="lineNumber">54</span><span class="br"></span>brevitatem. Paulum se erexit, et addidit historiae maiorem sonum vocis vir optimus, Crassi familiaris, Antipater: ceteri non exornatores rerum, sed tantummodo narratores fuerunt.</p>
<p>XIII. Est, inquit Catulus, ut dicis. Sed iste ipse Coelius neque distinxit historiam varietate locorum, neque verborum collocatione et tractu orationis leni
</p></section><notes></notes></section>