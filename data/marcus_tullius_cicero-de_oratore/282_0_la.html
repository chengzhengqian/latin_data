<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">105</span><span class="br"></span>concitamus; sed in hoc quod postremum dixi amplificatio potest plurimum, eaque una laus oratoris est<a class="footnoteLink" href="#note_LCL349_84_1" id="target_note_LCL349_84_1"><sup>1</sup></a> propria maxime. Etiam maior est<a class="footnoteLink" href="#note_LCL349_84_2" id="target_note_LCL349_84_2"><sup>2</sup></a> illa exercitatio quam extremo sermone instruxit Antonius (primo reiciebat), laudandi et vituperandi; nihil est enim ad exaggerandam et amplificandam orationem accommodatius quam utrumque horum cumulatissime <span class="br"></span><span class="lineNumber">106</span><span class="br"></span>facere posse. Consequentur etiam illi loci qui quanquam proprii causarum et inhaerentes in earum nervis esse debent, tamen quia de universa re tractari solent ‘communes’ a veteribus nominati sunt; quorum partim habent vitiorum et peccatorum acrem quamdam cum amplificatione incusationem aut querelam—contra quam dici nihil solet nec potest,—ut in depeculatorem, in proditorem, in parricidam, quibus uti confirmatis criminibus oportet, aliter enim ieiuni sunt atque inanes, alii autem habent deprecationem, <span class="br"></span><span class="lineNumber">107</span><span class="br"></span>aut miserationem; alii vero ancipites disputationes, in quibus de universo genere in utramque partem disseri copiose licet. Quae exercitatio nunc propria duarum philosophiarum de quibus ante dixi putatur, apud antiquos erat eorum a quibus omnis de rebus forensibus dicendi ratio et copia petebatur; de vir­tute 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_84_1"><a class="footnoteCrossrefLink" href="#target_note_LCL349_84_1" title="Click to highlight in text"><sup class="lineRef">1</sup><span class="italic">Pearce</span>: est et.</a></li><script type="text/javascript">document.getElementById('note_LCL349_84_1').style.display = "none";</script><li class="note inline" id="note_LCL349_84_2"><a class="footnoteCrossrefLink" href="#target_note_LCL349_84_2" title="Click to highlight in text"><sup class="lineRef">2</sup>Adhibenda etiam est <span class="italic">Sorof.</span></a></li><script type="text/javascript">document.getElementById('note_LCL349_84_2').style.display = "none";</script></ul></section></notes></section>