<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ipsi docent ut non desideres planius dici; easdem res autem simul ac Fufius aut vester aequalis Pomponius agere coepit, non aeque quid dicant nisi admodum attendi intellego: ita confusa est oratio, ita perturbata nihil ut sit primum, nihil ut secundum, tantaque insolentia ac turba verborum ut oratio, quae lumen adhibere rebus debet, ea obscuritatem et tenebras afferat atque ut quodam modo ipsi sibi in <span class="br"></span><span class="lineNumber">51</span><span class="br"></span>dicendo obstrepere videantur. Verum si placet, quoniam haec satis spero vobis quidem certe maiora exspectantibus<a class="footnoteLink" href="#note_LCL349_40_1" id="target_note_LCL349_40_1"><sup>1</sup></a> molesta et putida videri, ad reliqua aliquanto odiosiora pergamus.</p>
<p>XIV. Atqui vides, inquit Antonius, quam alias res agamus, qui adduci possumus—de me enim coniicio—relictis ut rebus omnibus te sectemur: ita de horridis rebus nitida, de ieiunis plena, de pervulgatis nova quaedam est oratio tua!</p>
<span class="br"></span><span class="lineNumber">52</span><span class="br"></span><p>Faciles enim, inquit, Antoni, partes eae fuerunt duae quas modo percurri, vel potius paene praeterii, Latine loquendi planeque dicendi: reliquae sunt magnae, implicatae, variae, graves, quibus omnis admiratio ingeni, omnis laus eloquentiae continetur; nemo enim unquam est oratorem quod Latine loqueretur admiratus: si est aliter, irrident, neque eum oratorem tantummodo sed hominem non putant; nemo extulit eum verbis qui ita dixisset ut 


</p></section><notes><section class="footnotes"><ul><li class="note" id="note_LCL349_40_1"><a class="footnoteCrossrefLink" href="#target_note_LCL349_40_1" title="Click to highlight in text"><sup class="lineRef">1</sup><span class="italic">Reid?</span>: certe maioribus.</a></li><script type="text/javascript">document.getElementById('note_LCL349_40_1').style.display = "none";</script></ul></section></notes></section>