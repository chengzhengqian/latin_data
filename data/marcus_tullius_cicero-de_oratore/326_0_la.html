<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

et ea quae sunt eminentia et prompta sumenda. <span class="br"></span><span class="lineNumber">216</span><span class="br"></span>Omnis enim motus animi suum quemdam a natura habet vultum et sonum et gestum; totumque corpus hominis et eius omnis vultus omnesque voces, ut nervi in fidibus, ita sonant ut a motu animi quoque sunt pulsae. Nam voces ut chordae sunt intentae quae ad quemque tactum respondeant, acuta gravis, cita tarda, magna parva, quas tamen inter omnes est suo quaeque in genere mediocris; atque etiam illa sunt ab his delapsa plura genera, lene asperum, contractum diffusum, continenti spiritu intermisso, fractum scissum, <span class="br"></span><span class="lineNumber">217</span><span class="br"></span>flexo sono attenuatum inflatum. Nullum est enim horum generum quod non arte ac moderatione tractetur; hi sunt actori, ut pictori, expositi ad variandum colores.</p>
<p>LVIII. Aliud enim vocis genus iracundia sibi sumat, acutum, incitatum, crebro incidens:</p>
<blockquote><p>
<span class="line">Ipsus hortatur me frater ut meos malis miser</span><span class="linebreak"></span>
<span class="line">Manderem natos . . .</span><span class="linebreak"></span>
</p></blockquote>
<p class="noindent">et ea quae tu dudum, Antoni, protulisti:</p>
<blockquote><p>
<span class="line">Segregare abs te ausuâ€™s . . .</span><span class="linebreak"></span>
</p></blockquote>
<p class="noindent">et</p>
<blockquote><p>
<span class="line">Ecquis hoc animadvertit? Vincite . . .</span><span class="linebreak"></span>
</p></blockquote>
<p class="noindent">et Atreus fere totus. Aliud miseratio ac moeror, flexibile, plenum, interruptum, flebili voce:</p>
<blockquote><p>
<span class="line">Quo nunc me vertam? quod iter incipiam ingredi?</span><span class="linebreak"></span>
<span class="line">Domum paternamne? anne ad Peliae filias?</span><span class="linebreak"></span>
</p></blockquote>
<span class="br"></span><span class="lineNumber"></span><span class="br"></span>
</section><notes></notes></section>