<section class="div1 language" lang="la"><header><hgroup><h1>Cicero</h1></hgroup></header><section class="div2">
<blockquote><p>
<span class="line">Effertur, imus, ad sepulcrum venimus,</span><span class="linebreak"></span>
<span class="line">In ignem imposita est,</span><span class="linebreak"></span>
</p></blockquote>
<p class="noindent">fere<a class="footnoteLink" href="#note_LCL348_446_1" id="target_note_LCL348_446_1"><sup>1</sup></a> decem versiculis totum conficere potuisset; quamquam hoc ipsum ‘effertur, imus’ concisum est ita ut non brevitati servitum sit sed magis venustati. <span class="br"></span><span class="lineNumber">328</span><span class="br"></span>Quodsi nihil fuisset nisi ‘in ignem imposita est,’ tamen res tota cognosci facile potuisset; sed et festivitatem habet narratio distincta personis et interpuncta sermonibus, et est et probabilius quod gestum esse dicas cum quemadmodum actum sit exponas, et multo apertius ad intellegendum est si constituitur aliquando ac non ista brevitate percurritur. <span class="br"></span><span class="lineNumber">329</span><span class="br"></span>Apertam enim narrationem tam esse oportet quam cetera, sed hoc magis in hac elaborandum est, quod et difficilius est non esse obscurum in re narranda quam aut in principio aut in argumentando aut in perorando, et maiore etiam periculo haec pars orationis obscura est quam ceterae, vel quia, si quo alio in loco est dictum quid obscurius, tantum id perit quod ita dictum est, narratio obscura totam occaecat orationem, vel quod alia possis, semel si obscurius dixeris, dicere alio loco planius, narrationis unus est in causa locus. Erit autem perspicua narratio si verbis usitatis, si ordine temporum servato, <span class="br"></span><span class="lineNumber">330</span><span class="br"></span>si non interrupte narrabitur.</p>
<p>LXXXI. Sed quando utendum sit aut non sit narratione, id est 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL348_446_1"><a class="footnoteCrossrefLink" href="#target_note_LCL348_446_1" title="Click to highlight in text"><sup class="lineRef">1</sup>fere <span class="italic">om. codd. opt.</span></a></li><script type="text/javascript">document.getElementById('note_LCL348_446_1').style.display = "none";</script></ul></section></notes></section>