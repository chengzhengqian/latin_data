<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

est, subturpia: cuius exemplum, ut brevissimum, sit sane illud, quod ante posui, Crassi de Memmio. Et ad hoc genus ascribamus etiam narrationes <span class="br"></span><span class="lineNumber">265</span><span class="br"></span>apologorum; trahitur etiam aliquid ex historia, ut, cum Sex. Titius se Cassandram esse diceret, ‘Multos,’ inquit Antonius, ‘possum tuos Aiaces Oileos nominare.’</p>
<p>Est etiam ex similitudine, quae aut collationem habet aut tanquam imaginem: collationem, ut ille Gallus olim testis in Pisonem, cum innumerabilem Magio praefecto pecuniam dixisset datam, idque Scaurus tenuitate Magii redargueret: ‘Erras,’ inquit, ‘Scaure; ego enim Magium non conservasse dico, sed tanquam nudus nuces legeret, in ventre abstulisse’; ut ille M. Cicero senex, huius viri optimi, nostri familiaris, pater, nostros homines similes esse Syrorum venalium: ut quisque optime Graece sciret, ita esse nequissimum.</p>
<span class="br"></span><span class="lineNumber">266</span><span class="br"></span><p>Valde autem ridentur etiam imagines, quae fere in deformitatem, aut in aliquod vitium corporis ducuntur cum similitudine turpioris: ut meum illud in Helvium Manciam ‘Iam ostendam cuiusmodi sis’; cum ille ‘Ostende, quaeso,’ demonstravi digito pictum Gallum in Mariano scuto Cimbrico sub Novis,
<span class="br"></span><span class="lineNumber"></span><span class="br"></span>
</p></section><notes></notes></section>