<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

qui adessent intellegerent quid diceret, sed contempsit <span class="br"></span><span class="lineNumber">53</span><span class="br"></span>eum qui minus id facere potuisset. In quo igitur homines exhorrescunt? quem stupefacti dicentem intuentur? in quo exclamant? quem deum, ut ita dicam, inter homines putant? Qui distincte, qui explicate, qui abundanter, qui illuminate et rebus et verbis dicunt, et in ipsa oratione quasi quemdam numerum versumque conficiunt—id est quod dico ornate. Qui idem ita moderantur ut rerum, ut personarum dignitates ferunt, ei sunt in eo genere laudandi laudis quod ego aptum et congruens nomino. <span class="br"></span><span class="lineNumber">54</span><span class="br"></span>Qui ita dicerent, eos negavit adhuc se vidisse Antonius, et eis hoc nomen dixit eloquentiae solis esse tribuendum. Quare omnes istos me auctore deridete atque contemnite qui se horum qui nunc ita appellantur rhetorum praeceptis omnem oratoriam<a class="footnoteLink" href="#note_LCL349_42_1" id="target_note_LCL349_42_1"><sup>1</sup></a> vim complexos esse arbitrantur, neque adhuc quam personam teneant aut quid profiteantur intellegere potuerunt. Vero enim oratori quae sunt in hominum vita, quandoquidem in ea versatur orator atque ea est ei subiecta materies, omnia quaesita, audita, lecta, <span class="br"></span><span class="lineNumber">55</span><span class="br"></span>disputata, tractata, agitata esse debent. Est enim eloquentia una quaedam de summis virtutibus—quanquam sunt omnes virtutes aequales et pares, sed tamen est specie<a class="footnoteLink" href="#note_LCL349_42_2" id="target_note_LCL349_42_2"><sup>2</sup></a> alia magis alia formosa et illustris, sicut haec vis quae scientiam complexa rerum, 




</p></section><notes><section class="footnotes"><ul><li class="note" id="note_LCL349_42_1"><a class="footnoteCrossrefLink" href="#target_note_LCL349_42_1" title="Click to highlight in text"><sup class="lineRef">1</sup><span class="italic">Bakius</span>: oratorum.</a></li><script type="text/javascript">document.getElementById('note_LCL349_42_1').style.display = "none";</script><li class="note" id="note_LCL349_42_2"><a class="footnoteCrossrefLink" href="#target_note_LCL349_42_2" title="Click to highlight in text"><sup class="lineRef">2</sup><span class="italic">Kayser</span>: species,</a></li><script type="text/javascript">document.getElementById('note_LCL349_42_2').style.display = "none";</script></ul></section></notes></section>