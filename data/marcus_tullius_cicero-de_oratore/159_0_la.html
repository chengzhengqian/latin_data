<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quae ex causis orta sunt, et maiora, paria, minora quaeremus.</p>
<span class="br"></span><span class="lineNumber">167</span><span class="br"></span><p>XL. Ex coniunctis sic argumenta ducuntur: ‘si pietati summa tribuenda laus est, debetis moveri, cum Q. Metellum tam pie lugere videatis.’ Ex genere autem: ‘si magistratus in populi Romani potestate esse debent, quid Norbanum accusas, cuius tribunatus voluntati paruit civitatis?’</p>
<span class="br"></span><span class="lineNumber">168</span><span class="br"></span><p>Ex parte autem ea, quae est subiecta generi: ‘si omnes, qui rei publicae consulunt, cari nobis esse debent, certe in primis imperatores, quorum consiliis, virtute, periculis, retinemus et nostram salutem et imperii dignitatem.’ Ex similitudine autem: ‘si ferae partus suos diligunt, qua nos in liberos nostros <span class="br"></span><span class="lineNumber">169</span><span class="br"></span>indulgentia esse debemus!’ At ex dissimilitudine: ‘si barbarorum est in diem vivere, nostra consilia sempiternum tempus spectare debent.’ Atque utroque in genere et similitudinis et dissimilitudinis exempla sunt ex aliorum factis aut dictis aut eventis, et fictae narrationes saepe ponendae. Iam ex contrario: ‘si Gracchus nefarie, praeclare Opimius.’ <span class="br"></span><span class="lineNumber">170</span><span class="br"></span>Ex consequentibus: ‘si et ferro interfectus ille et tu inimicus eius cum gladio cruento comprehensus es in illo ipso loco et nemo praeter te ibi visus est et causa nemini et tu semper audax, quid est quod de facinore dubitare possimus?’ Ex consentaneis et
</p></section><notes></notes></section>