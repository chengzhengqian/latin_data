<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

genera ponuntur; nam aut simplex est disceptatio, ut si disseratur expetendane sit gloria, aut ex comparatione, laus an divitiae magis expetendae sint. Simplicium autem sunt tres modi: de expetendis fugiendisve rebus, ut expetendine honores sint, num fugienda paupertas; de aequo aut iniquo, ut aequumne sit ulcisci iniurias etiam propinquorum; de honesto aut turpi, ut hoc, sitne honestum gloriae <span class="br"></span><span class="lineNumber">117</span><span class="br"></span>causa mortem obire. Comparationis autem duo sunt modi: unus cum idemne sit an aliquid intersit quaeritur, ut metuere et vereri, ut rex et tyrannus, ut assentator et amicus; alter cum quid praestet aliud alii quaeritur, ut illud, optimine cuiusque sapientes an populari laude ducantur. Atque eae quidem disceptationes quae ad cognitionem referuntur sic fere a doctissimis hominibus describuntur.</p>
<span class="br"></span><span class="lineNumber">118</span><span class="br"></span><p>XXX. Quae vero referuntur ad agendum, aut in officii disceptatione versantur—quo in genere quid rectum faciendumque sit quaeritur, cui loco omnis virtutum et vitiorum est silva subiecta—aut in animorum aliqua permotione aut gignenda aut sedanda tollendave tractantur. Huic generi subiectae sunt cohortationes, obiurgationes, consolationes, miserationes, omnisque ad omnem animi motum et impulsio et, si ita res feret, mitigatio.</p>
<span class="br"></span><span class="lineNumber">119</span><span class="br"></span><p>Explicatis igitur his generibus ac modis disceptationum omnium nihil sane ad rem pertinet si qua</p>
</section><notes></notes></section>