<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

tamque magnificum, quam populi motus, iudicum religiones, Senatus gravitatem, unius oratione converti? <span class="br"></span><span class="lineNumber">32</span><span class="br"></span>Quid tam porro regium, tam liberale, tam munificum, quam opem ferre supplicibus, excitare afflictos, dare salutem, liberare periculis, retinere homines in civitate? Quid autem tam necessarium, quam tenere semper arma, quibus vel tectus ipse esse possis, vel provocare improbos,<a class="footnoteLink" href="#note_LCL348_24_1" id="target_note_LCL348_24_1"><sup>1</sup></a> vel te ulcisci lacessitus?</p>
<p>Age vero, ne semper forum, subsellia, rostra, Curiamque meditere, quid esse potest in otio aut iucundius, aut magis proprium humanitatis, quam sermo facetus ac nulla in re rudis? Hoc enim uno praestamus vel maxime feris, quod colloquimur inter nos, et quod exprimere dicendo sensa possumus. <span class="br"></span><span class="lineNumber">33</span><span class="br"></span>Quam ob rem quis hoc non iure miretur, summeque in eo elaborandum esse arbitretur, ut, quo uno homines maxime bestiis praestent, in hoc hominibus ipsis antecellat? Ut vero iam ad illa summa veniamus; quae vis alia potuit aut dispersos homines unum in locum congregare, aut a fera agrestique vita ad hunc humanum cultum civilemque deducere, aut, iam constitutis civitatibus, leges, iudicia, iura describere? <span class="br"></span><span class="lineNumber">34</span><span class="br"></span>Ac, ne plura, quae sunt paene innumerabilia,



</p></section><notes><section class="footnotes"><ul><li class="note" id="note_LCL348_24_1"><a class="footnoteCrossrefLink" href="#target_note_LCL348_24_1" title="Click to highlight in text"><sup class="lineRef">1</sup>improbos <span class="italic">is the reading of Friedrich for the unintelligible</span> integros <span class="italic">of the better <span class="sc">mss</span>.</span></a></li><script type="text/javascript">document.getElementById('note_LCL348_24_1').style.display = "none";</script></ul></section></notes></section>