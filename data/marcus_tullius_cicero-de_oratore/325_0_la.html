<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

legisse fertur orationem illam egregiam quam in Ctesiphontem contra Demosthenem dixerat; qua perlecta petitum est ab eo postridie ut legeret illam etiam quae erat contra a Demosthene pro Ctesiphonte edita; quam cum suavissima et maxima voce legisset, admirantibus omnibus, ‘Quanto,’ inquit, ‘magis admiraremini si audissetis ipsum!’ ex quo satis significavit quantum esset in actione, qui orationem <span class="br"></span><span class="lineNumber">214</span><span class="br"></span>eamdem aliam esse putaret actore mutato. Quid fuit in Graccho, quem tu, Catule, melius meministi, quod me puero tantopere efferretur?<a class="footnoteLink" href="#note_LCL349_170_1" id="target_note_LCL349_170_1"><sup>1</sup></a> ‘Quo me miser conferam? quo vertam? In Capitoliumne? at fratris sanguine redundat. An domum? matremne ut miseram lamentantemque videam et abiectam?’ Quae sic ab illo acta esse constabat oculis, voce, gestu, inimici ut lacrimas tenere non possent.</p>
<p>Haec ideo dico pluribus quod genus hoc totum oratores, qui sunt veritatis ipsius actores, reliquerunt, imitatores autem veritatis, histriones, occupaverunt.</p>
<span class="br"></span><span class="lineNumber">216</span><span class="br"></span><p>LVII. Ac sine dubio in omni re vincit imitationem veritas, et<a class="footnoteLink" href="#note_LCL349_170_2" id="target_note_LCL349_170_2"><sup>2</sup></a> ea si satis in actione efficeret ipsa per sese, arte profecto non egeremus; verum quia animi permotio, quae maxime aut declaranda aut imitanda est actione, perturbata saepe ita est ut obscuretur ac paene obruatur, discutienda sunt ea quae obscurant 




</p></section><notes><section class="footnotes"><ul><li class="note" id="note_LCL349_170_1"><a class="footnoteCrossrefLink" href="#target_note_LCL349_170_1" title="Click to highlight in text"><sup class="lineRef">1</sup><span class="italic">Lambinus</span>: ferretur.</a></li><script type="text/javascript">document.getElementById('note_LCL349_170_1').style.display = "none";</script><li class="note" id="note_LCL349_170_2"><a class="footnoteCrossrefLink" href="#target_note_LCL349_170_2" title="Click to highlight in text"><sup class="lineRef">2</sup>et <span class="italic">Bakius</span>: sed.</a></li><script type="text/javascript">document.getElementById('note_LCL349_170_2').style.display = "none";</script></ul></section></notes></section>