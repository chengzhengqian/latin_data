<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sunt aut aliis gravioribus consimilia, secerni arbitror oportere atque ex oratione removeri: equidem cum colligo argumenta causarum, non tam ea numerare soleo quam expendere.</p>
<span class="br"></span><span class="lineNumber">310</span><span class="br"></span><p>LXXVII. Et quoniam, quod saepe iam dixi, tribus rebus homines ad nostram sententiam perducimus, aut docendo aut conciliando aut permovendo, una ex tribus his rebus res prae nobis est ferenda, ut nihil aliud nisi docere velle videamur, reliquae duae, sicuti sanguis in corporibus, sic illae in perpetuis orationibus fusae esse debebunt. Nam et principia et ceterae partes orationis, de quibus paulo post pauca dicemus, habere hanc vim magnopere debent, ut ad eorum mentes apud quos agetur movendas pertinere <span class="br"></span><span class="lineNumber">311</span><span class="br"></span>possint; sed his partibus orationis quae, et si nihil docent argumentando, persuadendo tamen et commovendo proficiunt plurimum, quanquam maxime proprius est locus et in exordiendo et in perorando, digredi tamen ab eo quod proposueris atque agas permovendorum animorum causa saepe utile est; <span class="br"></span><span class="lineNumber">312</span><span class="br"></span>itaque vel re narrata et exposita saepe datur ad commovendos animos digrediendi locus, vel argumentis nostris confirmatis vel contrariis refutatis vel utroque loco vel omnibus, si habet eam causa dignitatem atque copiam, recte id fieri potest; eaeque causae sunt ad augendum et ad ornandum
<span class="br"></span><span class="lineNumber"></span><span class="br"></span>
</p></section><notes></notes></section>