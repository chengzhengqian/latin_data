<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

uti, cum mihi in isto studio versari adolescenti licebat.</p>
<span class="br"></span><span class="lineNumber">136</span><span class="br"></span><p>Tum Sulpicius: O diem, Cotta, nobis, inquit, optatum! quod enim neque precibus unquam, nec insidiando, nec speculando assequi potui, ut, quid Crassus ageret, meditandi aut dicendi causa, non modo videre mihi, sed ex eius scriptore et lectore Diphilo suspicari liceret; id spero nos esse adeptos, omniaque iam ex ipso, quae diu cupimus, cognituros.</p>
<span class="br"></span><span class="lineNumber">137</span><span class="br"></span><p>XXXI. Tum Crassus: Atqui arbitror, Sulpici, cum audieris, non tam te haec admiraturum, quae dixero, quam existimaturum, tum, cum ea audire cupiebas, causam cur cuperes, non fuisse. Nihil enim dicam reconditum, nihil exspectatione vestra dignum, nihil aut inauditum vobis, aut cuiquam novum. Nam principio illud, quod est homine ingenuo liberaliterque educato dignum, non negabo me ista omnium <span class="br"></span><span class="lineNumber">138</span><span class="br"></span>communia et contrita praecepta didicisse: primum oratoris officium esse, dicere ad persuadendum accommodate; deinde, esse omnem orationem aut de infinitae rei quaestione, sine designatione personarum et temporum, aut de re certis in personis ac temporibus <span class="br"></span><span class="lineNumber">139</span><span class="br"></span>locata; in utraque autem re quidquid in controversiam veniat, in eo quaeri solere, aut factumne sit, aut, si est factum, quale sit, aut etiam quo nomine vocetur, aut, quod nonnulli addunt, rectene <span class="br"></span><span class="lineNumber">140</span><span class="br"></span>factum esse videatur; exsistere autem controversias
</p></section><notes></notes></section>