<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">8</span><span class="br"></span>pervertit. Fuit hoc luctuosum suis, acerbum patriae, grave bonis omnibus; sed ei tamen reipublicae casus secuti sunt ut mihi non erepta L. Crasso a diis immortalibus vita sed donata mors esse videatur. Non vidit flagrantem bello Italiam, non ardentem invidia senatum, non sceleris nefarii principes civitatis reos, non luctum filiae, non exsilium generi, non acerbissimam C. Mari fugam, non illam post reditum eius caedem omnium crudelissimam, non denique in omni genere deformatam eam civitatem in qua ipse florentissima multum omnibus<a class="footnoteLink" href="#note_LCL349_8_1" id="target_note_LCL349_8_1"><sup>1</sup></a> praestitisset.</p>
<span class="br"></span><span class="lineNumber">9</span><span class="br"></span><p>III. Sed quoniam attigi cogitatione vim varietatemque fortunae, non vagabitur oratio mea longius atque eis fere ipsis definietur viris qui hoc sermone quem referre suscepimus continentur. Quis enim non iure beatam L. Crassi mortem illam, quae est a multis saepe defleta, dixerit cum horum ipsorum sit qui tum cum illo postremum fere collocuti sunt eventum recordatus? Tenemus enim memoria Q. Catulum virum omni laude praestantem, cum sibi non incolumem fortunam sed exsilium et fugam deprecaretur, <span class="br"></span><span class="lineNumber">10</span><span class="br"></span>esse coactum ut vita se ipse privaret. Iam M. Antoni, in eis ipsis rostris in quibus ille rempublicam constantissime consul defenderat quaeque censor imperatoriis manubiis ornarat, positum caput illud fuit a quo erant multorum civium capita servata; neque vero longe ab eo C. Iulii caput hospitis Etrusci 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_8_1"><a class="footnoteCrossrefLink" href="#target_note_LCL349_8_1" title="Click to highlight in text"><sup class="lineRef">1</sup><span class="italic">v.l.</span> omnibus gloria.</a></li><script type="text/javascript">document.getElementById('note_LCL349_8_1').style.display = "none";</script></ul></section></notes></section>