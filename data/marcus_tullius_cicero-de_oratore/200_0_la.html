<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

distortum, eiecta lingua, buccis fluentibus; risus est commotus: nihil tam Manciae simile visum est; ut cum Tito Pinario mentum in dicendo intorquenti ‘tum ut diceret, si quid vellet, si nucem fregisset.’</p>
<span class="br"></span><span class="lineNumber">267</span><span class="br"></span><p>Etiam illa quae minuendi aut augendi causa ad incredibilem admirationem efferuntur: velut tu, Crasse, in concione, ‘ita sibi ipsum magnum videri Memmium ut in forum descendens caput ad fornicem Fabii demitteret.’ Ex quo genere etiam illud est quod Scipio apud Numantiam, cum stomacharetur cum C. Metello, dixisse dicitur, ‘si quintum pareret mater eius, asinum fuisse parituram.’</p>
<span class="br"></span><span class="lineNumber">268</span><span class="br"></span><p>Arguta est etiam significatio cum parva re et saepe verbo res obscura et latens illustratur: ut, cum C. Fabricio P. Cornelius, homo, ut existimabatur, avarus et furax, sed egregie fortis, et bonus imperator, gratias ageret quod se homo inimicus consulem fecisset, bello praesertim magno et gravi: ‘Nihil est quo mihi gratias agas,’ inquit, ‘si malui compilari quam venire’; ut Asello Africanus, obicienti
<span class="br"></span><span class="lineNumber"></span><span class="br"></span>
</p></section><notes></notes></section>