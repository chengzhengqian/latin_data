<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">252</span><span class="br"></span>sustinere. Alterum genus est in imitatione admodum ridiculum, sed nobis furtim tantum uti licet, si quando, et cursim; aliter enim minime est liberale. Tertium, oris depravatio, non digna nobis. Quartum, obscenitàs, non solum non foro digna, sed vix convivio liberorum. Detractis igitur tot rebus ex hoc oratorio loco facetiae reliquae sunt, quae aut in re, ut ante divisi, positae videntur esse aut in verbo. Nam quod, quibuscumque verbis dixeris, facetum tamen est, re continetur; quod mutatis verbis salem amittit, in verbis habet leporem omnem.</p>
<span class="br"></span><span class="lineNumber">253</span><span class="br"></span><p>Ambigua sunt in primis acuta atque in verbo posita, non in re; sed non saepe magnum risum movent, magisque ut belle et litterate dicta laudantur: ut in illum Titium, qui, cum studiose pila luderet, et idem signa sacra noctu frangere putaretur, gregalesque, cum in Campum non venisset, requirerent, excusavit Vespa Terentius, quod eum ‘bracchium fregisse,’ diceret; ut illud Africani, quod est apud Lucilium:</p>
<p>Quid Decius? Nuculam an confixum vis facere? inquit. Ut tuus amicus, Crasse, Granius, ‘non esse sextantis.’ <span class="br"></span><span class="lineNumber">254</span><span class="br"></span>Et si quaeritis, is, qui appellatur dicax, hoc
<span class="br"></span><span class="lineNumber"></span><span class="br"></span>
</p></section><notes></notes></section>