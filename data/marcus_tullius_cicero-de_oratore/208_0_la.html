<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ipsum quod tibi ille detrahit: ut C. Laelius, cum ei quidam malo genere natus diceret indignum esse suis maioribus, ‘At hercule,’ inquit, ‘tu tuis dignus.’ Saepe etiam sententiose ridicula dicuntur, ut M. Cincius, quo die legem de donis et muneribus tulit, cum C. Cento prodisset et satis contumeliose ‘Quid fers, Cinciole?’ quaesisset, ‘Ut emas,’ inquit, <span class="br"></span><span class="lineNumber">287</span><span class="br"></span>‘Gai, si uti velis.’ Saepe etiam salse quae fieri non possunt optantur: ut M. Lepidus, cum ceteris in campo exercentibus in herba ipse recubisset: ‘Vellem hoc esset,’ inquit, ‘laborare.’ Salsum est etiam quaerentibus et quasi percontantibus, lente respondere quod nolint: ut censor Lepidus cum M. Antistio Pyrgensi equum ademisset, amicique cum vociferarentur et quaererent quid ille patri suo responderet cur ademptum sibi equum diceret cum optimus colonus, parcissimus, modestissimus, frugalissimus esset: ‘Me istorum,’ inquit, ‘nihil credere.’ <span class="br"></span><span class="lineNumber">288</span><span class="br"></span>Colliguntur a Graecis alia nonnulla, exsecrationes, admirationes, minationes, sed haec ipsa nimis mihi videor in multa genera descripsisse; nam illa quae verbi ratione et vi continentur certa fere ac definita sunt quae plerumque, ut ante dixi, laudari magis <span class="br"></span><span class="lineNumber">289</span><span class="br"></span>quam rideri solent; haec autem quae sunt in re ipsa
<span class="br"></span><span class="lineNumber"></span><span class="br"></span>
</p></section><notes></notes></section>