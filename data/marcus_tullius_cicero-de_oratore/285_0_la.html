<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quam autem vim quaeque res habeat definitio explicat, ut si quaeratur quid sit sapientia; consecutio autem tractatur cum quid quamque rem sequatur inquiritur, ut illud, sitne aliquando mentiri <span class="br"></span><span class="lineNumber">114</span><span class="br"></span>boni viri. Redeunt rursus ad coniecturam eamque in quattuor genera dispertiunt; nam aut quid sit quaeritur, hoc modo, naturane sit ius inter homines an<a class="footnoteLink" href="#note_LCL349_90_1" id="target_note_LCL349_90_1"><sup>1</sup></a> opinionibus; aut quae sit origo cuiusque rei, ut quod sit initium legum aut rerum publicarum; aut causa et ratio, ut si quaeratur cur doctissimi homines de maximis rebus dissentiant; aut de immutatione, ut si disputetur num interire virtus in homine aut num in vitium possit converti.</p>
<span class="br"></span><span class="lineNumber">115</span><span class="br"></span><p>Definitionis autem sunt disceptationes, aut cum quaeritur quid in communi mente quasi impressum sit, ut si disseratur idne sit ius quod maximae parti sit utile; aut cum quid cuiusque sit proprium exquiritur, ut ornate dicere propriumne sit oratoris an id etiam aliquis praeterea possit; aut cum res distribuitur in partes, ut si quaeratur quot sint genera rerum expetendarum, ut sintne tria, corporis, animi, externarumque rerum; aut cum quae forma et quasi naturalis nota cuiusque sit describitur, ut si quaeratur avari species, seditiosi, gloriosi.</p>
<span class="br"></span><span class="lineNumber">116</span><span class="br"></span><p>Consecutionis autem duo prima quaestionum 


</p></section><notes><section class="footnotes"><ul><li class="note" id="note_LCL349_90_1"><a class="footnoteCrossrefLink" href="#target_note_LCL349_90_1" title="Click to highlight in text"><sup class="lineRef">1</sup>an in <span class="italic">Wilkins.</span></a></li><script type="text/javascript">document.getElementById('note_LCL349_90_1').style.display = "none";</script></ul></section></notes></section>