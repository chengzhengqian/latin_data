<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

attigit neque eam laudem ex qua eloquentia nomen suum invenit.</p>
<p>Verba igitur, inquit Crassus, mihi reliquit Antonius, rem ipse sumpsit.</p>
<span class="br"></span><span class="lineNumber">367</span><span class="br"></span><p>Tum Caesar: Si quod difficilius est id tibi reliquit, est nobis, inquit, causa cur te audire cupiamus: sin quod facilius, tibi causa non est cur recuses.</p>
<p>Et Catulus: Quid quod dixisti, inquit, Crasse, si hodie apud te maneremus te morem nobis esse gesturum, nihilne ad fidem tuam putas pertinere?</p>
<p>Tum Cotta ridens: Possem tibi, inquit, Crasse, concedere; sed vide ne quid Catulus attulerit religionis: hoc opus censorium est, id autem committere vide<a class="footnoteLink" href="#note_LCL348_478_1" id="target_note_LCL348_478_1"><sup>1</sup></a> quam homini censorio conveniat.</p>
<p>Agite vero, inquit,<a class="footnoteLink" href="#note_LCL348_478_2" id="target_note_LCL348_478_2"><sup>2</sup></a> ut vultis. Sed nunc quidem, quoniam est id temporis, surgendum censeo et requiescendum: post meridiem, si ita vobis est commodum, loquemur aliquid, nisi forte in crastinum differre mavultis.</p>
<p>Omnes se vel statim vel si ipse post meridiem mallet, quam primum tamen audire velle dixerunt.</p>
</section><notes><section class="footnotes"><ul><li class="note" id="note_LCL348_478_1"><a class="footnoteCrossrefLink" href="#target_note_LCL348_478_1" title="Click to highlight in text"><sup class="lineRef">1</sup><span class="italic">Reid:</span> vides.</a></li><script type="text/javascript">document.getElementById('note_LCL348_478_1').style.display = "none";</script><li class="note inline" id="note_LCL348_478_2"><a class="footnoteCrossrefLink" href="#target_note_LCL348_478_2" title="Click to highlight in text"><sup class="lineRef">2</sup><span class="italic">v.l.</span> ille inquit.</a></li><script type="text/javascript">document.getElementById('note_LCL348_478_2').style.display = "none";</script></ul></section></notes></section>