<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

versaretur, et id unum genus oratori reliquisse; non complectar in his libris amplius, quam quod huic generi, re quaesita et multum disputata, summorum <span class="br"></span><span class="lineNumber">23</span><span class="br"></span>hominum prope consensu est tributum; repetamque, non ab incunabulis nostrae veteris puerilisque doctrinae quemdam ordinem praeceptorum, sed ea, quae quondam accepi in nostrorum hominum eloquentissimorum et omni dignitate principum, disputatione esse versata. Non quod illa contemnam, quae Graeci, dicendi artifices et doctores, reliquerunt; sed, cum illa pateant in promptuque sint omnibus, neque ea interpretatione mea aut ornatius explicari, aut planius exprimi possint, dabis hanc veniam, mi frater, ut opinor, ut eorum, quibus summa dicendi laus a nostris hominibus concessa est, auctoritatem Graecis anteponam.</p>
<span class="br"></span><span class="lineNumber">24</span><span class="br"></span><p>VII. Cum igitur vehementius inveheretur in causam principum consul Philippus, Drusique tribunatus, pro Senatus auctoritate susceptus, infringi iam debilitarique videretur; dici mihi memini, ludorum Romanorum diebus, L. Crassum, quasi colligendi sui causa, se in Tusculanum contulisse; venisse eodem, socer eius qui fuerat, Q. Mucius dicebatur, et M. Antonius, homo et consiliorum in republica socius, et summa cum Crasso familiaritate <span class="br"></span><span class="lineNumber">25</span><span class="br"></span>coniunctus. Exierant autem cum ipso Crasso adolescentes
<span class="br"></span><span class="lineNumber"></span><span class="br"></span>
</p></section><notes></notes></section>