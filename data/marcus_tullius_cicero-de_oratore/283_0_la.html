<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

cnim, de officio, de aequo et bono, de dignitate, utilitate, honore, ignominia, praemio, poena similibusque de rebus in utramque partem dicendi animos <span class="br"></span><span class="lineNumber">108</span><span class="br"></span>et vim et artem habere debemus. Sed quoniam de nostra possessione depulsi in parvo et eo litigioso praediolo relicti sumus et aliorum patroni nostra tenere tuerique non potuimus, ab eis, quod indignissimum est, qui in nostrum patrimonium irruperunt quod opus est nobis mutuemur.</p>
<span class="br"></span><span class="lineNumber">109</span><span class="br"></span><p>XXVIII. Dicunt igitur nunc quidem illi qui ex particula parva urbis ac loci nomen habent et ‘Peripatetici’ philosophi aut ‘Academici’ nominantur, olim autem propter eximiam rerum maximarum scientiam a Graecis politici philosophi appellati universarum rerum publicarum nomine vocabantur, omnem civilem orationem in horum alterutro genere versari: aut de finita controversia<a class="footnoteLink" href="#note_LCL349_86_1" id="target_note_LCL349_86_1"><sup>1</sup></a> certis temporibus ac reis, hoc modo, placeatne a Carthaginiensibus captivos nostros redditis suis recuperari? aut infinite de universo genere quaerentis quid omnino de captivo statuendum sit? Atque horum superius illud genus ‘causam’ aut ‘controversiam’ appellant eamque tribus, lite aut deliberatione aut laudatione, definiunt; haec autem altera quaestio infinita et quasi proposita ‘consultatio’ <span class="br"></span><span class="lineNumber">110</span><span class="br"></span>nominatur. Atque [hactenus loquuntur]<a class="footnoteLink" href="#note_LCL349_86_2" id="target_note_LCL349_86_2"><sup>2</sup></a> etiam hac in instituendo divisione utuntur, sed ita, non ut iure aut iudicio, vi<a class="footnoteLink" href="#note_LCL349_86_3" id="target_note_LCL349_86_3"><sup>3</sup></a> denique recuperare amissam pos­sessionem, 





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_86_1"><a class="footnoteCrossrefLink" href="#target_note_LCL349_86_1" title="Click to highlight in text"><sup class="lineRef">1</sup>definitae controversiae <span class="italic">Pearce</span>.</a></li><script type="text/javascript">document.getElementById('note_LCL349_86_1').style.display = "none";</script><li class="note" id="note_LCL349_86_2"><a class="footnoteCrossrefLink" href="#target_note_LCL349_86_2" title="Click to highlight in text"><sup class="lineRef">2</sup><span class="italic">Kayser</span>.</a></li><script type="text/javascript">document.getElementById('note_LCL349_86_2').style.display = "none";</script><li class="note inline" id="note_LCL349_86_3"><a class="footnoteCrossrefLink" href="#target_note_LCL349_86_3" title="Click to highlight in text"><sup class="lineRef">3</sup><span class="italic">Madvig</span>: ut.</a></li><script type="text/javascript">document.getElementById('note_LCL349_86_3').style.display = "none";</script></ul></section></notes></section>