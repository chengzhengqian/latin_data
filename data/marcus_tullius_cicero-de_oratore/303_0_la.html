<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

aberrat, quae maxima est delectatio; vel quod singulis verbis res ac totum simile conficitur; vel quod omnis translatio, quae quidem sumpta ratione est, ad sensus ipsos admovetur, maxime oculorum, qui <span class="br"></span><span class="lineNumber">161</span><span class="br"></span>est sensus acerrimus: nam et ‘odor urbanitatis’ et ‘mollitudo humanitatis’ et ‘murmur maris’ et ‘dulcedo orationis’ sunt ducta a ceteris sensibus, illa vero oculorum multo acriora, quae ponunt paene in conspectu animi quae cernere et videre non possumus. Nihil est enim in rerum natura cuius nos non in aliis rebus possimus uti vocabulo et nomine: unde enim simile duci potest (potest autem ex omnibus), indidem verbum unum quod similitudinem continet translatum lumen affert orationi.</p>
<span class="br"></span><span class="lineNumber">162</span><span class="br"></span><p>Quo in genere primum fugienda est dissimilitudo: ‘coeli ingentes fornices’: quamvis sphaeram in scenam, ut dicitur, attulerit Ennius, tamen in sphaera fornicis similitudo inesse non potest.</p>
<blockquote><p>
<span class="line indent6"> . . . Vive, Ulyxes, dum licet!</span><span class="linebreak"></span>
<span class="line">Oculis postremum lumen radiatum rape!</span><span class="linebreak"></span>
</p></blockquote>
<p>Non dixit ‘cape,’ non ‘pete,’ haberet enim moram sperantis diutius esse sese victurum, sed ‘rape’: hoc verbum est ad id aptatum quod ante dixerat, ‘dum licet.’</p>
<span class="br"></span><span class="lineNumber">163</span><span class="br"></span><p>XLI. Deinde videndum est ne longe simile sit ductum. ‘Syrtim patrimonii’: ‘scopulum’ libentius dixerim, ‘Charybdim bonorum’ ‘voraginem’
<span class="br"></span><span class="lineNumber"></span><span class="br"></span>
</p></section><notes></notes></section>