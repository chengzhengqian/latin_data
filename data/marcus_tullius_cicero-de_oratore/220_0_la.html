<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

atque perspecta, locis omnibus inventis atque instructis <span class="br"></span><span class="lineNumber">319</span><span class="br"></span>considerandum est quo principio sit utendum. Sic ut<a class="footnoteLink" href="#note_LCL348_440_1" id="target_note_LCL348_440_1"><sup>1</sup></a> facile reperientur—sumentur enim ex eis rebus quae erunt uberrimae vel in argumentis vel in eis partibus ad quas dixi digredi saepe oportere—ita momenti aliquid afferent, cum erunt paene ex intima defensione deprompta et apparebit ea non modo non esse communia nec in alias causas posse transferri sed penitus ex ea causa quae tum<a class="footnoteLink" href="#note_LCL348_440_2" id="target_note_LCL348_440_2"><sup>2</sup></a> agatur effloruisse.</p>
<span class="br"></span><span class="lineNumber">320</span><span class="br"></span><p>LXXIX. Omne autem principium aut rei totius quae agetur significationem habere debebit aut aditum ad causam et communitionem aut quoddam ornamentum et dignitatem; sed oportet, ut aedibus ac templis vestibula et aditus, sic causis principia pro portione rerum praeponere; itaque in parvis atque infrequentibus causis ab ipsa re est exordiri saepe <span class="br"></span><span class="lineNumber">321</span><span class="br"></span>commodius; sed cum erit utendum principio, quod plerumque erit, aut ex reo aut ex adversario aut ex re aut ex eis apud quos agetur sententias duci licebit. Ex reo—reos appello quorum res est—quae significent bonum virum, quae liberalem, quae calamitosum, 




</p></section><notes><section class="footnotes"><ul><li class="note" id="note_LCL348_440_1"><a class="footnoteCrossrefLink" href="#target_note_LCL348_440_1" title="Click to highlight in text"><sup class="lineRef">1</sup><span class="italic">Warmington:</span> et.</a></li><script type="text/javascript">document.getElementById('note_LCL348_440_1').style.display = "none";</script><li class="note inline" id="note_LCL348_440_2"><a class="footnoteCrossrefLink" href="#target_note_LCL348_440_2" title="Click to highlight in text"><sup class="lineRef">2</sup>tum <span class="italic">om. edd.</span></a></li><script type="text/javascript">document.getElementById('note_LCL348_440_2').style.display = "none";</script></ul></section></notes></section>