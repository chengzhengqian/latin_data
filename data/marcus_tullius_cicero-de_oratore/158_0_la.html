<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

aut ad probandum aut ad refellendum aut ex sua sumi vi atque natura aut assumi foris? Ex sua vi, cum aut res quae sit tota quaeratur, aut pars eius aut vocabulum quod habeat aut quippiam, rem illam quod attingat; extrinsecus autem, cum ea, quae sunt foris neque inhaerent in rei natura, colliguntur.</p>
<span class="br"></span><span class="lineNumber">164</span><span class="br"></span><p>Si res tota quaeritur, definitione universa vis explicanda est, sic: ‘si maiestas est amplitudo ac dignitas civitatis, is eam minuit, qui exercitam hostibus populi Romani tradidit, non qui eum, qui id <span class="br"></span><span class="lineNumber">165</span><span class="br"></span>fecisset, populi Romani potestati tradidit.’ Sin pars, partitione, hoc modo: ‘aut senatui parendum de salute rei publicae fuit aut aliud consilium instituendum aut sua sponte faciendum; aliud consilium, superbum; suum, arrogans; utendum igitur fuit consilio senatus.’ Si ex vocabulo; ut Carbo: ‘si consul est, qui consulit patriae, quid aliud fecit <span class="br"></span><span class="lineNumber">166</span><span class="br"></span>Opimius?’ Sin ab eo, quod rem attingat, plures sunt argumentorum sedes ac loci, nam et coniuncta quaeremus et genera et partes generibus subiectas et similitudines et dissimilitudines et contraria et consequentia et consentanea et quasi praecurrentia et repugnantia et causas rerum vestigabimus et ea,
</p></section><notes></notes></section>