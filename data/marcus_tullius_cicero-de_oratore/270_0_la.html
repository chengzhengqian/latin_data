<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

doctus essem et in forum ingenii tantum quantum ipse sentio, non tantum quantum<a class="footnoteLink" href="#note_LCL349_60_1" id="target_note_LCL349_60_1"><sup>1</sup></a> forsitan vobis videar detulissem, non possim dicere me haec quae nunc complector perinde ut dicam discenda esse didicisse: quippe qui omnium maturrime ad publicas causas accesserim annosque natus unum et viginti nobilissimum hominem et eloquentissimum in iudicium vocarim—cui disciplina fuerit forum, magister usus et leges et instituta populi Romani mosque maiorum. <span class="br"></span><span class="lineNumber">75</span><span class="br"></span>Paulum sitiens istarum artium de quibus loquor gustavi, quaestor in Asia cum essem, aequalem fere meum ex Academia rhetorem nactus Metrodorum illum de cuius memoria commemoravit Antonius; etinde decedens Athenis, ubi ego diutius essem moratus nisi Atheniensibus quod mysteria non referrent ad quae biduo serius veneram succensuissem; quare hoc quod complector tantam scientiam vimque doctrinae non modo non pro me sed contra me est potius—non enim quid ego sed quid orator possit disputo—atque hos omnes qui artes rhetoricas exponunt perridiculos; scribunt enim de litium genere et de principiis <span class="br"></span><span class="lineNumber">76</span><span class="br"></span>et de narrationibus; illa vis autem eloquentiae tanta est ut omnium rerum, virtutum, officiorum 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_60_1"><a class="footnoteCrossrefLink" href="#target_note_LCL349_60_1" title="Click to highlight in text"><sup class="lineRef">1</sup><span class="italic">Ernesti</span>: quantum ipse.</a></li><script type="text/javascript">document.getElementById('note_LCL349_60_1').style.display = "none";</script></ul></section></notes></section>