<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

illa sunt, ‘domuerant,’ ‘sonipedes;’ atque illi philosopho<a class="footnoteLink" href="#note_LCL349_146_1" id="target_note_LCL349_146_1"><sup>1</sup></a> ordiri placet a superiore paeane, posteriore finire. Est autem paean hic posterior<a class="footnoteLink" href="#note_LCL349_146_2" id="target_note_LCL349_146_2"><sup>2</sup></a> non syllabarum numero sed aurium mensura, quod est acrius iudicium et certius, par fere Cretico, qui est ex longa et brevi et longa, ut</p>
<blockquote><p>
<span class="line">Quid petam praesidi aut exsequar? quove nunc . . .</span><span class="linebreak"></span>
</p></blockquote>
<p class="noindent">a quo numero exorsus est Fannius: ‘Si, Quirites, minas illius . . .’ Hunc ille clausulis aptiorem putat, quas vult longa plerumque syllaba terminari.</p>
<span class="br"></span><span class="lineNumber">184</span><span class="br"></span><p>XLVIII. Neque vero haec tam acrern curam diligentiamque desiderant quam est illa poetarum; quos necessitas cogit et ipsi numeri ac modi sic verba versu includere ut nihil sit ne spiritu quidem minimo brevius aut longius quam necesse est. Liberior est oratio, et plane ut dicitur sic et est vere ‘soluta,’ non ut fugiat tamen aut erret sed ut sine vinculis sibi ipsa moderetur. Namque ego illud assentior Theophrasto, qui putat orationem, quae quidem sit polita atque facta quodam modo, non astricte sed remissius <span class="br"></span><span class="lineNumber">185</span><span class="br"></span>numerosam esse oportere. Etenim, sicut ille suspicatur, et ex illis modis quibus hic usitatus versus efficitur post anapaestus procerior quidam numerus effloruit, inde ille licentior et divitior fluxit dithyrambus, cuius membra et pedes, ut ait idem, sunt in omni locupleti oratione diffusa; et si numerosum est 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_146_1"><a class="footnoteCrossrefLink" href="#target_note_LCL349_146_1" title="Click to highlight in text"><sup class="lineRef">1</sup>[philosopho] <span class="italic">Kayser.</span></a></li><script type="text/javascript">document.getElementById('note_LCL349_146_1').style.display = "none";</script><li class="note inline" id="note_LCL349_146_2"><a class="footnoteCrossrefLink" href="#target_note_LCL349_146_2" title="Click to highlight in text"><sup class="lineRef">2</sup>[posterior] <span class="italic">Kayser.</span></a></li><script type="text/javascript">document.getElementById('note_LCL349_146_2').style.display = "none";</script></ul></section></notes></section>