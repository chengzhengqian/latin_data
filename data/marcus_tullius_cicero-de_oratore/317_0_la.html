<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

modo non breviora et praecisa erunt superiora; quos aut choreos aut heroos aut alternos esse oportebit aut in paeane illo posteriore quam Aristoteles probat aut ei pari Cretico. Horum vicissitudines efficient ut neque ei satientur qui audient fastidio similitudinis nec nos id quod faciemus opera dedita facere videamur. <span class="br"></span><span class="lineNumber">194</span><span class="br"></span>Quod si Antipater ille Sidonius quem tu probe, Catule, meministi solitus est versus hexametros aliosque variis modis atque numeris fundere ex tempore, tantumque hominis ingeniosi ac memoris valuit exercitatio ut cum se mente ac voluntate coniecisset in versum verba sequerentur, quanto id facilius in oratione exercitatione et consuetudine adhibita consequemur!</p>
<span class="br"></span><span class="lineNumber">195</span><span class="br"></span><p>Illud autem ne quis admiretur, quonam modo haec vulgus imperitorum in audiendo notet, cum in omni genere, tum in hoc ipso magna quaedam est vis incredibilisque naturae. Omnes enim tacito quodam sensu sine ulla arte aut ratione quae sint in artibus ac rationibus recta ac prava diiudicant; idque cum faciunt in picturis et in signis et in aliis operibus ad quorum intellegentiam a natura minus habent instrumenti, tum multo ostendunt magis in verborum numerorum vocumque iudicio, quod ea sunt in communibus infixa sensibus neque earum rerum quemquam <span class="br"></span><span class="lineNumber">196</span><span class="br"></span>funditus natura voluit esse expertem. Itaque</p>
</section><notes></notes></section>