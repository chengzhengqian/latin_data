<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

artibus hunc Dionem instituit Plato, aliis Isocrates clarissimum virum Timotheum, Cononis praestantissimi imperatoris filium, summum ipsum imperatorem hominemque doctissimum? aut aliis Pythagoreus ille Lysis Thebanum Epaminondam, haud scio an summum virum unum omnis Graeciae? aut Xenophon Agesilaum aut Philolaus Archytam Tarentinum? aut ipse Pythagoras totam illam veterem Italiae Graeciam quae quondam Magna vocitata est? Equidem non arbitror;</p>
<span class="br"></span><span class="lineNumber">140</span><span class="br"></span><p>XXXV. sic enim video, unam quamdam omnium rerum quae essent homine erudito dignae atque eo qui in republica vellet excellere fuisse doctrinam, quam qui accepissent, si eidem ingenio ad pronuntiandam<a class="footnoteLink" href="#note_LCL349_110_1" id="target_note_LCL349_110_1"><sup>1</sup></a> valuissent et se ad dicendum quoque non repugnante natura dedissent, <span class="br"></span><span class="lineNumber">141</span><span class="br"></span>eloquentia praestitisse. Itaque ipse Aristoteles cum florere Isocratem nobilitate discipulorum videret quod<a class="footnoteLink" href="#note_LCL349_110_2" id="target_note_LCL349_110_2"><sup>2</sup></a> suas disputationes a causis forensibus et civilibus ad inanem sermonis elegantiam transtulisset, mutavit repente totam formam prope disciplinae suae versumque quemdam Philoctetae paulo secus dixit: ille enim turpe sibi ait esse tacere cum barbaros, hic autem cum Isocratem pateretur dicere; itaque ornavit et illustravit doctrinam illam omnem rerumque cognitionem cum orationis exercitatione coniunxit. Neque vero hoc fugit sapientissimum regem Philippum, qui hunc Alexandro filio doctorem 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_110_1"><a class="footnoteCrossrefLink" href="#target_note_LCL349_110_1" title="Click to highlight in text"><sup class="lineRef">1</sup><span class="italic">Rackham</span>: pronuntiandum.</a></li><script type="text/javascript">document.getElementById('note_LCL349_110_1').style.display = "none";</script><li class="note" id="note_LCL349_110_2"><a class="footnoteCrossrefLink" href="#target_note_LCL349_110_2" title="Click to highlight in text"><sup class="lineRef">2</sup><span class="italic">Wilkins</span>: quod ipse.</a></li><script type="text/javascript">document.getElementById('note_LCL349_110_2').style.display = "none";</script></ul></section></notes></section>