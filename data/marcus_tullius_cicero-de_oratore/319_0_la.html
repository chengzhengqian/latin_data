<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

poetae non ignoscit, nobis concedit, taciti<a class="footnoteLink" href="#note_LCL349_158_1" id="target_note_LCL349_158_1"><sup>1</sup></a> tamen omnes non esse illud quod diximus aptum perfectumque cernunt. Itaque illi veteres, sicut hodie etiam nonnullos videmus, cum circuitum et quasi orbem verborum conficere non possent (nam id quidem nuper vel posse vel audere coepimus), terna aut bina aut nonnulli singula etiam verba dicebant; qui in illa infantia naturale illud quod aures hominum flagitabant tenebant tamen, ut et illa essent paria quae dicerent etaequalibus interspirationibus uterentur.</p>
<span class="br"></span><span class="lineNumber">199</span><span class="br"></span><p>LII. Exposui fere ut potui quae maxime ad ornatum orationis pertinere arbitrabar; dixi enim de singulorum laude verborum, dixi de coniunctione eorum, dixi de numero atque forma. Sed si habitum orationis etiam et quasi colorem aliquem requiritis, est et plena quaedam sed tamen teres, et tenuis non sine nervis ac viribus, et ea quae particeps utriusque generis quadam mediocritate laudatur. His tribus figuris insidere quidam venustatis non fuco illitus <span class="br"></span><span class="lineNumber">200</span><span class="br"></span>sed sanguine diffusus debet color. Tum denique hic nobis orator ita conformandus est et verbis et sententiis ut ei qui in armorum tractatione versantur,<a class="footnoteLink" href="#note_LCL349_158_2" id="target_note_LCL349_158_2"><sup>2</sup></a> ut quemadmodum qui utuntur armis aut palaestra non solum sibi vitandi aut feriendi rationem esse habendam putant sed etiam ut cum venustate moÂ­veantur, 




</p></section><notes><section class="footnotes"><ul><li class="note" id="note_LCL349_158_1"><a class="footnoteCrossrefLink" href="#target_note_LCL349_158_1" title="Click to highlight in text"><sup class="lineRef">1</sup><span class="italic">v.l.</span> tacite.</a></li><script type="text/javascript">document.getElementById('note_LCL349_158_1').style.display = "none";</script><li class="note" id="note_LCL349_158_2"><a class="footnoteCrossrefLink" href="#target_note_LCL349_158_2" title="Click to highlight in text"><sup class="lineRef">2</sup>ut ei qui . . . versantur <span class="italic">transponunt varie codd. et edd.</span></a></li><script type="text/javascript">document.getElementById('note_LCL349_158_2').style.display = "none";</script></ul></section></notes></section>