<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

agitur non solum ingenii nostri existimatio, (nam id esset levius;—quanquam, cum professus sis te id posse facere, quod pauci, ne id quidem neglegendum est); sed alia sunt maiora multo, fides, officium, diligentia, quibus rebus adducti, etiam cum alienissimos <span class="br"></span><span class="lineNumber">193</span><span class="br"></span>defendimus, tamen eos alienos, si ipsi viri boni volumus haberi, existimare non possumus. Sed, ut dixi, ne hoc in nobis mirum esse videatur, quid potest esse tam fictum quam versus, quam scaena, quam fabulae? Tamen in hoc genere saepe ipse vidi, ut ex persona mihi ardere oculi hominis histrionis viderentur spondalia illa dicentis:</p>
<blockquote><p>
<span class="line">segregare abs te ausu’s aut sine illo Salamina ingredi,</span><span class="linebreak"></span>
<span class="line">neque paternum aspectum es veritus?</span><span class="linebreak"></span>
</p></blockquote>
<p class="noindent">Nunquam illum ‘aspectum’ dicebat, quin mihi Telamon iratus furere luctu filii videretur. Ut idem inflexa ad miserabilem sonum voce,</p>
<blockquote><p>
<span class="line indent6">quem aetate exacta indigem</span><span class="linebreak"></span>
<span class="line">liberum lacerasti, orbasti, exstinxti; neque fratris necis,</span><span class="linebreak"></span>
<span class="line">neque eius gnati parvi, qui tibi in tutelam est traditus?</span><span class="linebreak"></span>
</p></blockquote>
<p class="noindent">flens ac lugens dicere videbatur. Quae si ille histrio, cotidie cum ageret, tamen agere sine dolore non poterat, quid Pacuvium putatis in scribendo leni animo ac remisso fuisse? Fieri nullo <span class="br"></span><span class="lineNumber">194</span><span class="br"></span>modo potuit. Saepe enim audivi poetam bonum neminem—id quod a Democrito et Platone in scriptis
<span class="br"></span><span class="lineNumber"></span><span class="br"></span>
</p></section><notes></notes></section>