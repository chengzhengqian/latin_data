<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


deferamur; oculi sunt, quorum tum intentione, tum remissione, tum coniectu, tum hilaritate motus animorum significemus apte cum genere ipso orationis. Est enim actio quasi sermo corporis, quo magis menti <span class="br"></span><span class="lineNumber">223</span><span class="br"></span>congruens esse debet; oculos autem natura nobis, ut equo et leoni iubas, caudam, aures, ad motus animorum declarandos dedit, quare in hac nostra actione secundum vocem vultus valet; is autem oculis gubernatur. Atque in eis omnibus quae sunt actionis inest quaedam vis a natura data; quare etiam hac imperiti, hac vulgus, hac denique barbari maxime commoventur: verba enim neminem movent nisi cum qui eiusdem linguae societate coniunctus est, sententiaeque saepe acutae non acutorum hominum sensus praetervolant: actio, quae prae se motum animi fert, omnes movet; eisdem enim omnium animi motibus concitantur et eos eisdem notis et in aliis agnoscunt et in se ipsi indicant.</p>
<span class="br"></span><span class="lineNumber">224</span><span class="br"></span><p>LX. Ad actionis autem usum atque laudem maximam sine dubio partem vox obtinet, quae primum est optanda nobis, deinde quaecumque erit ea tuenda. De quo illud iam nihil ad hoc praecipiendi genus quemadmodum voci serviatur, equidem tamen magnopere censeo serviendum; sed illud videtur ab</p>
</section><notes></notes></section>