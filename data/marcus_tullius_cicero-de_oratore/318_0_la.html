<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>non solum verbis arte positis moventur omnes verum etiam numeris ac vocibus. Quotus enim quisque est qui teneat artem numerorum ac modorum? at in his si paulum modo offensum est ut aut contractione brevius fieret aut productione longius, theatra tota reclamant. Quid? hoc non idem fit in vocibus, ut a multitudine et populo non modo catervae atque concentus sed etiam ipsi sibi singuli discrepantes eiciantur?</p>
<span class="br"></span><span class="lineNumber">197</span><span class="br"></span><p>LI. Mirabile est, cum plurimum in faciendo intersit inter doctum et rudem, quam non multum differat in iudicando. Ars enim cum a natura profecta sit, nisi naturam moveat ac delectet nihil sane egisse videatur. Nihil est autem tam cognatum mentibus nostris quam numeri atque voces, quibus et excitamur et incendimur et lenimur et languescimus et ad hilaritatem et ad tristitiam saepe deducimur; quorum illa summa vis carminibus est aptior et cantibus, non neglecta, ut mihi videtur, a Numa rege doctissimo maioribusque nostris, ut epularum solemnium fides ac tibiae Saliorumque versus indicant, maxime autem a Graecia vetere celebrata. Quibus utinam similibusque de rebus disputari quam de puerilibus his verborum translationibus maluissetis!<a class="footnoteLink" href="#note_LCL349_156_1" id="target_note_LCL349_156_1"><sup>1</sup></a></p>
<span class="br"></span><span class="lineNumber">198</span><span class="br"></span><p>Verum ut in versu vulgus si est peccatum videt; sic si quid in nostra oratione claudicat sentit; sed 


</p></section><notes><section class="footnotes"><ul><li class="note" id="note_LCL349_156_1"><a class="footnoteCrossrefLink" href="#target_note_LCL349_156_1" title="Click to highlight in text"><sup class="lineRef">1</sup>[quibus . . . maluissetis] <span class="italic">Sch√ºtz.</span></a></li><script type="text/javascript">document.getElementById('note_LCL349_156_1').style.display = "none";</script></ul></section></notes></section>