<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

apta verbis, tum vero causarum propria esse debent; prima est enim quasi cognitio et commendatio orationis in principia, quaeque continuo eum qui audit <span class="br"></span><span class="lineNumber">316</span><span class="br"></span>permulcere atque allicere debet. In quo admirari soleo non equidem istos qui nullam huic rei operam dederunt, sed hominem in primis disertum atque eruditum, Philippum, qui ita solet surgere ad dicendum ut quod primum verbum habiturus sit nesciat; et ait idem, cum brachium concalefecerit, tum se solere pugnare; neque attendit eos ipsos unde hoc simile ducat primas illas hastas ita iactare leniter ut et venustati vel maxime serviant et reliquis viribus suis <span class="br"></span><span class="lineNumber">317</span><span class="br"></span>consulant. Neque est dubium quin exordium dicendi vehemens et pugnax non saepe esse debeat, sed si in ipso illo gladiatorio vitae certamine quo ferro decernitur tamen ante congressum multa fiunt quae non ad vulnus sed ad speciem valere videatur, quanto hoc magis in oratione est spectandum, in qua non vis potius quam delectatio postulatur! Nihil est denique in natura rerum omnium quod se universum profundat et<a class="footnoteLink" href="#note_LCL348_438_1" id="target_note_LCL348_438_1"><sup>1</sup></a> totum repente evolvatâ€”sic omnia quae fiunt quaeque aguntur acerrime lenioribus principiis <span class="br"></span><span class="lineNumber">318</span><span class="br"></span>natura ipsa praetexuit. Haec autem in dicendo non extrinsecus alicunde quaerenda sed ex ipsis visceribus causae sumenda sunt; idcirco tota causa pertemptata 


</p></section><notes><section class="footnotes"><ul><li class="note" id="note_LCL348_438_1"><a class="footnoteCrossrefLink" href="#target_note_LCL348_438_1" title="Click to highlight in text"><sup class="lineRef">1</sup><span class="italic">Kayser:</span> et quod.</a></li><script type="text/javascript">document.getElementById('note_LCL348_438_1').style.display = "none";</script></ul></section></notes></section>