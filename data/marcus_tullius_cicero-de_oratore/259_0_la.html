<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

vereor ne nihil sim tui nisi supplosionem pedis imitatus et pauca quaedam verba et aliquem, si forte, motum.</p>
<p>Ergo ista, inquit Crassus, quae habes a me non reprehendo, ne me ipsum irrideamâ€”sunt autem ea multo et plura et maiora quam dicis; quae autem sunt aut tua plane aut imitatione ex aliquo expressa, de his te, si qui me forte locus admonuerit, <span class="br"></span><span class="lineNumber">48</span><span class="br"></span>commonebo.</p>
<p>XIII. Praetereamus igitur praecepta Latine loquendi, quae puerilis doctrina tradit et subtilior cognitio ac ratio litterarum alit aut consuetudo sermonis quotidiani ac domestici, libri confirmant et lectio veterum oratorum et poetarum; neque vero in illo altero diutius commoremur, ut disputemus quibus rebus assequi possimus. ut ea quae <span class="br"></span><span class="lineNumber">49</span><span class="br"></span>dicamus intellegantur: Latine scilicet dicendo, verbis usitatis ac proprie demonstrantibus ea quae significari ac declarari volemus sine ambiguo verbo aut sermone, non nimis longa continuatione verborum, non valde productis eis quae similitudinis causa ex aliis rebus transferuntur, non discerptis sententiis, non praeposteris temporibus, non confusis personis, non perturbato ordine. Quid multa? tam facilis est tota res ut mihi permirum saepe videatur cum difficilius intellegatur quid patronus velit dicere quam si <span class="br"></span><span class="lineNumber">50</span><span class="br"></span>ipse ille qui patronum adhibet de re sua diceret. Isti enim qui ad nos causas deferunt ita nos plerumque
</p></section><notes></notes></section>