<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

nascuntur omnia.</p>
<p>LXXII. Ego enim cum ad causam sum aggressus atque omnia cogitando quoad facere potui persecutus, cum et argumenta causae et eos locos quibus animi iudicum conciliantur et illos quibus permoventur vidi atque cognovi, tum constituo quid habeat causa quaeque boni, quid mali; nulla enim fere potest res in dicendi disceptationem aut controversiam vocari quae non habeat utrumque, sed <span class="br"></span><span class="lineNumber">292</span><span class="br"></span>quantum habeat id refert; mea autem ratio in dicendo haec esse solet, ut boni quod habeat id amplectar, exornem, exaggerem, ibi commorer, ibi habitem, ibi haeream, a malo autem vitioque causae ita recedam non ut me id fugere appareat sed ut totum bono illo ornando et augendo dissimulatum obruatur; et, si causa est in argumentis, firmissima quaeque maxime tueor, sive plura sunt sive aliquod unum; sin autem in conciliatione aut in permotione causa est, ad eam me potissimum partem quae maxime movere animos hominum potest confero. <span class="br"></span><span class="lineNumber">293</span><span class="br"></span>Summa denique huius generis haec est, ut si in refellendo adversario firmior esse oratio quam in confirmandis nostris rebus potest, omnia in illum tela conferam, sin nostra probari facilius quam illa redargui possunt, abducere animos a contraria defensione <span class="br"></span><span class="lineNumber">294</span><span class="br"></span>et ad nostram coner<a class="footnoteLink" href="#note_LCL348_420_1" id="target_note_LCL348_420_1"><sup>1</sup></a> deducere. Duo denique illa quae facillima videntur, quoniam quae difficiliora 


</p></section><notes><section class="footnotes"><ul><li class="note" id="note_LCL348_420_1"><a class="footnoteCrossrefLink" href="#target_note_LCL348_420_1" title="Click to highlight in text"><sup class="lineRef">1</sup><span class="italic">Rackham:</span> conor.</a></li><script type="text/javascript">document.getElementById('note_LCL348_420_1').style.display = "none";</script></ul></section></notes></section>