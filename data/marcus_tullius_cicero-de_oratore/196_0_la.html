<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

diceret testis et haberet filium delicatiorem, abeunte iam illo,</p>
<blockquote><p>
<span class="line">Sentin senem esse tactum triginta minis?</span><span class="linebreak"></span>
</p></blockquote>
<span class="br"></span><span class="lineNumber">258</span><span class="br"></span><p>In hoc genus coniciuntur proverbia, ut illud Scipionis, cum Asellus omnes provincias stipendia merentem se peragrasse gloriaretur, ‘Agas asellum,’ et cetera. Quare ea quoque, quoniam mutatis verbis non possunt retinere eandem venustatem, non in re, sed in verbis posita ducantur.</p>
<span class="br"></span><span class="lineNumber">259</span><span class="br"></span><p>Est etiam in verbo positum non insulsum genus ex eo, cum ad verbum, non ad sententiam rem accipere videare: ex quo uno genere totus est <span class="sc">Tutor</span>, mimus vetus, oppido ridiculus. Sed abeo a mimis; tantum genus huius ridiculi insigni aliqua et nota re notari volo. Est autem ex hoc genere illud, quod tu, Crasse, nuper ei, qui te rogasset, num tibi molestus esset futurus, si ad te bene ante lucem venisset: ‘Tu vero,’ inquisti, ‘molestus non eris.’ ‘Iubebis igitur te,’ inquit, ‘suscitari?’ Et tu: ‘Certe negaram te <span class="br"></span><span class="lineNumber">260</span><span class="br"></span>molestum futurum.’ Ex eodem hoc vetus illud est, quod aiunt Maluginensem illum Scipionem, cum ex centuria sua renuntiaret Acidinum consulem praecoque dixisset, ‘Dic de L. Manlio’; ‘Virum
<span class="br"></span><span class="lineNumber"></span><span class="br"></span>
</p></section><notes></notes></section>