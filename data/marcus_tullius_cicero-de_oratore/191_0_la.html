<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

prudentia et gravitate moderabimur: quarum utinam artem aliquam haberemus! sed domina natura est.</p>
<span class="br"></span><span class="lineNumber">248</span><span class="br"></span><p>LXI. Nunc exponamus genera ipsa summatim, quae risum maxime moveant. Haec igitur sit prima partitio, quod facete dicatur, id alias in re habere alias in verbo facetias: maxime autem homines delectari, si quando risus coniuncte re verboque moveatur. Sed hoc mementote, quoscumque locos attingam, unde ridicula ducantur, ex eisdem locis fere etiam graves sententias posse duci. Tantum interest, quod gravitas honestis in rebus severe, iocus in turpiculis et quasi deformibus ponitur, velut eisdem verbis et laudare frugi servum possumus, et, si est nequam, iocari. Ridiculum est illud Neronianum vetus in furaci servo, ‘Solum esse, cui domi nihil sit nec obsignatum, nec occlusum’: quod idem in bono <span class="br"></span><span class="lineNumber">249</span><span class="br"></span>servo dici solet, sed hoc eisdem etiam verbis. Ex eisdem autem locis nascuntur omnia. Nam quod Sp. Carvilio graviter claudicanti ex vulnere ob rempublicam accepto, et ob eam causam verecundanti in publicum prodire, mater dixit, ‘Quin prodis, mi Spuri? quotienscumque gradum facies, totiens tibi tuarum virtutum veniet in mentem’: praeclarum et grave est. Quod Calvino Glaucia claudicanti, ‘Ubi est vetus illud: num claudicat? at hic clodicat,’ hoc ridiculum est; et utrumque ex eo, quod in
<span class="br"></span><span class="lineNumber"></span><span class="br"></span>
</p></section><notes></notes></section>