<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

est verborum et laetum, sed palaestrae magis et olei, <span class="br"></span><span class="lineNumber">82</span><span class="br"></span>quam huius civilis turbae ac fori. Namque egomet, qui sero, ac leviter Graecas litteras attigissem, tamen cum pro consule in Ciliciam proficiscens Athenas venissem, complures tum ibi dies sum propter navigandi difficultatem commoratus: sed, cum quotidie mecum haberem homines doctissimos, eos fere ipsos, qui abs te modo sunt nominati, cumque hoc, nescio quomodo, apud eos increbruisset, me in causis maioribus, sicuti te, solere versari, pro se quisque ut poterat, de officio et ratione oratoris disputabat.</p>
<span class="br"></span><span class="lineNumber">83</span><span class="br"></span><p>Horum alii, sicut iste ipse Mnesarchus, hos, quos nos oratores vocaremus, nihil esse dicebat, nisi quosdam operarios, lingua celeri et exercitata; oratorem autem, nisi qui sapiens esset, esse neminem; atque ipsam eloquentiam, quod ex bene dicendi scientia constaret, unam quamdam esse virtutem, et qui unam virtutem haberet, omnes habere, easque esse inter se aequales et pares: ita, qui esset eloquens, eum virtutes omnes habere, atque esse sapientem. Sed haec erat spinosa quaedam et exilis oratio, longeque a nostris sensibus abhorrebat. <span class="br"></span><span class="lineNumber">84</span><span class="br"></span>Charmadas vero multo uberius eisdem de rebus loquebatur: non quo aperiret sententiam suam; hic enim mos erat patrius Academiae, adversari semper omnibus in disputando; sed cum maxime tamen hoc significabat, eos, qui rhetores nominarentur, et
<span class="br"></span><span class="lineNumber"></span><span class="br"></span>
</p></section><notes></notes></section>