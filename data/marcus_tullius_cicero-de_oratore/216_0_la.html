<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

genere ipso remotum ab usu iudiciorum ac foro, nihilne noceas? Quid multa? Omnis cura mea solet in hoc versari semper—dicam enim saepius—si possim, ut boni efficiam aliquid dicendo, sin id minus, ut certe ne quid mali.</p>
<span class="br"></span><span class="lineNumber">307</span><span class="br"></span><p>LXXVI. Itaque nunc illuc redeo, Catule, in quo tu me paulo ante laudabas, ad ordinem collocationemque rerum ac locorum; cuius ratio est duplex, altera quam affert natura causarum, altera quae oratorum iudicio et prudentia comparatur: nam ut aliquid ante rem dicamus, deinde ut rem exponamus, post ut eam probemus nostris praesidiis<a class="footnoteLink" href="#note_LCL348_432_1" id="target_note_LCL348_432_1"><sup>1</sup></a> confirmandis, contrariis refutandis, deinde ut concludamus atque <span class="br"></span><span class="lineNumber">308</span><span class="br"></span>ita peroremus, hoc dicendi natura ipsa praescribit; ut vero statuamus ea quae probandi et docendi causa dicenda sunt quemadmodum componamus, id est vel maxime proprium oratoris prudentiae. Multa enim occurrunt argumenta, multa, quae in dicendo profutura videantur; sed eorum partim ita levia sunt ut contemnenda sint, partim, etiam si quid habent adiumenti, sunt nonnunquam eiusmodi ut insit in eis aliquid viti, neque tanti sit illud quod prodesse <span class="br"></span><span class="lineNumber">309</span><span class="br"></span>videatur ut cum aliquo malo coniungatur; quae autem utilia sunt atque firma, si ea tamen, ut saepe fit, valde multa sunt, ea quae ex eis aut levissima 


</p></section><notes><section class="footnotes"><ul><li class="note" id="note_LCL348_432_1"><a class="footnoteCrossrefLink" href="#target_note_LCL348_432_1" title="Click to highlight in text"><sup class="lineRef">1</sup>[praesidiis] <span class="italic">Vassis.</span></a></li><script type="text/javascript">document.getElementById('note_LCL348_432_1').style.display = "none";</script></ul></section></notes></section>