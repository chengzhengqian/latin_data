<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Philippus. Tum quaesitor properans: ‘Modo breviter.’ Hic ille: ‘Non accusabis; perpusillum rogabo.’ Ridicule. Sed sedebat iudex L. Aurifex, brevior ipse, quam testis etiam: omnis est risus in iudicem conversus: visum est totum scurrile ridiculum. Ergo haec quae cadere possunt in quos nolis, quamvis sint bella, sunt tamen ipso genere scurrilia. <span class="br"></span><span class="lineNumber">246</span><span class="br"></span>Ut iste, qui se vult dicacem, et mehercule est, Appius, sed nonnunquam in hoc vitium scurrile delabitur. ‘Cenabo,’ inquit, ‘apud te,’ huic lusco, familiari meo, C. Sextio; ‘uni enim locum esse video.’ Est hoc scurrile, et quod sine causa lacessivit; et tamen id dixit quod in omnis luscos conveniret; ea, quia meditata putantur esse, minus ridentur. Illud egregium Sextii, et ex tempore: ‘Manus lava,’ inquit, ‘et cena.’</p>
<span class="br"></span><span class="lineNumber">247</span><span class="br"></span><p>Temporis igitur ratio, et ipsius dicacitatis moderatio et temperantia et raritas dictorum distinguet oratorem a scurra, et quod nos cum causa dicimus, non ut ridiculi videamur, sed ut proficiamus aliquid, illi totum diem et sine causa. Quid enim est Vargula assecutus, cum eum candidatus A. Sempronius cum Marco suo fratre complexus esset: ‘Puer, abige muscas?’ Risum quaesivit, qui est, mea sententia, vel tenuissimus ingenii fructus. Tempus igitur dicendi
<span class="br"></span><span class="lineNumber"></span><span class="br"></span>
</p></section><notes></notes></section>