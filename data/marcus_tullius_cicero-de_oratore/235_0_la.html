<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sim) locis est utendum multis, illustribus, explicatis, modicis intervallis; imaginibus autem agentibus, acribus, insignitis, quae occurrere celeriterque percutere animum possint; quam facultatem et exercitatio dabit, ex qua consuetudo gignitur, et similium verborum conversa et immutata casibus aut traducta ex parte ad genus notatio et unius verbi imagine totius sententiae informatio pictoris cuiusdam summi ratione et modo formarum varietate locos distinguentis.</p>
<span class="br"></span><span class="lineNumber">359</span><span class="br"></span><p>LXXXVIII. Sed verborum memoria, quae minus est nobis necessaria, maiore imaginum varietate distinguitur; multa enim sunt verba quae quasi articuli connectunt membra orationis quae formari similitudine nulla possunt; eorum fingendae nobis sunt imagines quibus semper utamur; rerum memoria propria est oratoris; eam singulis personis bene positis notare possumus ut sententias imaginibus, <span class="br"></span><span class="lineNumber">360</span><span class="br"></span>ordinem locis comprehendamus. Neque verum est quod ab inertibus dicitur, opprimi memoriam imaginum pondere et obscurari etiam id quod per se natura tenere potuisset; vidi enim ego summos homines et divina prope memoria, Athenis Charmadam, in Asia, quem vivere hodie aiunt, Scepsium Metrodorum, quorum uterque tanquam litteris in cera sic se aiebat imaginibus in eis locis quos haberet quae meminisse vellet perscribere. Quare hac
<span class="br"></span><span class="lineNumber"></span><span class="br"></span>
</p></section><notes></notes></section>