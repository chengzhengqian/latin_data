<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

publicis et de lege Thoria et premeretur Lucilius ab eis qui a pecore eius depasci agros publicos dicerent, ‘Non est,’ inquit, ‘Lucilii pecus illud; erratis’—defendere Lucilium videbatur—‘ego <span class="br"></span><span class="lineNumber">285</span><span class="br"></span>liberum puto esse: qua libet pascitur.’ Placet etiam mihi illud Scipionis illius qui. Tib. Gracchum perculit: cum ei M. Flaccus multis probris obiectis P. Mucium iudicem tulisset, ‘Eiero,’ inquit, ‘iniquus est’; cum esset admurmuratum, ‘Ah,’ inquit, ‘P. C., non ego mihi illum iniquum eiero, verum omnibus.’ Ab hoc vero Crasso nihil facetius: cum laesisset testis Silus Pisonem quod se in eum audisse dixisset, ‘Potest fieri,’ inquit, ‘Sile, ut is unde te audisse dicis, iratus dixerit.’ Annuit Silus. ‘Potest etiam, ut tu non recte intellexeris.’ Id quoque toto capite annuit, ut se Crasso daret. ‘Potest etiam fieri,’ inquit, ‘ut omnino, quod te audisse dicis, nunquam audieris.’ Hoc ita praeter exspectationem accidit ut testem omnium risus obrueret. Huius generis est plenus Novius, cuius iocus est familiaris ‘Sapiens si algebis, tremes.’ Et alia permulta.</p>
<span class="br"></span><span class="lineNumber">286</span><span class="br"></span><p>LXXI. Saepe etiam facete concedas adversario id
<span class="br"></span><span class="lineNumber"></span><span class="br"></span>
</p></section><notes></notes></section>