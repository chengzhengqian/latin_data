<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

unumquemque nostrum quasi quemdam esse Roscium; dixistique, non tam ea, quae recta essent, probari, quam quae prava sunt fastidiis adhaerescere: quod ego non tam fastidiose in nobis, quam in histrionibus, <span class="br"></span><span class="lineNumber">259</span><span class="br"></span>spectari puto. Itaque nos raucos saepe attentissime audiri video: tenet enim res ipsa atque causa: at Aesopum, si paulum irrauserit, explodi. A quibus enim nihil praeter voluptatem aurium quaeritur, in eis offenditur, simul atque imminuitur aliquid de voluptate. In eloquentia autem multa sunt, quae teneant; quae si omnia summa non sunt—et pleraque tamen magna sunt—necesse est, ea ipsa quae sunt, mirabilia videri.</p>
<span class="br"></span><span class="lineNumber">260</span><span class="br"></span><p>Ergo, ut ad primum illud revertar, sit orator nobis is, qui, ut Crassus descripsit, accommodate ad persuadendum possit dicere. Is autem concludatur in ea, quae sunt in usu civitatum vulgari ac forensi; remotisque ceteris studiis, quamvis ea sint ampla atque praeclara, in hoc uno opere, ut ita dicam, noctes et dies urgeatur; imiteturque illum, cui sine dubio summa vis dicendi conceditur, Atheniensem Demosthenem, in quo tantum studium fuisse, tantusque labor dicitur, ut primum impedimenta naturae diligentia industriaque superaret: cumque ita balbus esset, ut eius ipsius artis, cui studeret, primam litteram non posset dicere, perfecit meditando, ut nemo
<span class="br"></span><span class="lineNumber"></span><span class="br"></span>
</p></section><notes></notes></section>