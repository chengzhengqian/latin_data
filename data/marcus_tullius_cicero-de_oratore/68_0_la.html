<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

cupiditates, nostra tueri, ab alienis mentes, oculos, manus abstinere.</p>
<span class="br"></span><span class="lineNumber">195</span><span class="br"></span><p>XLIV. Fremant omnes licet; dicam quod sentio: bibliothecas mehercule omnium philosophorum unus mihi videtur Duodecim Tabularum libellus, si quis legum fontes et capita viderit, et auctoritatis pondere, <span class="br"></span><span class="lineNumber">196</span><span class="br"></span>et utilitatis ubertate superare. Ac, si nos, id quod maxime debet, nostra patria delectat; cuius rei tanta est vis, ac tanta natura, ut ‘Ithacam illam in asperrimis saxulis, tanquam nidulum, affixam,’ sapientissimus vir immortalitati anteponeret; quo amore tandem inflammati esse debemus in eiusmodi patriam, quae una in omnibus terris domus est virtutis, imperii, dignitatis! Cuius primum nobis mens, mos, disciplina, nota esse debet; vel quia est patria, parens omnium nostrum, vel quia tanta sapientia fuisse in iure constituendo putanda est, quanta fuit in his tantis opibus imperii comparandis.</p>
<span class="br"></span><span class="lineNumber">197</span><span class="br"></span><p>Percipietis etiam illam ex cognitione iuris laetitiam et voluptatem, quod, quantum praestiterint nostri maiores prudentia ceteris gentibus, tum facillime intellegetis, si cum illorum Lycurgo, et Dracone, et Solone nostras leges conferre volueritis. Incredibile est enim, quam sit omne ius civile, praeter hoc nostrum, inconditum, ac paene ridiculum: de quo multa soleo in sermonibus quotidianis dicere, cum hominum nostrorum prudentiam ceteris hominibus, et maxime Graecis, antepono. His ego de causis dixeram, Scaevola, eis, qui perfecti oratores
<span class="br"></span><span class="lineNumber"></span><span class="br"></span>
</p></section><notes></notes></section>