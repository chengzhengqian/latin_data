<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

instrumento tam lautam supellectilem nunquam videram.</p>
<span class="br"></span><span class="lineNumber">166</span><span class="br"></span><p>Potes igitur, inquit Crassus—ut alia omittam innumerabilia et immensa, et ad ipsum tuum ius civile veniam—, oratores putare eos, quos multas horas exspectavit, cum in campum properaret, et ridens et stomachans Scaevola, cum Hypsaeus maxima voce, plurimis verbis, a M. Crasso praetore contenderet, ut ei, quem defendebat, causa cadere liceret, Cn. autem Octavius, homo consularis, non minus longa oratione recusaret, ne adversarius causa caderet, ac ne is, pro quo ipse diceret, turpi tutelae iudicio, atque omni molestia, stultitia adversarii, <span class="br"></span><span class="lineNumber">167</span><span class="br"></span>liberaretur? Ego vero istos, inquit—memini enim mihi narrare Mucium—, non modo oratoris nomine, sed ne foro quidem dignos putarim. Atqui non defuit illis patronis, inquit Crassus, eloquentia, neque dicendi ratio aut copia, sed iuris civilis prudentia: quod alter plus, lege agendo, petebat, quam quantum lex in Duodecim Tabulis permiserat; quod cum impetrasset, causa caderet: alter iniquum putabat plus secum agi, quam quod erat in actione; neque intellegebat, si ita esset actum, litem adversarium perditurum.</p>
<span class="br"></span><span class="lineNumber">168</span><span class="br"></span><p>XXXVII. Quid? his paucis diebus, nonne, nobis
</p></section><notes></notes></section>