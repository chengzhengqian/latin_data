<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

etiam superioribus invidetur saepe vehementer et eo magis, si intolerantius se iactant et aequabilitatem iuris praestantia dignitatis aut fortunae suae transeunt; quae si inflammanda sunt, maxime dicendum est non esse virtute parta, deinde etiam vitiis atque peccatis, tum, si erunt honestiora atque graviora, tamen non esse tanta illa merita, quanta <span class="br"></span><span class="lineNumber">210</span><span class="br"></span>insolentia hominis quantumque fastidium. Ad sedandum autem, magno illa labore, magnis periculis esse parta nec ad suum commodum, sed ad aliorum esse collata; eumque si quam<a class="footnoteLink" href="#note_LCL348_352_1" id="target_note_LCL348_352_1"><sup>1</sup></a> gloriam peperisse videatur, tamenetsi ea non sit iniqua merces periculi, tamen ea non delectari totamque abicere atque deponere; omninoque perficiendum est, quoniam plerique sunt invidi maximeque hoc est commune vitium et pervagatum, invidetur autem praestanti florentique fortunae, ut haec opinio minuatur et illa excellens opinione fortuna cum laboribus et <span class="br"></span><span class="lineNumber">211</span><span class="br"></span>miseriis permixta esse videatur. Iam misericordia movetur, si is, qui audit, adduci potest, ut illa, quae de altero deplorentur, ad suas res revocet, quas aut tulerit acerbas aut timeat, aut intuens alium crebro ad se ipsum revertatur. Ita cum singuli casus humanarum miseriarum graviter accipiuntur, si dicuntur dolenter, tum afflicta et prostrata virtus maxime luctuosa est. Et, ut illa altera pars orationis, quae probitatis commendatione 


</p></section><notes><section class="footnotes"><ul><li class="note" id="note_LCL348_352_1"><a class="footnoteCrossrefLink" href="#target_note_LCL348_352_1" title="Click to highlight in text"><sup class="lineRef">1</sup><span class="italic">Piderit:</span> collataque suam.</a></li><script type="text/javascript">document.getElementById('note_LCL348_352_1').style.display = "none";</script></ul></section></notes></section>