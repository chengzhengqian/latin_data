<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sit opere iactatus, an ad dicendum omnibus ingenuis artibus instructus accesserit.</p>
<span class="br"></span><span class="lineNumber">74</span><span class="br"></span><p> XVII. Tum ridens Scaevola: Non luctabor, inquit, tecum, Crasse, amplius. Id enim ipsum, quod contra me locutus es, artificio quodam es consecutus, ut et mihi, quae ego vellem non esse oratoris, concederes; et ea ipsa, nescio quomodo, rursus detorqueres, atque <span class="br"></span><span class="lineNumber">75</span><span class="br"></span>oratori propria traderes. Haec, cum ego praetor Rhodum venissem, et cum summo illo doctore istius disciplinae Apollonio, ea, quae a Panaetio acceperam, contulissem: irrisit ille quidem, ut solebat, philosophiam, atque contempsit, multaque non tam graviter dixit, quam facete, tua autem fuit oratio eiusmodi, non ut ullam artem doctrinamve contemneres, sed ut omnes comites ac ministras oratoris esse diceres. <span class="br"></span><span class="lineNumber">76</span><span class="br"></span>Quas ego, si quis sit unus complexus omnes, idemque si ad eas facultatem istam ornatissimae orationis adiunxerit; non possum dicere, eum non egregium quemdam hominem atque admirandum fore, sed is, si quis esset, aut si etiam unquam fuisset, aut vero si esse posset, tu esses unus profecto; qui et meo iudicio, et omnium, vix ullam ceteris oratoribus <span class="br"></span><span class="lineNumber">77</span><span class="br"></span>(pace horum dixerim) laudem reliquisti. Verum si tibi ipsi nihil deest, quod in forensibus rebus, civilibusque versetur, quin scias, neque eam tamen scientiam, quam adiungis oratori, complexus es;
</p></section><notes></notes></section>