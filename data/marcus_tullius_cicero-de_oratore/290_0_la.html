<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quod ipse nesciret, nec solum has artes quibus liberales doctrinae atque ingenuae continerentur, geometriam, musicam, litterarum cognitionem et poetarum, atque illa quae de naturis rerum, quae de hominum moribus, quae de rebus publicis dicerentur se tenere,<a class="footnoteLink" href="#note_LCL349_100_1" id="target_note_LCL349_100_1"><sup>1</sup></a> sed anulum quem haberet, pallium quo amictus, soccos quibus indutus esset, se sua manu <span class="br"></span><span class="lineNumber">128</span><span class="br"></span>confecisse. Scilicet nimis hie quidem est progressus, sed ex eo ipso est coniectura facilis quantum sibi illi ipsi oratores de praeclarissimis artibus appetierint qui ne sordidiores quidem repudiarint. Quid de Prodico Ceo, quid de Thrasymacho Chalcedonio, de Protagora Abderita loquar? quorum unusquisque plurimum ut<a class="footnoteLink" href="#note_LCL349_100_2" id="target_note_LCL349_100_2"><sup>2</sup></a> temporibus illis etiam de natura rerum <span class="br"></span><span class="lineNumber">129</span><span class="br"></span>et disseruit et scripsit. Ipse ille Leontinus Gorgias quo patrono, ut Plato voluit, philosopho succubuit orator—qui aut non est .victus unquam a Socrate neque sermo ille Platonis verus est, aut si est victus, eloquentior videlicet fuit et disertior Socrates et ut tu appellas copiosior et melior orator—sed hic in illo ipso Platonis libro de omni re quaecumque in disceptationem quaestionemque vocetur se copiosissime dicturum esse profitetur; isque princeps ex omnibus ausus est in conventu poscere qua de re quisque vellet audire; cui tantus honos habitus est a Graecia, soli ut ex omnibus Delphis non inaurata statua sed aurea statueretur.</p>
<span class="br"></span><span class="lineNumber">130</span><span class="br"></span><p>Sed hi quos nominavi multique praeterea summi 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_100_1"><a class="footnoteCrossrefLink" href="#target_note_LCL349_100_1" title="Click to highlight in text"><sup class="lineRef">1</sup>se tenere <span class="italic">add. Campius.</span></a></li><script type="text/javascript">document.getElementById('note_LCL349_100_1').style.display = "none";</script><li class="note" id="note_LCL349_100_2"><a class="footnoteCrossrefLink" href="#target_note_LCL349_100_2" title="Click to highlight in text"><sup class="lineRef">2</sup>ut <span class="italic">add. Campius.</span></a></li><script type="text/javascript">document.getElementById('note_LCL349_100_2').style.display = "none";</script></ul></section></notes></section>