<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

libros confusos antea sic disposuisse dicitur ut nunc habemus. Non fuit ille quidem civibus suis utilis, sed ita eloquentia floruit ut litteris doctrinaque praestaret. <span class="br"></span><span class="lineNumber">138</span><span class="br"></span>Quid Pericles? de cuius dicendi copia sic accepimus ut, cum contra voluntatem Atheniensium loqueretur pro salute patriae severius, tamen id ipsum quod ille contra populares homines diceret populare omnibus et iucundum videretur: cuius in labris veteres comici, etiam cum illi male dicerent—quod tum Athenis fieri licebat—leporem habitasse dixerunt, tantamque in eo vim fuisse ut in eorum mentibus qui audissent quasi aculeos quosdam relinqueret. At hunc non clamator aliqui ad clepsydram latrare docuerat sed, ut accepimus, Clazomenius ille Anaxagoras, vir summus in maximarum rerum scientia: itaque hic doctrina, consilio, eloquentia excellens quadraginta annos praefuit Athenis <span class="br"></span><span class="lineNumber">139</span><span class="br"></span>et urbanis eodem tempore et bellicis rebus. Quid Critias? quid Alcibiades? civibus<a class="footnoteLink" href="#note_LCL349_108_1" id="target_note_LCL349_108_1"><sup>1</sup></a> quidem suis non boni sed certe docti atque eloquentes nonne Socraticis erant disputationibus eruditi? Quis Dionem Syracusium doctrinis omnibus expolivit? non Plato? atque eum idem ille non linguae solum verum etiam animi ac virtutis magister ad liberandam patriam impulit, instruxit, armavit. Aliisne igitur


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_108_1"><a class="footnoteCrossrefLink" href="#target_note_LCL349_108_1" title="Click to highlight in text"><sup class="lineRef">1</sup><span class="italic">Warmington</span>: civitatibus.</a></li><script type="text/javascript">document.getElementById('note_LCL349_108_1').style.display = "none";</script></ul></section></notes></section>