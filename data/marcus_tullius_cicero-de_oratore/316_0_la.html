<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

habeat absolutas. Neque semper utendum est perpetuitate et quasi conversione verborum, sed saepe partienda<a class="footnoteLink" href="#note_LCL349_152_1" id="target_note_LCL349_152_1"><sup>1</sup></a> membris minutioribus oratio est, quae <span class="br"></span><span class="lineNumber">191</span><span class="br"></span>tamen ipsa membra sunt numeris vincienda. Neque vos paean aut herous ille conturbet: ipsi occurrent orationi, ipsi inquam, se offerent et respondebunt non vocati. Consuetudo modo illa sit scribendi atque dicendi ut sententiae verbis finiantur eorumque verborum<a class="footnoteLink" href="#note_LCL349_152_2" id="target_note_LCL349_152_2"><sup>2</sup></a> iunctio nascatur a proceris numeris ac liberis, maxime heroo aut paeane priore aut Cretico, sed varie distincteque considat, notatur enim maxime similitudo in conquiescendo; et si primi et postremi<a class="footnoteLink" href="#note_LCL349_152_3" id="target_note_LCL349_152_3"><sup>3</sup></a> pedes sunt hac ratione servati, medii possunt latere, modo ne circuitus ipse verborum sit aut brevior quam aures exspectent aut longior quam vires atque anima patiatur.</p>
<span class="br"></span><span class="lineNumber">192</span><span class="br"></span><p>L. Clausulas autem diligentius etiam servandas esse arbitror quam superiora, quod in his maxime perfectio atque absolutio iudicatur. Nam versus aeque prima et media et extrema pars attenditur, qui debilitatur in quacumque sit parte titubatum: in oratione autem prima pauci cernunt, postrema plerique; quae quoniam apparent et intelleguntur, varianda sunt ne aut animorum iudieiis <span class="br"></span><span class="lineNumber">193</span><span class="br"></span>repudientur aut aurium satietate. Duo enim aut tres sunt fere extremi servandi et notandi pedes, si 






</p></section><notes><section class="footnotes"><ul><li class="note" id="note_LCL349_152_1"><a class="footnoteCrossrefLink" href="#target_note_LCL349_152_1" title="Click to highlight in text"><sup class="lineRef">1</sup>partienda <span class="italic">Reid</span>: carpenda.</a></li><script type="text/javascript">document.getElementById('note_LCL349_152_1').style.display = "none";</script><li class="note" id="note_LCL349_152_2"><a class="footnoteCrossrefLink" href="#target_note_LCL349_152_2" title="Click to highlight in text"><sup class="lineRef">2</sup>[sententiae verbis finiantur eorumque] <span class="italic">Kayser</span>.</a></li><script type="text/javascript">document.getElementById('note_LCL349_152_2').style.display = "none";</script><li class="note" id="note_LCL349_152_3"><a class="footnoteCrossrefLink" href="#target_note_LCL349_152_3" title="Click to highlight in text"><sup class="lineRef">3</sup><span class="italic">Wilkins</span>: postremi illi.</a></li><script type="text/javascript">document.getElementById('note_LCL349_152_3').style.display = "none";</script></ul></section></notes></section>