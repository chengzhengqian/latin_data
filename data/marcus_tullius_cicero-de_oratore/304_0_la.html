<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

potius: facilius enim ad ea quae visa quam ad illa quae audita sunt mentis oculi feruntur. Et quoniam haec vel summa laus est verbi transferendi ut sensum feriat id quod translatum sit, fugienda est omnis turpitudo earum rerum ad quas eorum animos qui <span class="br"></span><span class="lineNumber">164</span><span class="br"></span>audiunt trahet similitudo. Nolo dici morte Africani ‘castratam’ esse rempublicam, nolo ‘stercus curiae’ dici Glauciam: quamvis sit simile, tamen est in utroque deformis cogitatio similitudinis. Nolo esse aut maius quam res postulet, ‘tempestas comissationis,’ aut minus, ‘comissatio tempestatis’; nolo esse verbum angustius id quod translatum sit quam fuisset illud proprium ac suum:</p>
<blockquote><p>
<span class="line">Quidnam est, obsecro? Quid te adirier abnutas?</span><span class="linebreak"></span>
</p></blockquote>
<p>Melius esset ‘vetas,’ ‘prohibes,’ ‘absterres,’ quoniam ille dixerat:</p>
<blockquote><p>
<span class="line indent13">Ilico istic,</span><span class="linebreak"></span>
</p></blockquote>
<p>Ne contagio mea bonis umbrave obsit. . . .</p>
<span class="br"></span><span class="lineNumber">165</span><span class="br"></span><p>Atque etiam, si vereare ne paulo durior translatio esse videatur, mollienda est praeposito saepe verbo: ut si olim M. Catone mortuo ‘pupillum’ senatum quis relictum diceret, paulo durius, sin ‘ut ita dicam, pupillum,’ aliquanto mitius; etenim verecunda debet esse translatio, ut deducta esse in alienum locum, non 


</p></section><notes></notes></section>