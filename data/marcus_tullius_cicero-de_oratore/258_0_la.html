<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>displicere, nihil animadverti possit, nihil sonare aut olere peregrinum, hanc sequamur, neque solum rusticam asperitatem sed etiam peregrinam insolentiam <span class="br"></span><span class="lineNumber">45</span><span class="br"></span>fugere discamus. Equidem cum audio socrum meam Laeliam—facilius enim mulieres incorruptam antiquitatem conservant, quod multorum sermonis expertes ea tenent semper quae prima didicerunt—sed eam sic audio ut Plautum mihi aut Naevium videar audire: sono ipso vocis ita recto et simplici est ut nihil ostentationis aut imitationis afferre videatur; ex quo sic locutum esse eius patrem iudico, sic maiores, non aspere, ut ille quem dixi, non vaste, non rustice, non hiulce, sed presse et aequabiliter et leniter. <span class="br"></span><span class="lineNumber">46</span><span class="br"></span>Quare Cotta noster, cuius tu illa lata, Sulpici, nonnunquam imitaris ut iota litteram tollas et E plenissimum dicas, non mihi oratores antiquos sed messores videtur imitari.</p>
<p>Hic cum arrisisset ipse Sulpicius, Sie agam vobiscum, inquit Crassus, ut, quoniam me loqui voluistis, aliquid de vestris vitiis audiatis.</p>
<p>Utinam quidem! inquit ille, id enim ipsum volumus, idque si feceris, multa, ut arbitror, hic hodie vitia ponemus.</p>
<span class="br"></span><span class="lineNumber">47</span><span class="br"></span><p>At enim non sine meo periculo, Crassus inquit, possum, Sulpici, te reprehendere, quoniam Antonius mihi te simillimum dixit sibi videri.</p>
<p>Tum ille: Tu vero, quod<a class="footnoteLink" href="#note_LCL349_36_1" id="target_note_LCL349_36_1"><sup>1</sup></a> monuit idem ut ea quae in quoque maxima essent imitaremur: ex quo 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_36_1"><a class="footnoteCrossrefLink" href="#target_note_LCL349_36_1" title="Click to highlight in text"><sup class="lineRef">1</sup><span class="italic">Schütz</span>: Tum quod.</a></li><script type="text/javascript">document.getElementById('note_LCL349_36_1').style.display = "none";</script></ul></section></notes></section>