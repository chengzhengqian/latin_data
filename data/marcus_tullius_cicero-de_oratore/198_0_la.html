<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

odiose: ‘Audiamus,’ inquit, ‘pulchellum puerum,’ Crassus. Cum esset arrisum, ‘Non potui mihi,’ inquit Lamia, ‘formam ipse fingere; ingenium potui.’ Tum hic, ‘Audiamus,’ inquit, ‘disertum.’ Multo etiam arrisum est vehementius.</p>
<p>Sunt etiam illa venusta, ut in gravibus sententiis, sic in facetiis. Dixi enim dudum, materiam aliam esse ioci, aliam severitatis; gravium autem et iocorum <span class="br"></span><span class="lineNumber">263</span><span class="br"></span>unam esse rationem. Ornant igitur in primis orationem verba relata contrarie, quod idem genus saepe est etiam facetum, ut Servius ille Galba, cum iudices L. Scribonio tribuno plebis ferret familiares suos, et dixisset Libo, ‘Quando tandem, Galba, de triclinio tuo exibis?’ ‘Cum tu,’ inquit, ‘de cubiculo alieno.’ A quo genere ne illud quidem plurimum distat, quod Glaucia Metello, ‘Villam in Tiburte habes, cortem in Palatio.’</p>
<span class="br"></span><span class="lineNumber">264</span><span class="br"></span><p>LXVI. Ac verborum quidem genera, quae essent faceta, dixisse me puto; rerum plura sunt, eaque magis, ut dixi ante, ridentur; in quibus est narratio, res sane difficilis; exprimenda enim sunt et ponenda ante oculos ea quae videantur et verisimilia, quod est proprium narrationis, et quae sint, quod ridiculi proprium
<span class="br"></span><span class="lineNumber"></span><span class="br"></span>
</p></section><notes></notes></section>