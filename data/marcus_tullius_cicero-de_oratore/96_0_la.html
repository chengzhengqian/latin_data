<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">261</span><span class="br"></span>planius eo locutus putaretur; deinde, cum spiritus eius esset angustior, tantum continenda anima in dicendo est assecutus, ut una continuatione verborum—id quod eius scripta declarant—binae ei contentions vocis et remissiones continerentur; qui etiam—ut memoriae proditum est—, coniectis in os calculis, summa voce versus multos uno spiritu pronuntiare consuescebat; neque is consistens in loco, sed inambulans, atque ascensu ingrediens arduo.</p>
<span class="br"></span><span class="lineNumber">262</span><span class="br"></span><p>Hisce ego cohortationibus, Crasse, ad studium et ad laborem incitandos iuvenes vehementer assentior: cetera, quae collegisti ex variis et diversis studiis et artibus, tametsi ipse es omnia consecutus, tamen ab oratoris proprio officio atque munere seiuncta esse arbitror.</p>
<p>LXII. Haec cum Antonius dixisset, sane dubitare visus est Sulpicius, et Cotta, utrius oratio propius ad <span class="br"></span><span class="lineNumber">263</span><span class="br"></span>veritatem videretur accedere. Tum Crassus: Operarium nobis quemdam, Antoni, oratorem facis; atque haud scio, an aliter sentias, et utare tua illa mirifica ad refellendum consuetudine, qua tibi nemo unquam praestitit; cuius quidem ipsius facultatis exercitatio oratorum propria est, sed iam in philosophorum consuetudine versatur, maximeque eorum, qui de omni re proposita in utramque partem solent copiosissime <span class="br"></span><span class="lineNumber">264</span><span class="br"></span>dicere. Verum ego non solum arbitrabar, his praesertim audientibus, a me informari oportere, qualis esse posset is, qui habitaret in subselliis, neque quidquam
</p></section><notes></notes></section>