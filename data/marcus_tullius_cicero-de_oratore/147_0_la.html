<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quae et ab accusatore et a defensore argumenta ad id, quod in iudicium venit, spectantia debent afferri.</p>
<span class="br"></span><span class="lineNumber">133</span><span class="br"></span><p>XXXI. Atque hic illud videndum est, in quo summus est error istorum magistrorum, ad quos liberos nostros mittimus, non quo hoc quidem ad dicendum magno opere pertineat, sed tamen ut videatis quam<a class="footnoteLink" href="#note_LCL348_294_1" id="target_note_LCL348_294_1"><sup>1</sup></a> sit genus hoc eorum qui sibi eruditi videntur hebes atque impolitum.<a class="footnoteLink" href="#note_LCL348_294_2" id="target_note_LCL348_294_2"><sup>2</sup></a> Constituunt enim in partiendis orationum modis duo genera causarum: unum appellant, in quo sine personis atque temporibus de universo genere quaeratur; alterum, quod personis certis et temporibus definiatur; ignari omnes controversias ad universi generis vim et naturam referri. <span class="br"></span><span class="lineNumber">134</span><span class="br"></span>Nam in ea ipsa causa, de qua ante dixi, nihil pertinet ad oratoris locos Opimii persona, nihil Decii. De ipso universo genere infinita quaestio est, num poena videatur esse afficiendus, qui civem ex senatus consulto patriae conservandae causa interemerit, cum id per leges non liceret. Nulla denique est causa, in qua id, quod in iudicium venit, reorum personis ac non generum ipsorum universa dubitatione <span class="br"></span><span class="lineNumber">135</span><span class="br"></span>quaeratur. Quin etiam in eis ipsis, ubi de facto ambigitur, ceperitne pecunias contra leges P. Decius, argumenta et criminum et defensionis revocentur oportet ad genus et ad naturam universam: quod sumptuosus, de luxurie, quod alieni appetens, de avaritia, quod seditiosus, de turbulentis et malis 




</p></section><notes><section class="footnotes"><ul><li class="note" id="note_LCL348_294_1"><a class="footnoteCrossrefLink" href="#target_note_LCL348_294_1" title="Click to highlight in text"><sup class="lineRef">1</sup>quam <span class="italic">Piderit:</span> quale.</a></li><script type="text/javascript">document.getElementById('note_LCL348_294_1').style.display = "none";</script><li class="note" id="note_LCL348_294_2"><a class="footnoteCrossrefLink" href="#target_note_LCL348_294_2" title="Click to highlight in text"><sup class="lineRef">2</sup>[hebes atque impolitum] <span class="italic">Kayser</span>.</a></li><script type="text/javascript">document.getElementById('note_LCL348_294_2').style.display = "none";</script></ul></section></notes></section>