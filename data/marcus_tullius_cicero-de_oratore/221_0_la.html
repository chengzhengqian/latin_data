<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quae misericordia dignum, quae valeant contra falsam criminationem; ex adversario eisdem ex locis fere <span class="br"></span><span class="lineNumber">322</span><span class="br"></span>contraria; ex re, si crudelis, si nefanda, si praeter opinionem, si immerito, si misera, si ingrata, si indigna, si nova, si quae restitui sanarique non possit; ex eis autem apud quos agetur, ut benevolos beneque existimantes efficiamus, quod agendo efficitur melius quam rogando. Est id quidem in totam orationem confundendum nec minime in extremam; sed tamen <span class="br"></span><span class="lineNumber">323</span><span class="br"></span>multa principia ex eo genere gignuntur. Nam et attentum monent Graeci ut principio faciamus iudicem et docilem, quae sunt utilia, sed non principii magis propria quam reliquarum partium; faciliora etiam in principiis, quod et attenti tum maxime sunt cum omnia exspectant et dociles magis in initiis esse possunt; illustriora enim sunt quae in principiis quam quae in mediis causis dicuntur aut <span class="br"></span><span class="lineNumber">324</span><span class="br"></span>arguendo aut refellendo. Maximam autem copiam principiorum ad iudicem aut alliciendum aut incitandum ex eis locis trahemus qui ad motus animorum conficiendos inerunt in causa, quos tamen totos explicare in principio non oportebit, sed tantum impelli iudicem primo leviter, ut iam inclinato reliqua <span class="br"></span><span class="lineNumber">325</span><span class="br"></span>incumbat oratio.</p>
<p>LXXX. Connexum autem
</p></section><notes></notes></section>