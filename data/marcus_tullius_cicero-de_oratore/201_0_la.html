<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

lustrum illud infelix, ‘Noli.’ inquit, ‘mirari; is enim qui te ex aerariis exemit lustrum condidit et taurum immolavit.’ [Tanta suspicio est ut religione civitatem obstrinxisse videatur Mummius quod Asellum ignominia levarit.]</p>
<span class="br"></span><span class="lineNumber">269</span><span class="br"></span><p>LXVII. Urbana etiam dissimulatio est, cum alia dicuntur ac sentias, non illo genere de quo ante dixi, cum contraria dicas, ut Lamiae Crassus, sed cum toto genere orationis severe ludas, cum aliter sentias ac loquare: ut noster Scaevola Septumuleio illi Anagnino, cui pro C. Gracchi capite erat aurum repensum, roganti ut se in Asiam praefectum duceret, ‘Quid tibi vis,’ inquit, ‘insane? tanta malorum est multitudo civium ut tibi ego hoc confirmem, si Romae manseris, te paucis annis ad maximas pecunias esse <span class="br"></span><span class="lineNumber">270</span><span class="br"></span>venturum.’ In hoc genere Fannius in Annalibus suis Africanum hunc Aemilianum dicit fuisse egregium et Graeco eum verbo appellat εἴρωνα: sed, uti ferunt qui melius haec norunt, Socratem opinor in hac ironia dissimulantiaque longe lepore et humanitate omnibus praestitisse. Genus est perelegans et cum gravitate salsum, cumque oratoriis dictionibus tum urbanis <span class="br"></span><span class="lineNumber">271</span><span class="br"></span>sermonibus accommodatum. Et hercule omnia haec quae a me de facetiis disputantur non maiora forensium actionum quam omnium sermonum condimenta
<span class="br"></span><span class="lineNumber"></span><span class="br"></span>
</p></section><notes></notes></section>