<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ut vestis frigoris depellendi causa reperta primo, post adhiberi coepta est ad ornatum etiam corporis et dignitatem, sic verbi translatio instituta est inopiae causa, frequentata delectationis. Nam ‘gemmare vites,’ ‘luxuriem esse in herbis,’ ‘laetas esse segetes’ etiam rustici dicunt. Quod enim declarari vix verbo proprio potest, id translate cum est dictum, illustrat id quod intellegi volumus eius rei quam alieno verbo <span class="br"></span><span class="lineNumber">156</span><span class="br"></span>posuimus similitudo. Ergo hae translationes quasi mutuationes sunt, cum quod non habeas aliunde sumas; illae paulo audaciores quae non inopiam indicant sed orationi splendoris aliquid arcessunt: quarum ego quid vobis aut inveniendi rationem aut <span class="br"></span><span class="lineNumber">157</span><span class="br"></span>genera exponam?<a class="footnoteLink" href="#note_LCL349_122_1" id="target_note_LCL349_122_1"><sup>1</sup></a></p>
<p>XXXIX. [Similitudinis est ad verbum unum contracta brevitas, quod verbum in alieno loco tanquam in suo positum si agnoscitur, delectat, si simile nihil habet, repudiatur.]<a class="footnoteLink" href="#note_LCL349_122_2" id="target_note_LCL349_122_2"><sup>2</sup></a> Sed ea transferri oportet quae aut clariorem faciunt rem, ut illa<a class="footnoteLink" href="#note_LCL349_122_3" id="target_note_LCL349_122_3"><sup>3</sup></a>:</p>
<blockquote><p><span class="line indent10">Inhorrescit mare,</span><span class="linebreak"></span>
<span class="line">Tenebrae conduplicantur, noctisque et nimbum occaecat</span><span class="linebreak"></span>
<span class="line indent2">nigror,</span><span class="linebreak"></span>
<span class="line">Flamma inter nubes coruscat, caelum tonitru contremit,</span><span class="linebreak"></span>
<span class="line">Grando mixta imbri largifluo subita praecipitans cadit,</span><span class="linebreak"></span>
<span class="line">Undique omnes venti erumpunt, saevi exsistunt turbines;</span><span class="linebreak"></span>
<span class="line">Fervit aestu pelagus. . . .</span><span class="linebreak"></span></p></blockquote>
<p>—omnia fere quo essent clariora translatis per similitudinem



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_122_1"><a class="footnoteCrossrefLink" href="#target_note_LCL349_122_1" title="Click to highlight in text"><sup class="lineRef">1</sup><span class="italic">Rackham</span>: ponam.</a></li><script type="text/javascript">document.getElementById('note_LCL349_122_1').style.display = "none";</script><li class="note" id="note_LCL349_122_2"><a class="footnoteCrossrefLink" href="#target_note_LCL349_122_2" title="Click to highlight in text"><sup class="lineRef">2</sup><span class="italic">Sorof</span>.</a></li><script type="text/javascript">document.getElementById('note_LCL349_122_2').style.display = "none";</script><li class="note inline" id="note_LCL349_122_3"><a class="footnoteCrossrefLink" href="#target_note_LCL349_122_3" title="Click to highlight in text"><sup class="lineRef">3</sup><span class="italic">Ellendt</span>: illa omnia.</a></li><script type="text/javascript">document.getElementById('note_LCL349_122_3').style.display = "none";</script></ul></section></notes></section>