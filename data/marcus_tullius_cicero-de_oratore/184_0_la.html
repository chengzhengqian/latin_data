<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">230</span><span class="br"></span>homines audituri videbuntur. Omnino probabiliora sunt, quae lacessiti dicimus, quam quae priores, nam et ingenii celeritas maior est, quae apparet in respondendo, et humanitatis est responsio. Videmur enim quieturi fuisse, nisi essemus lacessiti, ut in ista ipsa contione nihil fere dictum est ab hoc, quod quidem facetius dictum videretur, quod non provocatus respondent. Erat autem tanta gravitas in Domitio, tanta auctoritas, ut, quod esset ab eo obiectum, lepore magis elevandum, quam contentione frangendum videretur.</p>
<span class="br"></span><span class="lineNumber">231</span><span class="br"></span><p>LVII. Tum Sulpicius: Quid igitur? inquit, patiemur Caesarem, qui, quanquam Crasso facetias concedit, tamen multo in eo studio magis ipse elaborat, non explicare nobis totum genus hoc iocandi, quale sit, et unde ducatur; praesertim cum tantam vim et utilitatem salis et urbanitatis esse fateatur? Quid si, inquit Iulius, assentior Antonio dicenti, <span class="br"></span><span class="lineNumber">232</span><span class="br"></span>nullam esse artem salis? Hic cum Sulpicius reticuisset: Quasi vero, inquit Crassus, horum ipsorum, de quibus Antonius iamdiu loquitur, ars ulla sit: observatio quaedam est, ut ipse dixit, earum rerum, quae in dicendo valent; quae si eloquentes facere posset, quis esset non eloquens? Quis enim haec non vel facile, vel certe aliquo modo posset ediscere? Sed ego in his praeceptis hanc vim et hanc utilitatem esse arbitror, non ut ad reperiendum, quid dicamus, arte ducamur, sed ut ea quae natura, quae studio, quae exercitatione consequimur, aut recta esse confidamus aut prava intellegamus, cum, quo referenda
</p></section><notes></notes></section>