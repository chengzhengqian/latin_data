<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

claudicatione animadverti potuit, est ductum. ‘Quid hoc Naevio ignavius?’ severe Scipio. At in male olentem, ‘Video me a te circumveniri,’ subridicule Philippus. At utrumque genus continet verbi ad litteram immutati similitudo.</p>
<span class="br"></span><span class="lineNumber">250</span><span class="br"></span><p>Ex ambiguo dicta vel argutissima putantur, sed non semper in ioco, saepe etiam in gravitate versantur. Africano illi superiori, coronam sibi in convivio ad caput accommodanti, cum ea saepius rumperetur, P. Licinius Varus, ‘Noli mirari,’ inquit, ‘si non convenit: caput enim magnum est’: laudabile et honestum. At ex eodem genere est: ‘Calvus satis est, quod dicit parum.’ Ne multa: nullum genus est ioci, quo non ex eodem severa et gravia sumantur.</p>
<span class="br"></span><span class="lineNumber">251</span><span class="br"></span><p>Atque hoc etiam animadvertendum est, non esse omnia ridicula faceta. Quid enim potest esse tam ridiculum, quam sannio est? Sed ore, vultu, imitandis moribus, voce, denique corpore ridetur ipso. Salsum hunc possum dicere, atque ita, non ut eiusmodi oratorem esse velim, sed ut mimum.</p>
<p>LXII. Quare primum genus hoc, quod risum vel maxime movet, non est nostrum: morosum, superstitiosum, suspiciosum, gloriosum, stultum; naturae ridentur ipsae: quas personas agitaré solemus, non
<span class="br"></span><span class="lineNumber"></span><span class="br"></span>
</p></section><notes></notes></section>