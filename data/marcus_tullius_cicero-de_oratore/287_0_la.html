<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>in re discrepavit ab Antoni divisione nostra partitio: eadem enim sunt membra in utriusque disputationibus, sed paulo secus a me atque ab illo partita ac distributa. Nunc ad reliqua progrediar meque ad meum munus pensumque revocabo. Nam ex illis locis quos exposuit Antonius omnia sunt ad quaeque genera quaestionum argumenta sumenda sed aliis generibus alii loci magis erunt apti; de quo, non tam quia longuni est quam quia perspicuum, dici nihil est necesse.</p>
<span class="br"></span><span class="lineNumber">120</span><span class="br"></span><p>Ornatissimae sunt igitur orationes eae quae latissime vagantur et a singulari<a class="footnoteLink" href="#note_LCL349_94_1" id="target_note_LCL349_94_1"><sup>1</sup></a> controversia se ad universi generis vim explicandam conferunt et convertunt, ut ei qui audiant natura et genere et universa re cognita de singulis reis et criminibus et litibus <span class="br"></span><span class="lineNumber">121</span><span class="br"></span>statuere possint. Hanc ad consuetudinem exercitationis vos adolescentes est cohortatus Antonius atque a minutis angustisque concertationibus ad omnem vim varietatemque vos disserendi traducendos putavit; quare non est paucorum libellorum hoc munus, ut ei qui scripserunt de dicendi ratione arbitrati sunt, neque Tusculani atque huius ambulationis antemeridianae aut nostrae pomeridianae sessionis; non enim solum acuenda nobis neque procudenda lingua est, sed onerandum complendumque pectus maximarum rerum et plurimarum suavitate, copia, varietate.</p>
<span class="br"></span><span class="lineNumber">122</span><span class="br"></span><p>XXXI. Nostra est enimâ€”si modo nos oratores, si in civium disceptationibus, si in periculis, si in 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_94_1"><a class="footnoteCrossrefLink" href="#target_note_LCL349_94_1" title="Click to highlight in text"><sup class="lineRef">1</sup><span class="italic">Kayser</span>: a privata ac a singulari (a privata <span class="italic">Sorof</span>).</a></li><script type="text/javascript">document.getElementById('note_LCL349_94_1').style.display = "none";</script></ul></section></notes></section>