<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

esse vellent, iuris civilis cognitionem esse necessariam.</p>
<span class="br"></span><span class="lineNumber">198</span><span class="br"></span><p>XLV. Iam vero ipsa per sese quantum afferat eis, qui ei praesunt, honoris, gratiae, dignitatis, quis ignorat? Itaque, non, ut apud Graecos infirm homines, mercedula adducti, ministros se praebent in iudiciis oratoribus, ei, qui apud illos πραγματικοὶ vocantur, sic in nostra civitate; contra amplissimus quisque et clarissimus vir; ut ille, qui propter hanc iuris civilis scientiam sic appellatus a summo poeta est,</p>
<blockquote><p>
<span class="line">Egregie cordatus homo, catus Aeliu’ Sextus,</span><span class="linebreak"></span>
</p></blockquote>
<p>multique praeterea, qui, cum ingenio sibi auctore dignitatem reperissent, perfecerunt, ut in respondendo iure, auctoritate plus etiam, quam ipso ingenio, valerent.</p>
<span class="br"></span><span class="lineNumber">199</span><span class="br"></span><p>Senectuti vero celebrandae et ornandae quod honestius potest esse perfugium, quam iuris interpretatio? Equidem mihi hoc subsidium iam ab adolescentia comparavi, non solum ad causarum usum forensium, sed etiam ad decus atque ornamentum senectutis; ut, cum me vires (quod fere iam tempus adventat) deficere coepissent, ista ab solitudine domum meam vindicarem. Quid est enim praeclarius, quam honoribus et reipublicae muneribus perfunctum senem posse suo iure dicere idem, quod apud Ennium dicat ille Pythius Apollo, se esse eum,
<span class="br"></span><span class="lineNumber"></span><span class="br"></span>
</p></section><notes></notes></section>