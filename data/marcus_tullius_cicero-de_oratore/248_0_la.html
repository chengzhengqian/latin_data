<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Quid est, Crasse, inquit Iulius, imusne sessum? etsi admonitum venimus te, non flagitatum. <span class="br"></span><span class="lineNumber">18</span><span class="br"></span>Tum Crassus: An me tam impudentem esse existimatis ut vobis hoc praesertim munus putem me<a class="footnoteLink" href="#note_LCL349_16_1" id="target_note_LCL349_16_1"><sup>1</sup></a> diutius posse debere?</p>
<p>Quinam igitur, inquit ille, locus? an in media silva placet? Est enim is maxime et opacus et frigidus.</p>
<p>Sane, inquit Crassus, etenim est in eo loco sedes huic nostro non inopportuna sermoni.</p>
<p>Cum placuisset idem ceteris, in silvam venitur et ibi magna cum audiendi exspectatione considitur.</p>
<span class="br"></span><span class="lineNumber">19</span><span class="br"></span><p>Tum Crassus: Cum auctoritas atque amicitia vestra tum Antoni facilitas eripuit, inquit, mihi in optima mea causa libertatem recusandi; quanquam in partienda disputatione nostra, cum sibi de eis quae dici ab oratore oporteret sumeret, mihi autem relinqueret ut explicarem quemadmodum illa ornari oporteret, ea divisit quae seiuncta esse non possunt. Nam cum omnis ex re atque verbis constet oratio, neque verba sedem habere possunt si rem subtraxeris neque <span class="br"></span><span class="lineNumber">20</span><span class="br"></span>res lumen si verba semoveris. Ac mihi quidem veteres illi maius quiddam animo complexi, multo plus etiam vidisse videntur quam quantum nostrorum ingeniorum acies intueri potest, qui omnia haec, quae supra et subter, unum esse et una vi atque<a class="footnoteLink" href="#note_LCL349_16_2" id="target_note_LCL349_16_2"><sup>2</sup></a> consensione naturae constricta esse dixerunt. Nullum est 




</p></section><notes><section class="footnotes"><ul><li class="note" id="note_LCL349_16_1"><a class="footnoteCrossrefLink" href="#target_note_LCL349_16_1" title="Click to highlight in text"><sup class="lineRef">1</sup>me <span class="italic">add. Lambinus</span>.</a></li><script type="text/javascript">document.getElementById('note_LCL349_16_1').style.display = "none";</script><li class="note inline" id="note_LCL349_16_2"><a class="footnoteCrossrefLink" href="#target_note_LCL349_16_2" title="Click to highlight in text"><sup class="lineRef">2</sup><span class="italic">v.l.</span> atque una.</a></li><script type="text/javascript">document.getElementById('note_LCL349_16_2').style.display = "none";</script></ul></section></notes></section>