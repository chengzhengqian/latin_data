<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

exiguum sane atque mendicum est; illud rursus ipsum quod tradunt isti qui profitentur se dicendi magistros non multum est maius quam illud vulgare ac forense: apparatu nobis opus est et rebus exquisitis undique et collectis, arcessitis, comportatis, ut tibi, Caesar, faciendum est ad annum, ut ego in aedilitate laboravi, quod quotidianis et vernaculis rebus satisfacere me posse huic populo non putabam. <span class="br"></span><span class="lineNumber">93</span><span class="br"></span>Verborum eligendorum et collocandorum et concludendorum facilis est vel ratio vel sine ratione ipsa exercitatio; rerum est silva magna, quam cum Graeci iam non tenerent ob eamque causam iuventus nostra dedisceret paene discendo, etiam Latini, si dis placet, hoc biennio magistri dicendi exstiterunt; quos ego censor edicto meo sustuleram, non quo, ut nescio quos dicere aiebant, acui ingenia adolescentium nollem, sed contra ingenia obtundi nolui, <span class="br"></span><span class="lineNumber">94</span><span class="br"></span>corroborari impudentiam. Nam apud Graecos, cuicuimodi essent, videbam tamen esse praeter hanc exercitationem linguae doctrinam aliquam et humanitate dignam scientiam,<a class="footnoteLink" href="#note_LCL349_74_1" id="target_note_LCL349_74_1"><sup>1</sup></a> hos vero novos magistros nihil intellegebam posse docere nisi ut auderent; quod etiam cum bonis rebus coniunctum per se ipsum est magnopere fugiendum: hoc cum 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_74_1"><a class="footnoteCrossrefLink" href="#target_note_LCL349_74_1" title="Click to highlight in text"><sup class="lineRef">1</sup><span class="italic">Lambinus</span>: humanitatem dignam scientia.</a></li><script type="text/javascript">document.getElementById('note_LCL349_74_1').style.display = "none";</script></ul></section></notes></section>