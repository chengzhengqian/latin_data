<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

exercitatione non eruenda memoria est si est nulla naturalis, sed certe si latet evocanda est.</p>
<span class="br"></span><span class="lineNumber">361</span><span class="br"></span><p>Habetis sermonem bene longum hominis utinam non impudentis! Illud quidem certe, non nimis verecundi, qui quidem cum te, Catule, tum etiam L. Crasso audiente de dicendi ratione tam multa dixerim; nam istorum aetas minus me fortasse movere debuit. Sed mihi ignoscetis profecto, si modo quae causa me ad hanc insolitam mihi loquacitatem impulerit acceperitis.</p>
<span class="br"></span><span class="lineNumber">362</span><span class="br"></span><p>LXXXIX. Nos vero, inquit Catulus, etenim pro me hoc et pro meo fratre respondeo, non modo tibi ignoscimus sed te diligimus magnamque tibi habemus gratiam; et cum humanitatem et facilitatem agnoscimus tuam, tum admiramur istam scientiam et copiam. Equidem etiam hoc me assecutum puto, quod magno sum levatus errore et illa admiratione liberatus quod multis cum aliis semper admirari solebam unde esset illa tanta tua in causis divinitas; nec enim te ista attigisse arbitrabar quae diligentissime cognosse et undique collegisse usuque doctum partim correxisse video, partim comprobasse; neque <span class="br"></span><span class="lineNumber">363</span><span class="br"></span>eo minus eloquentiam tuam et multo magis virtutem
<span class="br"></span><span class="lineNumber"></span><span class="br"></span>
</p></section><notes></notes></section>