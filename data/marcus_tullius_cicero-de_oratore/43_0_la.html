<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

accusationis exanimatus sum, ut hoc summum beneficium Q. Maximo debuerim, quod continuo consilium dimiserit, simul ac me fractum ac debilitatum metu viderit.</p>
<span class="br"></span><span class="lineNumber">122</span><span class="br"></span><p>Hic omnes assensi, significare inter sese, et colloqui coeperunt. Fuit enim mirificus quidam in Crasso pudor, qui tamen non modo non obesset eius orationi, sed etiam probitatis commendatione prodesset.</p>
<p>XXVII. Tum Antonius: Saepe, ut dicis, inquit, animadverti, Crasse, et te, et ceteros summos oratores, quanquam tibi par, mea sententia, nemo unquam fuit, <span class="br"></span><span class="lineNumber">123</span><span class="br"></span>in dicendi exordio permoveri. Cuius quidem rei cum causam quaererem, quidnam esset cur, ut in quoque oratore plurimum esset, ita maxime is pertimesceret, has causas inveniebam duas: unam, quod intellegerent ei, quos usus ac natura docuisset, non-nunquam summis oratoribus non satis ex sententia eventum dicendi procedere; ita non iniuria, quoties-cumque dicerent, id, quod aliquando posset accidere, <span class="br"></span><span class="lineNumber">124</span><span class="br"></span>ne tum accideret, timere. Altera est haec, de qua queri saepe soleo: ceterarum homines artium spectati et probati, si quando aliquid minus bene fecerunt, quam solent, aut noluisse, aut valetudine impediti non potuisse consequi, id quod scirent, putantur: ‘Noluit,’ inquiunt, ‘hodie agere Roscius’; aut, ‘Crudior
</p></section><notes></notes></section>