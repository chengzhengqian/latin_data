<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

declarari; ‘Quid ergo?’ inquit Scaurus; ‘Aemilius fecit, plectitur Rutilius.’</p>
<span class="br"></span><span class="lineNumber">281</span><span class="br"></span><p>LXX. Ridentur etiam discrepantia. ‘Quid huic abest nisi res et virtus?’ Bella etiam est familiaris reprehensio quasi errantis; ut cum obiurgavit Albium Granius quod, cum eius tabulis quiddam ab Albucio probatum videretur, et valde absoluto Scaevola gauderet neque intellegeret contra suas tabulas <span class="br"></span><span class="lineNumber">282</span><span class="br"></span>esse iudicatum. Huic similis est etiam admonitio in consilio dando familiaris, ut, cum patrono malo cum vocem in dicendo obtudisset suadebat Granius ut mulsum frigidum biberet simul ac domum redisset, ‘Perdam,’ inquit, ‘vocem, si id fecero’; <span class="br"></span><span class="lineNumber">283</span><span class="br"></span>‘Melius est,’ inquit, ‘quam reum.’ Bellum etiam est cum quid cuique sit consentaneum dicitur; ut, cum Scaurus nonnullam haberet invidiam ex eo quod Phrygionis Pompei locupletis hominis bona sine testamento possederat, sederetque advocatus reo Bestiae, cum funus quoddam duceretur, accusator C. Memmius: ‘Vide,’ inquit, ‘Scaure, mortuus <span class="br"></span><span class="lineNumber">284</span><span class="br"></span>rapitur, si potes esse possessor.’ Sed ex his omnibus nihil magis ridetur quam quod est praeter exspectationem, cuius innumerabilia sunt exempla, vel Appii maioris illius, qui in senatu cum ageretur de agris
<span class="br"></span><span class="lineNumber"></span><span class="br"></span>
</p></section><notes></notes></section>