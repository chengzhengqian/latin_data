<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

descripseras, inopem quemdam humanitatis atque inurbanum.</p>
<p>Tum Antonius: Heri enim, inquit, hoc mihi proposueram, ut, si te refellissem, hos a te discipulos abducerem: nunc, Catulo audiente et Caesare, videor debere non tam pugnare tecum, quam, quid ipse <span class="br"></span><span class="lineNumber">41</span><span class="br"></span>sentiam, dicere. Sequitur igitur, quoniam nobis est hic, de quo loquimur, in foro atque in oculis civium constituendus, ut videamus, quid ei negotii demus, cuique eum muneri velimus esse praepositum. Nam Crassus heri, cum vos, Catule et Caesar, non adessetis, posuit breviter in artis distributione idem, quod Graeci plerique posuerunt, neque sane quid ipse sentiret, sed quid ab illis diceretur, ostendit: duo prima genera quaestionum esse, in quibus eloquentia <span class="br"></span><span class="lineNumber">42</span><span class="br"></span>versaretur, unum infinitum, alterum certum. Infinitum mihi videbatur id dicere, in quo aliquid generatim quaereretur, hoc modo: ‘Expetendane esset eloquentia, expetendine honores?’ Certum autem, in quo quid in personis, et in constituta re et definita quaereretur: cuius modi sunt, quae in foro atque in civium causis disceptationibusque versantur. <span class="br"></span><span class="lineNumber">43</span><span class="br"></span>Ea mihi videntur aut in lite oranda, aut in consilio dando esse posita, nam illud tertium, quod et a Crasso tactum est, et, ut audio, ille ipse Aristoteles, qui haec
<span class="br"></span><span class="lineNumber"></span><span class="br"></span>
</p></section><notes></notes></section>