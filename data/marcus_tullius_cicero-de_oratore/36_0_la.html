<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

istius disputationis insolentia, atque earum rerum, quae quasi in arte traduntur, inscitia.</p>
<span class="br"></span><span class="lineNumber">100</span><span class="br"></span><p>Tum Cotta: Quoniam id, quod difficillimum nobis videbatur, ut omnino de his rebus, Crasse, loquerere, assecuti sumus; de reliquo iam nostra culpa fuerit, si te, nisi omnia, quae percunctati <span class="br"></span><span class="lineNumber">101</span><span class="br"></span>erimus, explicaris, dimiserimus. De his, credo, rebus, inquit Crassus, ut in cretionibus scribi solet, <span class="sc">Quibus sciam, poteroque</span>. Tum ille: Namque quod tu non poteris, aut nescies, quis nostrum tam impudens est, qui se scire aut posse postulet? Iam vero, ista conditione, dum mihi liceat negare posse, quod non potero, et fateri nescire quod nesciam, licet, inquit Crassus, vestro arbitratu percunctemini. <span class="br"></span><span class="lineNumber">102</span><span class="br"></span>Atque, inquit Sulpicius, hoc primum ex te, de quo modo Antonius exposuit, quid sentias, quaerimus: existimesne artem aliquam esse dicendi? Quid? mihi nunc vos, inquit Crassus, tanquam alicui Graeculo otioso et loquaci, et fortasse docto atque erudito, quaestiunculam, de qua meo arbitratu loquar, ponitis? Quando enim me ista curasse aut cogitasse arbitramini, et non semper irrisisse potius eorum hominum impudentiam, qui cum in schola assedissent, ex magna hominum frequentia dicere iuberent, <span class="br"></span><span class="lineNumber">103</span><span class="br"></span>si quis quid quaereret? Quod primum ferunt Leontinum fecisse Gorgiam: qui permagnum quidam
<span class="br"></span><span class="lineNumber"></span><span class="br"></span>
</p></section><notes></notes></section>