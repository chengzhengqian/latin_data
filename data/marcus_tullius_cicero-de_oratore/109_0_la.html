<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

in Antonium coniecerunt; et ille: Audite vero, audite, inquit. Hominem enim audietis de schola, atque a magistro et Graecis litteris eruditum; et eo quidem loquar confidentius, quod Catulus auditor accessit, cui non solum nos Latini sermonis, sed etiam Graeci ipsi solent suae linguae subtilitatem elegantiamque <span class="br"></span><span class="lineNumber">29</span><span class="br"></span>concedere. Sed quia tamen hoc totum, quidquid est, sive artificium, sive studium dicendi, nisi accessit os, nullum potest esse, docebo vos, discipuli, quod ipse non didici, quid de omni genere dicendi sentiam.</p>
<span class="br"></span><span class="lineNumber">30</span><span class="br"></span><p>Hic posteaquam arriserunt, Res mihi videtur esse, inquit, facultate praeclara, arte mediocris. Ars enim earum rerum est, quae sciuntur; oratoris autem omnis actio opinionibus, non scientia continetur. Nam et apud eos dicimus, qui nesciunt, et ea dicimus, quae nescimus ipsi: itaque et illi alias aliud eisdem de rebus et sentiunt et iudicant et nos contrarias saepe causas dicimus, non modo ut Crassus contra me dicat aliquando, aut ego contra Crassum, cum alterutri necesse sit falsum dicere, sed etiam ut uterque nostrum eadem de re alias aliud defendat, cum plus uno verum esse non possit. Ut igitur in eiusmodi re, quae mendacio nixa sit, quae ad scientiam non saepe perveniat, quae opiniones hominum, et saepe errores
<span class="br"></span><span class="lineNumber"></span><span class="br"></span>
</p></section><notes></notes></section>