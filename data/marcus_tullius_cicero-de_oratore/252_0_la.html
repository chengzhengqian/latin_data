<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

et canorum: quis horum non princeps temporibus illis fuit? et suo tamen quisque in genere princeps.</p>
<span class="br"></span><span class="lineNumber">29</span><span class="br"></span><p>VIII. Sed quid ego vetera conquiram, cum mihi liceat uti praesentibus exemplis atque vivis? Quid iucundius auribus nostris unquam accidit huius oratione Catuli? quae est pura sic ut Latine loqui paene solus videatur, sic autem gravis ut in singulari dignitate omnis tamen adsit humanitas ac lepos. Quid multa? istum audiens equidem sic iudicare soleo, quidquid aut addideris aut mutaveris aut detraxeris, vitiosius et deterius futurum.</p>
<span class="br"></span><span class="lineNumber">30</span><span class="br"></span><p>Quid, noster hic Caesar nonne novam quamdam rationem attulit orationis et dicendi genus induxit prope singulare? Quis unquam res praeter hunc tragicas paene comice,<a class="footnoteLink" href="#note_LCL349_24_1" id="target_note_LCL349_24_1"><sup>1</sup></a> tristes remisse, severas hilare, forenses scenica prope venustate tractavit. atque ita ut neque iocus magnitudine rerum excluderetur nec <span class="br"></span><span class="lineNumber">31</span><span class="br"></span>gravitas facetiis minueretur? Ecce praesentes duo prope aequales Sulpicius et Cotta: quid tam inter se dissimile? quid tam in suo genere praestans? Limatus alter et subtilis, rem explicans propriis aptisque verbis, haeret in causa semper et, quid iudici probandum sit cum acutissime vidit, omissis ceteris argumentis in eo mentem orationemque defigit, Sulpicius autem fortissimo quodam animi impetu, plenissima et maxima voce, summa contentione corporis et 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_24_1"><a class="footnoteCrossrefLink" href="#target_note_LCL349_24_1" title="Click to highlight in text"><sup class="lineRef">1</sup>tragicas paene comice <span class="italic">secl. edd. nonnulli.</span></a></li><script type="text/javascript">document.getElementById('note_LCL349_24_1').style.display = "none";</script></ul></section></notes></section>