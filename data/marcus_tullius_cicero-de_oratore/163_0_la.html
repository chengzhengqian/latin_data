<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

argumentorum, in qua tu mihi semper deus videri soles.‚Äù</p>
<span class="br"></span><span class="lineNumber">180</span><span class="br"></span><p>Vide quam sim, inquit, deus in isto genere, Catule: non hercule mihi, nisi admonito, venisset in mentem; ut possis existimare me in ea, in quibus nonnunquam aliquid efficere videor, usu solere in dicendo, vel casu potius incurrere. Ac res quidem ista, quam ego, quia non noram, sic tanquam ignotum hominem praeteribam, tantum potest in dicendo, ut <span class="br"></span><span class="lineNumber">181</span><span class="br"></span>ad vincendum nulla plus possit; sed tamen mihi videris ante tempus a me rationem ordinis et disponendarum rerum requisisse. Nam si ego omnem vim oratoris in argumentis et in re ipsa per se comprobanda posuissem, tempus esset iam de ordine argumentorum, et de collocatione aliquid dicere. Sed cum tria sint a me proposita, de uno dictum, cum de duobus reliquis dixero, tum erit denique de disponenda tota oratione quaerendum.</p>
<span class="br"></span><span class="lineNumber">182</span><span class="br"></span><p>XLIII. Valet igitur multum ad vincendum probari mores et instituta et facta et vitam eorum, qui agent causas, et eorum, pro quibus, et item improbari adversariorum, animosque eorum, apud quos agetur, conciliari quam maxime ad benevolentiam, cum erga oratorem tum erga illum pro quo dicet orator. Conciliantur autem animi dignitate hominis, rebus gestis, existimatione vitae; quae facilius ornari possunt, si modo sunt, quam fingi, si nulla sunt. Sed haec adiuvant in oratore: lenitas vocis, vultus pudoris
<span class="br"></span><span class="lineNumber"></span><span class="br"></span>
</p></section><notes></notes></section>