<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

a rostris, a iudiciis, a curia, fortasse sapienter, hac <span class="br"></span><span class="lineNumber">64</span><span class="br"></span>praesertim republica. Verum ego non quaero nunc quae sit philosophia verissima sed quae oratori coniuncta maxime. Quare istos sine ulla contumelia dimittamus, sunt enim et boni viri et, quoniam sibi ita videntur, beati, tantumque eos admoneamus ut illud, etiam si sit verissimum, tacitum tamen tanquam mysterium teneant, quod negant versari in republica esse sapientis: nam si hoc nobis atque optimo cuique persuaserint, non poterunt ipsi esse, id quod maxime cupiunt, otiosi.</p>
<span class="br"></span><span class="lineNumber">65</span><span class="br"></span><p>XVIII. Stoicos autem, quos minime improbo, dimitto tamen, nec eos iratos vereor quoniam omnino irasci nesciunt, atque hanc eis habeo gratiam, quod soli ex omnibus eloquentiam virtutem ac sapientiam esse dixerunt. Sed nimirum<a class="footnoteLink" href="#note_LCL349_52_1" id="target_note_LCL349_52_1"><sup>1</sup></a> est in his quod ab hoc quem instruimus oratore valde abhorreat: vel quod omnes qui sapientes non sint servos, latrones, hostes, insanos esse dicunt, neque tamen quemquam esse sapientemâ€”valde autem est absurdum ei concionem aut senatum aut ullum coetum hominum committere cui nemo illorum qui adsint sanus, nemo civis, nemo <span class="br"></span><span class="lineNumber">66</span><span class="br"></span>liber esse videatur. Accedit quod orationis etiam genus habent fortasse subtile et certe acutum, sed, ut in oratore, exile, inusitatum, abhorrens ab auribus vulgi, obscurum, inane, ieiunum, attamen eius modi 


</p></section><notes><section class="footnotes"><ul><li class="note" id="note_LCL349_52_1"><a class="footnoteCrossrefLink" href="#target_note_LCL349_52_1" title="Click to highlight in text"><sup class="lineRef">1</sup><span class="italic">v.l.</span> sed utrumque: sed utcunque est <span class="italic">Ellendt.</span></a></li><script type="text/javascript">document.getElementById('note_LCL349_52_1').style.display = "none";</script></ul></section></notes></section>