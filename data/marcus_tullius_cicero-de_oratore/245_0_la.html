<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

scelere proditum cum L. Iulii fratris capite iacuit, ut ille, qui haec non vidit, et vixisse cum republica pariter et cum illa simul exstinctus esse videatur. Neque enim propinquum suum, maximi animi virum, P. Crassum suapte interfectum manu neque collegae sui pontificis maximi sanguine simulacrum Vestae respersum esse vidit—cui maerori, qua mente ille in patriam fuit, etiam C. Carbonis inimicissimi hominis <span class="br"></span><span class="lineNumber">11</span><span class="br"></span>eodem illo die mors nefaria fuisset; non vidit eorum ipsorum qui tum adolescentes Crasso se dicarant horribiles miserosque casus—ex quibus Cotta, quem ille florentem reliquerat, paucis diebus post mortem Crassi depulsus per invidiam tribunatu, non multis ab eo tempore mensibus eiectus est e civitate; Sulpicius autem, qui in eadem invidiae flamma fuisset, quibuscum privatus coniunctissime vixerat hos in tribunatu spoliarc instituit omni dignitate; cui quidem ad summam gloriam eloquentiae florescenti ferro erepta vita est et poena temeritatis non sine magno reipublicae malo constituta. <span class="br"></span><span class="lineNumber">12</span><span class="br"></span>Ego vero te, Crasse, cum vitae flore, tum mortis opportunitate divino consilio et ornatum<a class="footnoteLink" href="#note_LCL349_10_1" id="target_note_LCL349_10_1"><sup>1</sup></a> et exstinctum esse arbitror; nam tibi aut pro virtute animi constantiaque tua civilis ferri subeunda fuit crudelitas aut, si qua te fortuna ab atrocitate mortis vindicasset, eadem esse te funerum patriae spectatorem coegisset; neque solum tibi improborum dominatus 


</p></section><notes><section class="footnotes"><ul><li class="note" id="note_LCL349_10_1"><a class="footnoteCrossrefLink" href="#target_note_LCL349_10_1" title="Click to highlight in text"><sup class="lineRef">1</sup><span class="italic">v.l.</span> ortum.</a></li><script type="text/javascript">document.getElementById('note_LCL349_10_1').style.display = "none";</script></ul></section></notes></section>