<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

excitasset et alteri de colonia Narbonensi Crassi orationem legendam dedisset, alteri de lege Servilia, et cum contraria inter sese de re publica capita contulisset, noster hic facetissime tres patris Bruti de <span class="br"></span><span class="lineNumber">224</span><span class="br"></span>iure civili libellos tribus legendos dedit. Ex libro primo: ‘<span class="sc">Forte evenit, ut in Privernati essemus</span>.’ ‘Brute, testificatur pater se tibi Privernatem fundum reliquisse.’ Deinde ex libro secundo: ‘<span class="sc">In Albano eramus ego et Marcus filius</span>.’ ‘Sapiens videlicet homo cum primis nostrae civitatis norat hunc gurgitem; metuebat, ne, cum is nihil haberet, nihil esse ei relictum putaretur.’ Tum ex libro tertio, in quo finem scribendi fecit—tot enim, ut audivi Scaevolam dicere, sunt veri Bruti libri—<span class="sc">‘In Tiburti forte assedimus ego et Marcus filius</span>.’ ‘Ubi sunt hi fundi, Brute, quos tibi pater publicis commentariis consignatos reliquit? Quod nisi puberem te, inquit, iam haberet, quartum librum composuisset et se etiam in balneis lotum cum filio scriptum reliquisset.’</p>
<span class="br"></span><span class="lineNumber">225</span><span class="br"></span><p>Quis est igitur, qui non fateatur, hoc lepore atque his facetiis non minus refutatum esse Brutum quam illis tragoediis, quas egit idem, cum casu in eadem causa funere efferretur anus lunia? Pro di
<span class="br"></span><span class="lineNumber"></span><span class="br"></span>
</p></section><notes></notes></section>