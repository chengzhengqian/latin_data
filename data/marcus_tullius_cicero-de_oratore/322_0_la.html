<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

reticentia, commendatio<a class="footnoteLink" href="#note_LCL349_164_1" id="target_note_LCL349_164_1"><sup>1</sup></a>; vox quaedam libera atque etiam effrenatior augendi causa; iracundia, obiurgatio, promissio, deprecatio, obsecratio, declinatio brevis a proposito (non ut superior illa degressio); purgatio, conciliatio, laesio, optatio atque exsecratio.</p>
<span class="br"></span><span class="lineNumber">206</span><span class="br"></span><p>LIV. His fere luminibus illustrant orationem sententiae.</p>
<p>Orationis autem ipsius, tanquam armorum, est vel ad usum comminatio et quasi petitio vel ad venustatem ipsam<a class="footnoteLink" href="#note_LCL349_164_2" id="target_note_LCL349_164_2"><sup>2</sup></a> tractatio. Nam et geminatio verborum habet interdum vim, leporem alias, et paulum immutatum verbum atque deflexum, et eiusdem verbi crebra tum a primo repetitio, tum in extremum conversio, et in eadem verba impetus et concursio, et adiunctio, et progressio, et eiusdem verbi crebrius positi quaedam distinctio, et revocatio verbi, et illa quae similiter desinunt aut quae cadunt similiter aut quae paribus paria referuntur aut quae sunt inter <span class="br"></span><span class="lineNumber">207</span><span class="br"></span>se similia. Est etiam gradatio quaedam et conversio et verborum concinna transgressio et contrarium et dissolutum et declinatio et reprehensio et exclamatio et imminutio, et quod in multis casibus ponitur et quod de singulis rebus propositis ductum refertur ad singula, et ad propositum subiecta ratio et item in distributis supposita ratio et permissio et rursum alia dubitatio et improvisum quiddam et dinumeratio 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_164_1"><a class="footnoteCrossrefLink" href="#target_note_LCL349_164_1" title="Click to highlight in text"><sup class="lineRef">1</sup>comminatio <span class="italic">Kayser.</span></a></li><script type="text/javascript">document.getElementById('note_LCL349_164_1').style.display = "none";</script><li class="note inline" id="note_LCL349_164_2"><a class="footnoteCrossrefLink" href="#target_note_LCL349_164_2" title="Click to highlight in text"><sup class="lineRef">2</sup><span class="italic">Reid</span>: ipsa.</a></li><script type="text/javascript">document.getElementById('note_LCL349_164_2').style.display = "none";</script></ul></section></notes></section>