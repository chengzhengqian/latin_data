<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

orationem, aut inusitatum verbum aut novatum aut <span class="br"></span><span class="lineNumber">153</span><span class="br"></span>translatmn. Inusitata sunt prisca fere ac vetusta et ab usu quotidiani sermonis iamdiu intermissa; quae sunt poetarum licentiae liberiora quam nostrae, sed tamen raro habet etiam in oratione poeticum aliquod verbum dignitatem; neque enim illud fugerim dicere, ut Coelius, ‘Qua tempestate Poenus in Italiam venit,’ nec ‘prolem,’ aut ‘sobolem,’ aut ‘effari,’ aut ‘nuncupare’; aut, ut tu soles, Catule, ‘non rebar,’ aut ‘opinabar’; et alia multa quibus loco positis grandior atque antiquior oratio saepe <span class="br"></span><span class="lineNumber">154</span><span class="br"></span>videri solet. Novantur autem verba quae ab eo qui dicit ipso gignuntur ac fiunt, vel coniungendis verbis, ut haec:</p>
<p>Tum pavor sapientiam omnem mihi exanimato expectorat.</p>
<p>et<a class="footnoteLink" href="#note_LCL349_120_1" id="target_note_LCL349_120_1"><sup>1</sup></a></p>
<blockquote><p>
<span class="line">Num non vis huius me versutiloquas malitias . . .?</span><span class="linebreak"></span>
</p></blockquote>
<p>—Videtis enim et ‘versutiloquas’ et ‘expectorat’ ex coniunctione facta esse verba, non nata; vel saepe<a class="footnoteLink" href="#note_LCL349_120_2" id="target_note_LCL349_120_2"><sup>2</sup></a> sine coniunctione verba novantur, ut ille ‘senius desertus,’ ut ‘dii genitales,’ ut ‘bacarum ubertate incurvescere.’</p>
<span class="br"></span><span class="lineNumber">155</span><span class="br"></span><p>Tertius ille modus transferendi verbi late patet; quem necessitas genuit inopia coacta et angustiis, post autem delectatio iucunditasque celebravit. Nam 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL349_120_1"><a class="footnoteCrossrefLink" href="#target_note_LCL349_120_1" title="Click to highlight in text"><sup class="lineRef">1</sup>et <span class="italic">add. Warmington.</span></a></li><script type="text/javascript">document.getElementById('note_LCL349_120_1').style.display = "none";</script><li class="note" id="note_LCL349_120_2"><a class="footnoteCrossrefLink" href="#target_note_LCL349_120_2" title="Click to highlight in text"><sup class="lineRef">2</sup><span class="italic">v.l.</span> sed saepe vel.</a></li><script type="text/javascript">document.getElementById('note_LCL349_120_2').style.display = "none";</script></ul></section></notes></section>