<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quae sint frigidiora, vitemus (etenim cavendum est, ne arcessitum dictum putetur), permulta tamen acute dicemus.</p>
<p>Alterum genus est, quod habet parvam verbi immutationem, quod in littera positum Graeci vocant παρονομασίαν, ut ‘Nobiliorem, mobiliorem’ Cato; aut, ut idem, cum cuidam dixisset: ‘Eamus deambulatum’: et ille: ‘Quid opus fuit <span class="sc">de</span>?’ ‘Immo vero,’ inquit, ‘quid opus fuit te?’ aut eiusdem responsio illa: ‘Si tu et adversus et aversus impudicus <span class="br"></span><span class="lineNumber">257</span><span class="br"></span>es.’ Etiam interpretatio nominis habet acumen, cum ad ridiculum convertas, quam ob rem ita quis vocetur; ut ego nuper Nummium divisorem, ut Neoptolemum ad Troiam, sic illum in Campo Martio nomen invenisse. Atque haec omnia verbo continentur.</p>
<p>LXIV. Saepe etiam versus facete interponitur, vel ut est, vel paululum immutatus, aut aliqua pars versus, ut Statius Scauro stomachanti: ex quo sunt nonnulli, qui tuam legem de civitate natam, Crasse, dicant:</p>
<blockquote><p>
<span class="line">St, tacete, quid hoc clamoris? quibus nec mater, nec pater,</span><span class="linebreak"></span>
<span class="line">Tanta confidentia? auferte istam enim superbiam.</span><span class="linebreak"></span>
</p></blockquote>
<p>Nam in Caelio sane etiam ad causam utile fuit tuum illud, Antoni, cum ille a se pecuniam profectam
<span class="br"></span><span class="lineNumber"></span><span class="br"></span>
</p></section><notes></notes></section>