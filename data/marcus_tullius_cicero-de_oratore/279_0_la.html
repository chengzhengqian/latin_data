<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

exilis, ne inculta sit vestra oratio, ne vulgaris, ne obsoleta: aliud quiddam maius et ingenia me hortantur vestra et aetates.</p>
<span class="br"></span><span class="lineNumber">98</span><span class="br"></span><p>Difficile enim dictu est quaenam causa sit cur ea quae maxime sensus nostros impellunt voluptate et specie prima acerrime commovent, ab eis celerrime fastidio quodam et satietate abalienemur. Quanto colorum pulchritudine et varietate floridiora sunt in picturis novis pleraque quam in veteribus! quae tamen, etiamsi primo aspectu nos ceperunt, diutius non delectant, cum eidem nos in antiquis tabulis illo ipso horrido obsoletoque teneamur. Quanto molliores sunt et delicatiores in cantu flexiones et falsae voculae quam certae et severae! quibus tamen non modo austeri sed si saepius fiunt multitudo ipsa reclamat. <span class="br"></span><span class="lineNumber">99</span><span class="br"></span>Licet hoc videre in reliquis sensibusâ€”unguentis minus diu nos delectari summa et acerrima suavitate conditis quam his moderatis, et magis laudari quod terram<a class="footnoteLink" href="#note_LCL349_78_1" id="target_note_LCL349_78_1"><sup>1</sup></a> quam quod crocum olere<a class="footnoteLink" href="#note_LCL349_78_2" id="target_note_LCL349_78_2"><sup>2</sup></a> videatur, in ipso tactu esse modum et mollitudinis et levitatis. Quin etiam gustatus, qui est sensus ex omnibus maxime voluptarius quique dulcitudine praeter ceteros sensus commovetur, quam cito id quod valde dulce est aspernatur ac respuit! quis potione uti aut cibo dulci diutius potest? cum utroque in genere ea quae leviter sensum voluptate moveant 




</p></section><notes><section class="footnotes"><ul><li class="note" id="note_LCL349_78_1"><a class="footnoteCrossrefLink" href="#target_note_LCL349_78_1" title="Click to highlight in text"><sup class="lineRef">1</sup><span class="italic">Lambinus coll. Plin. N.H. xiii. 3.4</span>: ceram.</a></li><script type="text/javascript">document.getElementById('note_LCL349_78_1').style.display = "none";</script><li class="note" id="note_LCL349_78_2"><a class="footnoteCrossrefLink" href="#target_note_LCL349_78_2" title="Click to highlight in text"><sup class="lineRef">2</sup>sapere <span class="italic">Lambinus coll. eodem loco</span>.</a></li><script type="text/javascript">document.getElementById('note_LCL349_78_2').style.display = "none";</script></ul></section></notes></section>