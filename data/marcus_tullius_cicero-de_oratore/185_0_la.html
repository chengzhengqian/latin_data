<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">233</span><span class="br"></span>sint, didicerimus. Quare, Caesar, ego quoque a te hoc peto, ut, si tibi videtur, disputes de hoc toto iocandi genere, quid sentias, ne qua forte dicendi pars, quoniam ita voluistis, in hoc tali coetu, atque in tam accurato sermone praeterita esse videatur. Ego vero, inquit ille, quoniam collectam a conviva, Crasse, exigis, non committam, ut, si defugerim, tibi causam aliquam dem recusandi, quanquam soleo saepe mirari eorum impudentiam, qui agunt in scena gestum, spectante Roscio; quis enim sese commovere potest, cuius ille vitia non videat? Sic ego nunc, Crasso audiente, primum loquar de facetiis, et docebo sus, ut aiunt, oratorem eum, quem cum Catulus nuper <span class="br"></span><span class="lineNumber">234</span><span class="br"></span>audisset, ‘foenum alios aiebat esse oportere.’ Tum ille: Iocabatur, inquit, Catulus, praesertim cum ita dicat ipse, ut ambrosia alendus esse videatur. Verum te, Caesar, audiamus, ut ad Antonii reliqua redeamus. Et Antonius: Perpauca quidem mihi restant, inquit; sed tamen, defessus iam labore atque itinere disputationis meae, requiescam in Caesaris sermone quasi in aliquo peropportuno deversorio.</p>
<p>LVIII. Atqui, inquit Iulius, non nimis liberale hospitium meum dices: nam te in viam, simul ac <span class="br"></span><span class="lineNumber">235</span><span class="br"></span>perpaulum gustaris, extrudam et eiciam. Ac, ne diutius vos demorer, de omni isto genere, quid sentiam, perbreviter exponam. De risu quinque sunt,
<span class="br"></span><span class="lineNumber"></span><span class="br"></span>
</p></section><notes></notes></section>