<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ut ‘mollitur mare,’ sed ornandi causa proprium proprio commutatum:</p>
<blockquote><p>
<span class="line">Desine, Roma, tuos hostes.</span><span class="linebreak"></span>
</p></blockquote>
<p class="noindent">et</p>
<blockquote><p>
<span class="line">Testes sunt Campi Magni.</span><span class="linebreak"></span>
</p></blockquote>
<p>Gravis est modus in ornatu orationis et saepe sumendus; ex quo genere haec sunt, ‘Martem belli’ esse ‘communem,’ ‘Cererem’ pro frugibus, ‘Liberum’ appellare pro vino, ‘Neptunum’ pro mari, ‘curiam’ pro senatu, ‘campum’ pro comitiis, ‘togam’ pro <span class="br"></span><span class="lineNumber">168</span><span class="br"></span>pace, ‘arma’ ac ‘tela’ pro bello. Quo item in genere et virtutes et vitia pro ipsis in quibus illa sunt appellantur:</p>
<blockquote><p>
<span class="line">Luxuries quam in domum irrupit,</span><span class="linebreak"></span>
</p></blockquote>
<p>et ‘quo avaritia penetravit,’ aut ‘fides valuit,’ ‘iustitia confecit.’ Videtis profecto genus hoc totum, cum inflexo commutatoque verbo res eadem enuntiatur ornatius. Cui sunt finitima illa minus ornata sed tamen non ignoranda, cum intellegi volumus aliquid aut ex parte totum, ut pro ‘aedificiis’ cum ‘parietes’ aut ‘tecta’ dicimus; aut ex toto partem, ut cum unam turmam ‘equitatam Populi Romani’ dicimus; aut ex uno plures:</p>
<blockquote><p>
<span class="line">At Romanus homo, tamen etsi res bene gesta est,</span><span class="linebreak"></span>
<span class="line">Corde suo trepidat;</span><span class="linebreak"></span>
</p></blockquote>
<span class="br"></span><span class="lineNumber"></span><span class="br"></span>
</section><notes></notes></section>