<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

in tribunali Q. Pompeii, praetoris urbani, familiaris nostri, sedentibus, homo ex numero disertorum postulabat, ut illi, unde peteretur, vetus atque usitata exceptio daretur, <span class="sc">Cuius pecuniae dies fuisset</span>? quod petitoris causa comparatum esse, non intellegebat: ut, si ille infitiator probasset iudici ante petitam esse pecuniam quam esset coepta deberi, petitor, rursus cum peteret, ne exceptione excluderetur, <span class="sc">quod ea res <span class="br"></span><span class="lineNumber">169</span><span class="br"></span>in iudicium antea venisset</span>. Quid ergo hoc fieri turpius, aut dici potest, quam eum, qui hanc personam susceperit, ut amicorum controversias causasque tueatur, laborantibus succurrat, aegris medeatur, afflictos excitet, hunc in minimis tenuissimisque rebus ita labi, ut aliis miserandus, aliis irridendus esse videatur?</p>
<span class="br"></span><span class="lineNumber">170</span><span class="br"></span><p>Equidem propinquum nostrum, P. Crassum, illum Divitem, cum multis aliis rebus elegantem hominem et ornatum, tum praecipue in hoc efferendum et laudandum puto, quod, cum P. Scaevola frater esset, solitus est ei persaepe dicere, neque illum in iure civili satis illi arti facere posse, nisi dicendi copiam assumpsisset—quod quidem hic, qui mecum consul fuit, filius eius, est consecutus—; neque se ante causas amicorum tractare atque agere coepisse, quam ius civile didicisset.</p>
<span class="br"></span><span class="lineNumber">171</span><span class="br"></span><p>Quid vero ille M. Cato? Nonne et eloquentia tanta fuit, quantam illa tempora, atque illa aetas in hac civitate ferre maximam potuit, et iuris civilis
<span class="br"></span><span class="lineNumber"></span><span class="br"></span>
</p></section><notes></notes></section>