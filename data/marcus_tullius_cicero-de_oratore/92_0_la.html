<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

voci serviet, qui et annos complures sedentes declamitant, et quotidie, antequam pronuntient, vocem cubantes sensim excitant, eamdemque, cum egerunt, sedentes ab acutissimo sono usque ad gravissimum sonum recipiunt, et quasi quodam modo colligunt. Hoc nos si facere velimus, ante condemnentur ei, quorum causas receperimus, quam, toties, quoties perscribitur, paeanem, aut nomionem<a class="footnoteLink" href="#note_LCL348_184_1" id="target_note_LCL348_184_1"><sup>1</sup></a> citarimus.</p>
<span class="br"></span><span class="lineNumber">252</span><span class="br"></span><p>Quod si in gestu, qui multum oratorem adiuvat, et in voce, quae una maxime eloquentiam vel commendat, vel sustinet, elaborare nobis non licet; ac tantum in utroque assequi possumus, quantum in hac acie quotidiani muneris, spatii nobis datur: quanto minus est ad iuris civilis perdiscendi occupationem descendendum, quod et summatim percipi sine doctrina potest, et hanc habet ab illis rebus dissimilitudinem, quod vox et gestus subito sumi et aliunde arripi non potest; iuris utilitas ad quamque causam, quamvis repente, vel a peritis, vel de libris depromi potest!</p>
<span class="br"></span><span class="lineNumber">253</span><span class="br"></span><p>Itaque illi disertissimi homines ministros habent in causis iuris peritos, cum ipsi sint peritissimi, et qui, ut abs te paulo ante dictum est, pragmatici vocantur. In quo nostri omnino melius multo, quod clarissimorum hominum auctoritate leges et iura tecta esse voluerunt. Sed tamen non fugisset hoc Graecos homines, si ita necesse esse arbitrati essent, oratorem 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL348_184_1"><a class="footnoteCrossrefLink" href="#target_note_LCL348_184_1" title="Click to highlight in text"><sup class="lineRef">1</sup>nomionem (<span class="italic">an invocation of</span> ’Aπόλλων Nόμιος) <span class="italic">is the conjectural emendation adopted by Kayser, Piderit, and others for the various corruptions of the <span class="sc">mss</span>.</span></a></li><script type="text/javascript">document.getElementById('note_LCL348_184_1').style.display = "none";</script></ul></section></notes></section>