<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

emissum est, adhaerescit; illud autem genus orationis non cognitionem iudicis, sed magis perturbationem requirit, quam consequi nisi multa et varia et copiosa oratione, et simili contentione actionis, <span class="br"></span><span class="lineNumber">215</span><span class="br"></span>nemo potest. Quare qui aut breviter aut summisse dicunt, docere iudicem possunt, commovere non possunt; in quo sunt omnia.</p>
<p>Iam illud perspicuum est, omnium rerum in contrarias partes facultatem ex eisdem suppeditari locis. Sed argumento resistendum est aut eis, quae comprobandi eius causa sumuntur, reprehendendis, aut demonstrando, id, quod concludere illi velint, non effici ex propositis nec esse consequens; aut, si ita non refellas, afferendum est in contrariam partem, quod <span class="br"></span><span class="lineNumber">216</span><span class="br"></span>sit aut gravius aut aeque grave. Illa autem, quae aut conciliationis causa leniter, aut permotionis vehementer aguntur, contrariis commotionibus auferenda sunt, ut odio benevolentia, misericordia invidia tollatur.</p>
<p>LIV. Suavis autem est et vehementer saepe utilis iocus et facetiae; quae, etiamsi alia omnia tradi arte possunt, naturae sunt propria certe neque ullam artem desiderant. In quibus tu longe aliis mea sententia, Caesar, excellis, quo magis mihi etiam aut testis esse potes nullam esse artem <span class="bold">salis</span> aut, si qua est, eam tu potissimum nos docebis. <span class="br"></span><span class="lineNumber">217</span><span class="br"></span>Ego vero, inquit Caesar, omni de re facetius puto posse ab homine non inurbano, quam de ipsis facetiis disputari. Itaque cum quosdam Graecos inscriptos libros esse vidissem <span class="sc">de ridiculis</span>, nonnullam
</p></section><notes></notes></section>