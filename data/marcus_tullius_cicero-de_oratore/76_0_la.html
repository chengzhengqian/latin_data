<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

audierit, hanc auctoritatem gravitatis et consilii sui vindicari a te, Crasse, quod eam oratoris propriam esse dicas: iam, credo, huc veniat, et hanc loquacitatem nostram vultu ipso aspectuque conterreat: qui, quanquam est in dicendo minime contemnendus, prudentia tamen rerum magnarum magis, quam <span class="br"></span><span class="lineNumber">215</span><span class="br"></span>dicendi arte, nititur. Neque vero, si quis utrumque potest, aut ille consilii publici auctor, ac senator bonus, ob eam ipsam causam orator est; aut hic disertus atque eloquens, si est idem in procuratione civitatis egregius, illam scientiam dicendi copia est consecutus. Multum inter se distant istae facultates, longeque sunt diversae atque seiunctae; neque eadem ratione ac via M. Cato, P. Africanus, Q. Metellus, C. Laelius, qui omnes eloquentes fuerunt, orationem suam et reipublicae dignitatem exornabant.</p>
<span class="br"></span><span class="lineNumber">216</span><span class="br"></span><p>L. Neque enim est interdictum aut a rerum natura, aut a lege aliqua atque more, ut singulis hominibus ne amplius, quam singulas artes, nosse liceat. Quare non, etsi eloquentissimus Athenis Pericles, idemque in ea civitate plurimos annos princeps consilii publici fuit, idcirco eiusdem hominis atque artis utraque facultas existimanda est; nec, si P. Crassus idem fuit eloquens, et iuris peritus, ob eam causam inest in <span class="br"></span><span class="lineNumber">217</span><span class="br"></span>facultate dicendi iuris civilis scientia. Nam si quisque, ut in aliqua arte et facultate excellens, aliam quoque artem sibi assumpserit, ita perficiet, ut, quod praeterea sciet, id eius, in quo excellet, pars quaedam
</p></section><notes></notes></section>