<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

de quo etiam scripsit, ‘Persium non euro legere’ (hic enim fuit, ut noramus, omnium fere nostrorum hominum doctissimus), ‘Laelium Decumum volo’ (quem cognovimus virum bonum, et non illiteratum, sed nihil ad Persium): sic ego, si iam mihi disputandum sit de his nostris studiis, nolim equidem apud rusticos, sed multo minus apud vos; malo enim non intellegi orationem meam, quam reprehendi.</p>
<span class="br"></span><span class="lineNumber">26</span><span class="br"></span><p>VII. Tum Caesar: Equidem, inquit, Catule, iam mihi videor navasse operam, quod huc venerim, nam haec ipsa recusatio disputationis disputatio quaedam fuit mihi quidem periucunda. Sed cur impedimus Antonium, cuius audio esse partes, ut de tota eloquentia disserat, quemque iamdudum Cotta et Sulpicius <span class="br"></span><span class="lineNumber">27</span><span class="br"></span>exspectant? Ego vero, inquit Crassus, neque Antonium verbum facere patiar, et ipse obmutescam, nisi prius a vobis impetraro—Quidnam? inquit Catulus. Ut hic sitis hodie. Tum, cum ille dubitaret, quod ad fratrem promiserat, Ego, inquit Iulius, pro utroque respondeo. Sic faciemus; atque ista quidem conditione, vel ut verbum nullum faceres, me teneres.</p>
<span class="br"></span><span class="lineNumber">28</span><span class="br"></span><p>Hic Catulus arrisit; et simul: Praecisa, inquit, mihi quidem dubitatio est, quoniam neque domi imperaram, et hic, apud quem eram futurus, sine mea sententia tam facile promisit. Tum omnes oculos
<span class="br"></span><span class="lineNumber"></span><span class="br"></span>
</p></section><notes></notes></section>