<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">94</span><span class="br"></span>uberiore filo. Ecce tibi exortus est Isocrates, magister rhetorum<a class="footnoteLink" href="#note_LCL348_268_1" id="target_note_LCL348_268_1"><sup>1</sup></a> omnium, cuius e ludo, tanquam ex equo Troiano, meri principes exierunt; sed eorum partim in pompa, partim in acie illustres esse voluerunt.</p>
<p>XXIII. Atque<a class="footnoteLink" href="#note_LCL348_268_2" id="target_note_LCL348_268_2"><sup>2</sup></a> et illi, Theopompi, Ephori, Philisti, Naucratae, multique alii naturis differunt, voluntate autem similes sunt et inter sese et magistri, et ei, qui se ad causas contulerunt, ut Demosthenes, Hyperides, Lycurgus, Aeschines, Dinarchus, aliique complures, etsi inter se pares non fuerunt, tamen omnes sunt in eodem veritatis imitandae genere versati, quorum quamdiu mansit imitatio, tamdiu genus illud <span class="br"></span><span class="lineNumber">95</span><span class="br"></span>dicendi studiumque vixit. Posteaquam, exstinctis his, omnis eorum memoria sensim obscurata est et evanuit, alia quaedam dicendi molliora ac remissiora genera viguerunt. Inde Demochares, quem aiunt sororis filium fuisse Demosthenis; tum Phalereus ille Demetrius, omnium istorum, me a sententia, politissimus, aliique horum similes exstiterunt. Quae si volemus usque ad hoc tempus persequi, intellegemus, ut hodie Alabandensem illum Meneclem, et eius fratrem Hieroclem, quos ego audivi, tota imitetur Asia: sic semper fuisse aliquem, cuius se similes <span class="br"></span><span class="lineNumber">96</span><span class="br"></span>plerique esse vellent. Hanc igitur similitudinem qui imitatione assequi volet, cum exercitationibus crebris atque magnis, tum scribendo maxime persequatur: quod si hic noster Sulpicius faceret, multo eius oratio esset pressior; in qua nunc interdum, ut in herbis 




</p></section><notes><section class="footnotes"><ul><li class="note" id="note_LCL348_268_1"><a class="footnoteCrossrefLink" href="#target_note_LCL348_268_1" title="Click to highlight in text"><sup class="lineRef">1</sup>rhetorum <span class="italic">Reid:</span> istorum.</a></li><script type="text/javascript">document.getElementById('note_LCL348_268_1').style.display = "none";</script><li class="note" id="note_LCL348_268_2"><a class="footnoteCrossrefLink" href="#target_note_LCL348_268_2" title="Click to highlight in text"><sup class="lineRef">2</sup>Atque <span class="italic">Wilkins</span>,: Itaque.</a></li><script type="text/javascript">document.getElementById('note_LCL348_268_2').style.display = "none";</script></ul></section></notes></section>