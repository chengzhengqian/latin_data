<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

locis tum maxime extremo ad mentes iudicum quam maxime permovendas et ad utilitatem nostram vocandas conferenda sunt.</p>
<span class="br"></span><span class="lineNumber">333</span><span class="br"></span><p>Neque sane iam causa videtur ess√© cur secernamus ea praecepta quae de suasionibus tradenda sunt aut laudationibus, sunt enim pleraque communia; sed tamen suadere aliquid aut dissuadere gravissimae mihi personae videtur esse, nam et sapientis est consilium explicare suum de maximis rebus et honesti et diserti, ut mente providere, auctoritate probare, oratione persuadere possis.</p>
<p>LXXXII. Atque haec in senatu minore apparatu agenda sunt; sapiens enim est consilium multisque aliis dicendi relinquendus locus, vitanda etiam ingeni ostentationis <span class="br"></span><span class="lineNumber">334</span><span class="br"></span>suspicio: contio capit omnem vim orationis et gravitatem, varietatemque desiderat. Ergo in suadendo nihil est optabilius quam dignitas; nam qui utilitatem petit, non quid maxime velit suasor sed quid interdum magis sequatur videt. Nemo est enim, praesertim in tam clara civitate, quin putet expetendam maxime dignitatem, sed vincit utilitas plerumque cum subest ille timor ea neglecta ne <span class="br"></span><span class="lineNumber">335</span><span class="br"></span>dignitatem quidem posse retineri. Controversia autem est inter hominum sententias aut in illo, utrum sit utilius, aut etiam cum id convenit certatur </p></section><notes></notes></section>