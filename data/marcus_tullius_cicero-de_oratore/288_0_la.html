<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

deliberationibus publicis adhibendi auctores et principes sumus—nostra est, inquam, omnis ista prudentiae doctrinaeque possessio, in quam homines quasi caducam atque vacuam abundantes otio nobis occupatis involaverunt, atque etiam aut irridentes oratorem ut ille in Gorgia Socrates cavillantur aut aliquid de oratoris arte paucis praecipiunt libellis eosque rhetoricos inscribunt, quasi non illa sint propria rhetorum quae ab eisdem de iustitia, de officio, de civitatibus instituendis et regendis, de omni <span class="br"></span><span class="lineNumber">123</span><span class="br"></span>vivendi ratione<a class="footnoteLink" href="#note_LCL349_96_1" id="target_note_LCL349_96_1"><sup>1</sup></a> dicuntur. Quae quoniam iam aliunde non possumus, sumenda sunt nobis ab eis ipsis a quibus expilati sumus; dummodo illa ad hanc civilem scientiam quo pertinent et quam intuentur transferamus, neque, ut ante dixi, omnem teramus in his discendis rebus aetatem, sed cum fontes viderimus, quos nisi qui celeriter cognorit nunquam cognoscet omnino, tum quotiescumque opus erit ex eis <span class="br"></span><span class="lineNumber">124</span><span class="br"></span>tantum quantum res petet hauriamus—nam neque tam est acris acies in naturis hominum et ingeniis ut res tantas quisquam nisi monstratas possit videre, neque tanta tamen in rebus obscuritas ut eas non penitus acri vir ingenio cernat si modo aspexerit. In hoc igitur tanto tam immensoque campo cum liceat oratori vagari libere atque ubicumque con­stiterit 


</p></section><notes><section class="footnotes"><ul><li class="note" id="note_LCL349_96_1"><a class="footnoteCrossrefLink" href="#target_note_LCL349_96_1" title="Click to highlight in text"><sup class="lineRef">1</sup><span class="italic">Bakius</span>: vivendi denique etiam de naturae ratione.</a></li><script type="text/javascript">document.getElementById('note_LCL349_96_1').style.display = "none";</script></ul></section></notes></section>