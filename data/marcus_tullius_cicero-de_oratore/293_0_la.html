<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>apud populum fortior, nemo melior senator, idem facile optimus imperator; denique nihil in hac civitate temporibus illis sciri discive potuit quod ille non cum investigarit et scierit, tum etiam conscripserit. <span class="br"></span><span class="lineNumber">136</span><span class="br"></span>Nunc contra plerique ad honores adipiscendos et ad rempublicam gerendam nudi veniunt atque inermes, nulla cognitione rerum, nulla scientia ornati. Sin aliquis excellit unus e multis, effert se si unum aliquid affert, aut bellicam virtutem et<a class="footnoteLink" href="#note_LCL349_106_1" id="target_note_LCL349_106_1"><sup>1</sup></a> usum aliquem militarem, quae sane nunc quidem obsoleverunt, aut iuris scientiam, ne eius quidem universi, nam pontificium quod est coniunctum nemo discit; aut eloquentiam, quam in clamore et in verborum cursu positam putant; omnium vero bonarum artium, denique virtutum ipsarum societatem cognationemque non norunt.</p>
<span class="br"></span><span class="lineNumber">137</span><span class="br"></span><p>XXXIV. Sed ut ad Graecos referam orationem, quibus carere hoc quidem in sermonis genere non possumus—nam ut virtutis a nostris, sic doctrinae sunt ab illis exempla repetenda—septem fuisse dicuntur uno tempore qui ‘sapientes’ et haberentur et vocarentur: hi omnes praeter Milesium Thalen civitatibus suis praefuerunt. Quis doctior eisdem illis temporibus aut cuius eloquentia litteris instructior fuisse traditur quam Pisistrati? qui primus Homeri 


</p></section><notes><section class="footnotes"><ul><li class="note" id="note_LCL349_106_1"><a class="footnoteCrossrefLink" href="#target_note_LCL349_106_1" title="Click to highlight in text"><sup class="lineRef">1</sup><span class="italic">Rackham</span>: aut.</a></li><script type="text/javascript">document.getElementById('note_LCL349_106_1').style.display = "none";</script></ul></section></notes></section>