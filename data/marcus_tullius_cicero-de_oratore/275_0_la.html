<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>commentatur; nihil enim curat aliud: at Q. Velocius puer addidicerat, sed quod erat aptus ad illud totumque cognorat, fuit, ut est apud Lucilium,</p>
<blockquote><p>
<span class="line indent12">Quamvis bonus ipse</span><span class="linebreak"></span>
<span class="line">Samnis in ludo, ac rudibus cuivis satis asper;</span><span class="linebreak"></span>
</p></blockquote>
<p class="noindent">sed plus operae foro tribuebat, amicis, rei familiari. Valerius quotidie cantabat; erat enim scenicus: quid <span class="br"></span><span class="lineNumber">87</span><span class="br"></span>faceret aliud? at Numerius Furius noster familiaris cum est commodum cantat; est enim paterfamilias, est eques Romanus; puer didicit quod discendum fuit. Eadem ratio est harum artium maximarum; dies et noctes virum summa virtute et prudentia videbamus philosopho cum operam daret, Q. Tuberonem; at eius avunculum vix intellegeres id agere, cum ageret tamen, Africanum. Ista discuntur facile si et tantum sumas quantum opus sit et habeas qui docere fideliter possit et scias ipse etiam discere. <span class="br"></span><span class="lineNumber">88</span><span class="br"></span>Sed si tota vita nihil velis aliud agere, ipsa tractatio et quaestio cotidie ex se gignit aliquid quod cum desidiosa delectatione vestiges. Ita fit ut agitatio rerum sit infinita, cognitio facilis, si usus doctrinam confirmet, mediocris opera tribuatur, memoria studiumque permaneat. Libet autem semper discere: ut si velim ego talis optime ludere aut pilae studio tenear, etiam fortasse si assequi non possim; at alii
<span class="br"></span><span class="lineNumber"></span><span class="br"></span>
</p></section><notes></notes></section>