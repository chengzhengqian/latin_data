<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
ora populorum passim discurrens, sic mandatae praedicationis munus exsequebatur: ‘Si quis a fuga retrahere vel occultam demonstrare poterit fugitivam regis filiam, Veneris ancillam, nomine Psychen, conveniat retro metas Murtias Mercurium praedicatorem, accepturus indicivae<a class="footnoteLink" href="#note_LCL044_268_9" id="target_note_LCL044_268_9"><sup>9</sup></a> nomine ab ipsa Venere septem savia suavia et unum blandientis appulsu linguae longe mellitum.’</p>
<p>“Ad hunc modum pronuntiante Mercurio tanti praemii cupido certatim omnium mortalium studium arrexerat. Quae res nunc vel maxime sustulit Psyches omnem cunctationem. Iamque fores eius dominae proximanti occurrit una de famulitione Veneris nomine Consuetudo, statimque quantum maxime potuit exclamat: ‘Tandem, ancilla nequissima, dominam habere te scire coepisti? An pro cetera morum tuorum temeritate istud quoque nescire te fingis, quantos labores circa tuas inquisitiones sustinuerimus? Sed bene quod meas potissimum manus incidisti et inter Orci cancros iam ipsos haesisti datura scilicet actutum tantae contumaciae poenas.’</p>
<span class="br"></span><span class="lineNumber">9</span><span class="br"></span><p>“Et audaciter in capillos eius immissa manu trahebat eam nequaquam renitentem.<a class="footnoteLink" href="#note_LCL044_268_10" id="target_note_LCL044_268_10"><sup>10</sup></a> Quam ubi primum inductam oblatamque sibi conspexit Venus, laetissimum cachinnum extollit et qualem solent furenter irati, caputque quatiens et ascalpens aurem dexteram, ‘Tandem’ inquit ‘dignata es socrum tuam salutare? An potius maritum, quituo




</p></section><notes><section class="footnotes"><ul><li class="note" id="note_LCL044_268_9"><a class="footnoteCrossrefLink" href="#target_note_LCL044_268_9" title="Click to highlight in text"><sup class="lineRef">9</sup>F <span class="italic">indiciviae</span>.</a></li><script type="text/javascript">document.getElementById('note_LCL044_268_9').style.display = "none";</script><li class="note" id="note_LCL044_268_10"><a class="footnoteCrossrefLink" href="#target_note_LCL044_268_10" title="Click to highlight in text"><sup class="lineRef">10</sup>F <span class="italic">retinentem</span>.</a></li><script type="text/javascript">document.getElementById('note_LCL044_268_10').style.display = "none";</script></ul></section></notes></section>