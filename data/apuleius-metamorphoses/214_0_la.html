<section class="div1 language" lang="la"><header><hgroup><h1>Apuleius</h1></hgroup></header><section class="div2">
<p>“Sicine vacuus et otiosus insinuatis manibus ambulabis
mihi, nec obito consueto labore vitae nostrae prospicies et
aliquid cibatui parabis? At ego misera pernox et perdia<a class="footnoteLink" href="#note_LCL453_110_11" id="target_note_LCL453_110_11"><sup>11</sup></a>
lanificio nervos meos contorqueo, ut intra cellulam nostram
saltem lucerna luceat. Quanto me felicior Daphne
vicina, quae mero et prandio matutino saucia cum suis
adulteris volutatur!”</p>
<span class="br"></span><span class="lineNumber">6</span><span class="br"></span><p>Sic confutatus maritus, “Et quid istic est?” ait. “Nam licet
forensi negotio officinator noster attentus ferias nobis
fecerit, tamen hodiernae cenulae nostrae prospexi. Vide
sis ut dolium, quod semper vacuum, frustra locum detinet
tantum et re vera praeter impedimentum conversationis
nostrae nihil praestat amplius. Istud ego sex<a class="footnoteLink" href="#note_LCL453_110_12" id="target_note_LCL453_110_12"><sup>12</sup></a> denariis cuidam
venditavi, et adest ut dato pretio secum rem suam ferat.
Quin itaque praecingeris mihique manum tantisper
accommodas, ut exobrutum protinus tradatur emptori?”</p>
<p>E re nata fallaciosa<a class="footnoteLink" href="#note_LCL453_110_13" id="target_note_LCL453_110_13"><sup>13</sup></a> mulier, temerarium tollens cachinnum,
“Magnum” inquit “istum virumac strenuum negotiatorem
nacta sum, qui rem, quam ego mulier et intra
hospitium contenta iam dudum septem denariis vendidi,
minoris distraxit.”</p>
<p>Additamento pretii laetus, maritus “Et quis est ille” ait
“qui tanto praestinavit?”</p>
<p>At illa “Olim, inepte,” inquit “descendit in dolium,
sedulo soliditatem eius probaturus.”</p>
<span class="br"></span><span class="lineNumber">7</span><span class="br"></span><p>Nec ille sermoni mulieris defuit, sed exsurgens alacriter
“Vis” inquit “verum scire, mater familias? Hoc tibi
dolium nimis vetustum est et multifariam rimis hiantibus



</p></section><notes><section class="footnotes"><ul><li class="note" id="note_LCL453_110_11"><a class="footnoteCrossrefLink" href="#target_note_LCL453_110_11" title="Click to highlight in text"><sup class="lineRef">11</sup>F <span class="italic">perdie.</span></a></li><script type="text/javascript">document.getElementById('note_LCL453_110_11').style.display = "none";</script><li class="note" id="note_LCL453_110_12"><a class="footnoteCrossrefLink" href="#target_note_LCL453_110_12" title="Click to highlight in text"><sup class="lineRef">12</sup>This may have been F’s original reading,
but a later corrector wrote <span class="italic">septem,</span> wrongly. Other manuscripts
have <span class="italic">quinque</span> “five”.</a></li><script type="text/javascript">document.getElementById('note_LCL453_110_12').style.display = "none";</script><li class="note" id="note_LCL453_110_13"><a class="footnoteCrossrefLink" href="#target_note_LCL453_110_13" title="Click to highlight in text"><sup class="lineRef">13</sup>F <span class="italic">fallacia.</span></a></li><script type="text/javascript">document.getElementById('note_LCL453_110_13').style.display = "none";</script></ul></section></notes></section>