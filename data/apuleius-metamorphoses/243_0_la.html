<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

qua morsibus, etiam de via lapide correpto totam faciem
manusque eius et latera converberat. Nec ille, ut primum
humi supinatus est, vel repugnare vel omnino munire se
potuit, sed plane identidem comminabatur, si surrexisset,
sese concisurum eum machaera sua frustatim. Quo sermone
eius commonefactus hortulanus eripit ei spatham,
eaque longissime abiecta rursum saevioribus eum plagis
aggreditur. Nec ille prostratus et praeventus vulneribus
ullum reperire saluti quiens subsidium, quod solum restabat,
simulat sese mortuum.</p>
<p>Tunc spatham illam secum asportans hortulanus inscenso
me concito gradu recta festinat ad civitatem, nec
hortulum suum saltem curans invisere, ad quempiam sibi
devertit familiarem. Cunctisque narratis deprecatur periclitanti
sibi ferret auxilium, seque cum suo sibi asino
tantisper occultaret, quoad celatus spatio bidui triduive
capitalem causam evaderet. Nec oblitus ille veteris amicitiae
prompte suscipit, meque per scalas complicitis pedibus
in superius cenaculum attracto, hortulanus deorsus in
ipsa tabernula derepit<a class="footnoteLink" href="#note_LCL453_168_77" id="target_note_LCL453_168_77"><sup>77</sup></a> in quandam cistulam et supergesto
delitiscit orificio.</p>
<span class="br"></span><span class="lineNumber">41</span><span class="br"></span><p>At miles ille, ut postea didici, tandem velut emersus
gravi crapula nutabundus tamen et tot plagarum dolore
saucius baculoque se vix sustinens, civitatem adventat confususque
de impotentia deque inertia sua quicquam ad
quemquam referre popularium, sed tacitus iniuriam devorans,
quosdam commilitones nanctus is tantum<a class="footnoteLink" href="#note_LCL453_168_78" id="target_note_LCL453_168_78"><sup>78</sup></a> clades


</p></section><notes><section class="footnotes"><ul><li class="note" id="note_LCL453_168_77"><a class="footnoteCrossrefLink" href="#target_note_LCL453_168_77" title="Click to highlight in text"><sup class="lineRef">77</sup>F <span class="italic">tabernacula direpit.</span></a></li><script type="text/javascript">document.getElementById('note_LCL453_168_77').style.display = "none";</script><li class="note" id="note_LCL453_168_78"><a class="footnoteCrossrefLink" href="#target_note_LCL453_168_78" title="Click to highlight in text"><sup class="lineRef">78</sup>F <span class="italic">istam tum.</span></a></li><script type="text/javascript">document.getElementById('note_LCL453_168_78').style.display = "none";</script></ul></section></notes></section>