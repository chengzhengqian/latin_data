<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

alter exserto cachinno “Parce” inquit “in verba ista haec tam absurda tamque immania mentiendo.”</p>
<p>Isto accepto, sititor alioquin novitatis, “Immo vero” inquam “impertite sermone<a class="footnoteLink" href="#note_LCL044_6_7" id="target_note_LCL044_6_7"><sup>7</sup></a> non quidem curiosum, sed qui velim scire vel cuncta vel certe plurima. Simul iugi quod insurgimus aspritudinem fabularum lepida iucunditas levigabit.”</p>
<span class="br"></span><span class="lineNumber">3</span><span class="br"></span><p>At ille qui coeperat “Ne” inquit “istud mendacium tam verum est quam siqui velit dicere magico susurramine amnes agiles reverti, mare pigrum colligari, ventos inanimes exspirare, solem inhiberi, lunam despumari, stellas evelli, diem tolli, noctem teneri.”</p>
<p>Tunc ego in verba fidentior “Heus tu,” inquam “qui sermonem ieceras priorem, ne pigeat te vel taedeat reliqua pertexere.” Et ad alium “Tu vero crassis auribus et obstinato corde respuis quae forsitan vere perhibeantur. Minus hercule calles pravissimis opinionibus ea putari mendacia quae vel auditu nova vel visu rudia vel certe supra captum cogitationis ardua videantur; quae si paulo accuratius exploraris, non modo compertu evidentia, verum etiam factu<span class="br"></span><span class="lineNumber">4</span><span class="br"></span> facilia senties. Ego denique vespera, dum polentae caseatae modico secus offulam grandiorem in convivas aemulus contruncare gestio, mollitie cibi glutinosi faucibus inhaerentis et meacula<a class="footnoteLink" href="#note_LCL044_6_8" id="target_note_LCL044_6_8"><sup>8</sup></a> spiritus distinentis minimo minus interii. Et tamen Athenis proximo<a class="footnoteLink" href="#note_LCL044_6_9" id="target_note_LCL044_6_9"><sup>9</sup></a> et ante Poecilen porticum



</p></section><notes><section class="footnotes"><ul><li class="note" id="note_LCL044_6_7"><a class="footnoteCrossrefLink" href="#target_note_LCL044_6_7" title="Click to highlight in text"><sup class="lineRef">7</sup>F <span class="italic">sermones.</span></a></li><script type="text/javascript">document.getElementById('note_LCL044_6_7').style.display = "none";</script><li class="note" id="note_LCL044_6_8"><a class="footnoteCrossrefLink" href="#target_note_LCL044_6_8" title="Click to highlight in text"><sup class="lineRef">8</sup>F <span class="italic">mea gula.</span></a></li><script type="text/javascript">document.getElementById('note_LCL044_6_8').style.display = "none";</script><li class="note" id="note_LCL044_6_9"><a class="footnoteCrossrefLink" href="#target_note_LCL044_6_9" title="Click to highlight in text"><sup class="lineRef">9</sup>Usually emended to <span class="italic">proxime.</span></a></li><script type="text/javascript">document.getElementById('note_LCL044_6_9').style.display = "none";</script></ul></section></notes></section>