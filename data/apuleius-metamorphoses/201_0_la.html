<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

ipso carioso stipite inhabitantium formicarum nidificia
bulliebant<a class="footnoteLink" href="#note_LCL453_84_41" id="target_note_LCL453_84_41"><sup>41</sup></a> et ultro citro commeabant multiiuga scaturrigine.
Quae simul dulcem ac mellitum corporis nidorem
persentiscunt, parvis quidem sed numerosis et continuis
morsiunculis penitus inhaerentes, per longi temporis cruciatum<a class="footnoteLink" href="#note_LCL453_84_42" id="target_note_LCL453_84_42"><sup>42</sup></a>
ita, carnibus atque ipsis visceribus adesis, homine
consumpto membra nudarunt ut ossa tantum viduata pulpis
nitore nimio candentia funestae cohaererent arbori.</p>
<span class="br"></span><span class="lineNumber">23</span><span class="br"></span><p>Hac quoque detestabili deserta mansione, paganos in
summo luctu relinquentes, rursum pergimus dieque tota
campestres emensi vias civitatem quandam populosam et
nobilem iam fessi pervenimus. Inibi larem sedesque perpetuas
pastores illi statuere decernunt, quod et longe
quaesituris firmae latebrae viderentur et annonae copiosae
beata celebritas invitabat. Triduo denique iumentorum
refectis corporibus, quo vendibiliores videremur, ad
mercatum producimur magnaque voce praeconis pretia
singulis nuntiantis equi atque alii asini opulentis emptoribus
praestinantur. At me relictum solum ac subsicivum
cum fastidio plerique praeteribant. Iamque taedio contrectationis
eorum qui de dentibus meis aetatem<a class="footnoteLink" href="#note_LCL453_84_43" id="target_note_LCL453_84_43"><sup>43</sup></a> computabant,
manum cuiusdam foetore sordentem, qui gingivas
identidem meas putidis scalpebat digitis, mordicus arreptam
plenissime conterui. Quae res circumstantium ab
emptione mea utpote ferocissimi deterruit animos. Tunc
praeco dirruptis faucibus et rauca voce saucius in meas
fortunas ridiculos construebat iocos: â€œQuem ad finem cantherium



</p></section><notes><section class="footnotes"><ul><li class="note" id="note_LCL453_84_41"><a class="footnoteCrossrefLink" href="#target_note_LCL453_84_41" title="Click to highlight in text"><sup class="lineRef">41</sup>F <span class="italic">borriebant.</span></a></li><script type="text/javascript">document.getElementById('note_LCL453_84_41').style.display = "none";</script><li class="note" id="note_LCL453_84_42"><a class="footnoteCrossrefLink" href="#target_note_LCL453_84_42" title="Click to highlight in text"><sup class="lineRef">42</sup>F <span class="italic">perlongi . . . cruciatu.</span></a></li><script type="text/javascript">document.getElementById('note_LCL453_84_42').style.display = "none";</script><li class="note" id="note_LCL453_84_43"><a class="footnoteCrossrefLink" href="#target_note_LCL453_84_43" title="Click to highlight in text"><sup class="lineRef">43</sup>F <span class="italic">aetates.</span></a></li><script type="text/javascript">document.getElementById('note_LCL453_84_43').style.display = "none";</script></ul></section></notes></section>