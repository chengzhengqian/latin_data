<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
cuncta circumibam tamen.<a class="footnoteLink" href="#note_LCL044_50_2" id="target_note_LCL044_50_2"><sup>2</sup></a> Dum in luxum<a class="footnoteLink" href="#note_LCL044_50_3" id="target_note_LCL044_50_3"><sup>3</sup></a> nepotalem similis ostiatim singula pererro, repente me nescius forum cuppedinis<a class="footnoteLink" href="#note_LCL044_50_4" id="target_note_LCL044_50_4"><sup>4</sup></a> intuli. Et ecce mulierem quampiam frequenti stipatam famulitione ibidem gradientem accelerato vestigio comprehendo. Aurum in gemmis et in tunicis, ibi inflexum, hic intextum, matronam profecto confitebatur. Huius adhaerebat lateri senex iam gravis in annis, qui, ut primum me conspexit, “Est,” inquit “hercules, est<a class="footnoteLink" href="#note_LCL044_50_5" id="target_note_LCL044_50_5"><sup>5</sup></a> Lucius,” et offert osculum, et statim incertum quidnam in aurem mulieris obganniit. “Quin” inquit “etiam ipse parentem tuam accedis et salutas?” “Vereor” inquam “ignotae mihi feminae,” et statim rubore suffusus deiecto<a class="footnoteLink" href="#note_LCL044_50_6" id="target_note_LCL044_50_6"><sup>6</sup></a> capite restiti.</p>
<p>At illa, optutum in me conversa, “En” inquit “sanctissimae Salviae matris generosa probitas. Sed et cetera corporis exsecrabiliter ad [regulam qua diligenter aliquid affingunt] amussim<a class="footnoteLink" href="#note_LCL044_50_7" id="target_note_LCL044_50_7"><sup>7</sup></a> congruentia: inenormis proceritas, suculenta gracilitas, rubor temperatus, flavum et inaffectatum capillitium, oculi caesii quidem, sed vigiles et in aspectu micantes, prorsus aquilini, os quoquoversum floridum, speciosus et immeditatus incessus.”</p>
</section><notes><section class="footnotes"><ul><li class="note" id="note_LCL044_50_2"><a class="footnoteCrossrefLink" href="#target_note_LCL044_50_2" title="Click to highlight in text"><sup class="lineRef">2</sup><span class="italic">tamen</span> in this position is strange: the text may be corrupt and the clause-division wrong. Frassinetti’s conjecture is attractive: <span class="italic">circumibam. Tandem, dum . . .</span></a></li><script type="text/javascript">document.getElementById('note_LCL044_50_2').style.display = "none";</script><li class="note" id="note_LCL044_50_3"><a class="footnoteCrossrefLink" href="#target_note_LCL044_50_3" title="Click to highlight in text"><sup class="lineRef">3</sup>F <span class="italic">luxu.</span> Editors, unnecessarily disturbed by the phrase <span class="italic">in luxum nepotalem similis</span>, have proposed numerous emendations and additions.</a></li><script type="text/javascript">document.getElementById('note_LCL044_50_3').style.display = "none";</script><li class="note" id="note_LCL044_50_4"><a class="footnoteCrossrefLink" href="#target_note_LCL044_50_4" title="Click to highlight in text"><sup class="lineRef">4</sup>F <span class="italic">cupidinis.</span></a></li><script type="text/javascript">document.getElementById('note_LCL044_50_4').style.display = "none";</script><li class="note" id="note_LCL044_50_5"><a class="footnoteCrossrefLink" href="#target_note_LCL044_50_5" title="Click to highlight in text"><sup class="lineRef">5</sup>F has one letter erased between <span class="italic">hercules</span> and <span class="italic">Lucius</span>; some editors do not print a second <span class="italic">est.</span></a></li><script type="text/javascript">document.getElementById('note_LCL044_50_5').style.display = "none";</script><li class="note" id="note_LCL044_50_6"><a class="footnoteCrossrefLink" href="#target_note_LCL044_50_6" title="Click to highlight in text"><sup class="lineRef">6</sup>F <span class="italic">reiecto.</span></a></li><script type="text/javascript">document.getElementById('note_LCL044_50_6').style.display = "none";</script><li class="note" id="note_LCL044_50_7"><a class="footnoteCrossrefLink" href="#target_note_LCL044_50_7" title="Click to highlight in text"><sup class="lineRef">7</sup>F has only <span class="italic">sim</span> of <span class="italic">amussim.</span> The bracketed words are almost certainly a gloss explaining the meaning of <span class="italic">amussim</span> as “a ruler with which people fashion something carefully.”</a></li><script type="text/javascript">document.getElementById('note_LCL044_50_7').style.display = "none";</script></ul></section></notes></section>