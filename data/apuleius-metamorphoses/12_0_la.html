<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

iugulum sinistrum capulo tenus gladium totum ei demergit, et sanguinis eruptionem utriculo admoto excipit diligenter, ut nulla stilla compareret usquam. Haec ego meis oculis aspexi. Nam etiam, ne quid demutaret, credo, a victimae religione, immissa dextera per vulnus illud ad viscera penitus cor miseri contubernalis mei Meroe bona scrutata protulit, cum ille impetu teli praesecata gula vocem, immo stridorem incertum, per vulnus effunderet et spiritum rebulliret. Quod vulnus qua maxime patebat spongia<a class="footnoteLink" href="#note_LCL044_24_30" id="target_note_LCL044_24_30"><sup>30</sup></a> offulciens, Panthia ‘Heus tu,’ inquit ‘spongia, cave in mari nata per fluvium transeas.’ His editis abeunt et una<a class="footnoteLink" href="#note_LCL044_24_31" id="target_note_LCL044_24_31"><sup>31</sup></a> remoto grabatulo varicus super faciem meam residentes vesicam exonerant, quoad me urinae spurcissimae madore perluerent.</p>
<span class="br"></span><span class="lineNumber">14</span><span class="br"></span><p>“Commodum limen evaserant et fores ad pristinum statum integrae resurgunt: cardines ad foramina residunt,<a class="footnoteLink" href="#note_LCL044_24_32" id="target_note_LCL044_24_32"><sup>32</sup></a> ad postes<a class="footnoteLink" href="#note_LCL044_24_33" id="target_note_LCL044_24_33"><sup>33</sup></a> repagula redeunt, ad claustra pessuli recurrunt. At ego, ut eram, etiam nunc humi proiectus, inanimis, nudus et frigidus et lotio perlitus,<a class="footnoteLink" href="#note_LCL044_24_34" id="target_note_LCL044_24_34"><sup>34</sup></a> quasi recens utero matris editus, immo vero semimortuus, verum etiam ipse mihi supervivens et postumus, vel certe destinatae iam cruci candidatus, ‘Quid’ inquam ‘me fiet, ubi iste iugulatus mane paruerit? Cui videbor veri similia dicere perferens<a class="footnoteLink" href="#note_LCL044_24_35" id="target_note_LCL044_24_35"><sup>35</sup></a> vera? “Proclamares saltem suppetiatum, si resistere vir tantus mulieri nequibas. Sub oculis tuis homo iugulatur et






</p></section><notes><section class="footnotes"><ul><li class="note" id="note_LCL044_24_30"><a class="footnoteCrossrefLink" href="#target_note_LCL044_24_30" title="Click to highlight in text"><sup class="lineRef">30</sup>F <span class="italic">quam . . . spongiam.</span></a></li><script type="text/javascript">document.getElementById('note_LCL044_24_30').style.display = "none";</script><li class="note" id="note_LCL044_24_31"><a class="footnoteCrossrefLink" href="#target_note_LCL044_24_31" title="Click to highlight in text"><sup class="lineRef">31</sup><span class="italic">abeunt et una</span> is one of several proposed restorations for F’s <span class="italic">ab una</span> (with a letter erased between <span class="italic">b</span> and <span class="italic">u</span>).</a></li><script type="text/javascript">document.getElementById('note_LCL044_24_31').style.display = "none";</script><li class="note" id="note_LCL044_24_32"><a class="footnoteCrossrefLink" href="#target_note_LCL044_24_32" title="Click to highlight in text"><sup class="lineRef">32</sup>Or <span class="italic">resident.</span></a></li><script type="text/javascript">document.getElementById('note_LCL044_24_32').style.display = "none";</script><li class="note" id="note_LCL044_24_33"><a class="footnoteCrossrefLink" href="#target_note_LCL044_24_33" title="Click to highlight in text"><sup class="lineRef">33</sup>F <span class="italic">postes ad.</span></a></li><script type="text/javascript">document.getElementById('note_LCL044_24_33').style.display = "none";</script><li class="note" id="note_LCL044_24_34"><a class="footnoteCrossrefLink" href="#target_note_LCL044_24_34" title="Click to highlight in text"><sup class="lineRef">34</sup>Usually emended to <span class="italic">perlutus.</span></a></li><script type="text/javascript">document.getElementById('note_LCL044_24_34').style.display = "none";</script><li class="note" id="note_LCL044_24_35"><a class="footnoteCrossrefLink" href="#target_note_LCL044_24_35" title="Click to highlight in text"><sup class="lineRef">35</sup>Regularly emended to <span class="italic">proferens.</span></a></li><script type="text/javascript">document.getElementById('note_LCL044_24_35').style.display = "none";</script></ul></section></notes></section>