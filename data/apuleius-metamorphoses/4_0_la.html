<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

isto gemino obtutu circulatorem aspexi equestrem spatham praeacutam mucrone infesto devorasse; ac mox eundem invitamento exiguae stipis venatoriam lanceam, qua parte minatur exitium, in ima viscera condidisse. Et ecce pone lanceae ferrum, qua bacillum inversi teli ad occipitium per ingluviem subit, puer in mollitiem decorus insurgit inque flexibus tortuosis enervam et exossam saltationem explicat, cum omnium qui aderamus admiratione. Diceres dei medici baculo, quod ramulis semiamputatis nodosum gerit, serpentem generosum lubricis amplexibus inhaerere. Sed iam cedo tu sodes, qui coeperas, fabulam remetire. Ego tibi solus haec pro isto credam, et quod ingressui primum fuerit stabulum prandio participabo. Haec tibi merces deposita est.”</p>
<span class="br"></span><span class="lineNumber">5</span><span class="br"></span><p>At ille: “Istud quidem quod polliceris aequi bonique facio, verum quod incohaveram porro exordiar. Sed tibi prius deierabo Solem istum omnividentem<a class="footnoteLink" href="#note_LCL044_8_10" id="target_note_LCL044_8_10"><sup>10</sup></a> deum me vera comperta memorare; nec vos ulterius dubitabitis, si Thessaliam<a class="footnoteLink" href="#note_LCL044_8_11" id="target_note_LCL044_8_11"><sup>11</sup></a> proximam civitatem perveneritis, quod ibidem passim per ora populi sermo iactetur quae palam gesta sunt. Sed ut prius noritis cuiatis sim, [qui sim,]<a class="footnoteLink" href="#note_LCL044_8_12" id="target_note_LCL044_8_12"><sup>12</sup></a> Aegiensis. Audite et quo quaestu me teneam: melle vel caseo et



</p></section><notes><section class="footnotes"><ul><li class="note" id="note_LCL044_8_10"><a class="footnoteCrossrefLink" href="#target_note_LCL044_8_10" title="Click to highlight in text"><sup class="lineRef">10</sup>F <span class="italic">videntem</span>, corr. Leo.</a></li><script type="text/javascript">document.getElementById('note_LCL044_8_10').style.display = "none";</script><li class="note" id="note_LCL044_8_11"><a class="footnoteCrossrefLink" href="#target_note_LCL044_8_11" title="Click to highlight in text"><sup class="lineRef">11</sup><span class="italic">Thessaliam</span> should perhaps be deleted as an explanatory gloss.</a></li><script type="text/javascript">document.getElementById('note_LCL044_8_11').style.display = "none";</script><li class="note" id="note_LCL044_8_12"><a class="footnoteCrossrefLink" href="#target_note_LCL044_8_12" title="Click to highlight in text"><sup class="lineRef">12</sup>This passage has been emended in various ways. Some modern editors supply <span class="italic">Aristomenes sum</span> before <span class="italic">Aegiensis</span>, but this is neither necessary nor consonant with Apuleius’ usual practice of postponing the introduction of his characters’ names.</a></li><script type="text/javascript">document.getElementById('note_LCL044_8_12').style.display = "none";</script></ul></section></notes></section>