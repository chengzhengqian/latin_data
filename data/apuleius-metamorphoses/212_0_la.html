<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

suae periculo pestilentiae letalis pervicaci rabie
possessus ac peresus absumerer.<a class="footnoteLink" href="#note_LCL453_106_8" id="target_note_LCL453_106_8"><sup>8</sup></a> Quo facto tandem libertatem
nanctus, solitariae fortunae munus amplexus, super
constratum lectum abiectus, post multum equidem temporis
somnum humanum quievi.</p>
<span class="br"></span><span class="lineNumber">3</span><span class="br"></span><p>Iamque clara die mollitie cubilis<a class="footnoteLink" href="#note_LCL453_106_9" id="target_note_LCL453_106_9"><sup>9</sup></a> refota lassitudine vegetus
exsurgo, atque illos qui meae tutelae pervigiles excubias
agitaverant ausculto de meis sic altercare fortunis:
“Adhucine miserum istum asinum iugi furore iactari credimus?”
“Immo vero iam virus increscente saevitia prorsus
exstinctum.” Sic opinionis variae terminum ad explorationem
conferunt, ac de rima quadam prospiciunt sanum me
atque sobrium otiose consistere. Iamque, ultro foribus patefactis
plenius, an iam sim mansuetus periclitantur. Sed
unus ex his, de caelo scilicet missus mihi sospitator, argumentum
explorandae sanitatis meae tale commonstrat ceteris,
ut aquae recentis completam pelvem offerrent potui
meo, ac si intrepidus et more solito sumens aquis allibescerem,
sanum me atque omni morbo scirent expeditum.
Contra vero si visum contactumque laticis vitarem ac
perhorrescerem, pro comperto noxiam rabiem pertinaciter
durare. Hoc enim libris etiam pristinis proditum
observari solere.</p>
<span class="br"></span><span class="lineNumber">4</span><span class="br"></span><p>Isto placito vas immane confestim aquae perlucidae de
proximo petitae fonte cunctantes adhuc offerunt mihi.
At ego sine ulla mora progressus etiam obvio gradu satis
sitienter pronus et totum caput immergens<a class="footnoteLink" href="#note_LCL453_106_10" id="target_note_LCL453_106_10"><sup>10</sup></a> salutares




</p></section><notes><section class="footnotes"><ul><li class="note" id="note_LCL453_106_7"><a class="footnoteCrossrefLink" href="#target_note_LCL453_106_7" title="Click to highlight in text"><sup class="lineRef">7</sup>F <span class="italic">concessionis.</span></a></li><script type="text/javascript">document.getElementById('note_LCL453_106_7').style.display = "none";</script><li class="note" id="note_LCL453_106_8"><a class="footnoteCrossrefLink" href="#target_note_LCL453_106_8" title="Click to highlight in text"><sup class="lineRef">8</sup>F <span class="italic">adsumerer.</span></a></li><script type="text/javascript">document.getElementById('note_LCL453_106_8').style.display = "none";</script><li class="note" id="note_LCL453_106_9"><a class="footnoteCrossrefLink" href="#target_note_LCL453_106_9" title="Click to highlight in text"><sup class="lineRef">9</sup>F <span class="italic">cubiculis.</span></a></li><script type="text/javascript">document.getElementById('note_LCL453_106_9').style.display = "none";</script><li class="note" id="note_LCL453_106_10"><a class="footnoteCrossrefLink" href="#target_note_LCL453_106_10" title="Click to highlight in text"><sup class="lineRef">10</sup>F’s original reading is uncertain; other
editors read e.g. <span class="italic">inferens, inserens, inurgens.</span></a></li><script type="text/javascript">document.getElementById('note_LCL453_106_10').style.display = "none";</script></ul></section></notes></section>