<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
ad repentinas visiones animos hominum pellere, multi numero mirabundi bestiam confluebant, quorum satis callenter curiosos aspectus Thrasyleon noster impetu minaci frequenter inhibebat. Consonaque civium voce satis felix ac beatus Demochares ille saepe celebratus, quod post tantam cladem ferarum novo proventu quoquo modo Fortunae resisteret, iubet novalibus suis confestim bestiam ire, iubet<a class="footnoteLink" href="#note_LCL044_176_35" id="target_note_LCL044_176_35"><sup>35</sup></a> summa cum diligentia reportari.</p>
<span class="br"></span><span class="lineNumber">17</span><span class="br"></span><p>“Sed suscipiens ego, ‘Caveas,’ inquam ‘domine, flagrantia solis et itineris spatio fatigatam coetui multarum et, ut audio, non recte valentium committere ferarum. Quin potius domus tuae patulum ac perflabilem locum, immo et lacu aliquo conterminum refrigerantemque prospicis? An ignoras hoc genus bestiae lucos consitos et specus roridos et fontes amoenos semper incubare?’</p>
<p>“Talibus monitis Demochares perterritus numerumque perditorum<a class="footnoteLink" href="#note_LCL044_176_36" id="target_note_LCL044_176_36"><sup>36</sup></a> secum recensens non difficulter assensus, ut ex arbitrio nostro caveam locaremus facile permisit. ‘Sed et nos’ inquam ‘ipsi parati sumus hic ibidem pro cavea ista excubare noctes, ut aestus et vexationis incommodo bestiae fatigatae et cibum tempestivum et potum solitum accuratius offeramus.’</p>
<p>“‘Nihil indigemus labore isto vestro’ respondit ille. ‘Iam paene tota familia per diutinam consuetudinem nutriendis ursis exercitata est.’</p>
<span class="br"></span><span class="lineNumber">18</span><span class="br"></span><p>“Post haec valefacto discessimus, et portam civitatis


</p></section><notes><section class="footnotes"><ul><li class="note" id="note_LCL044_176_35"><a class="footnoteCrossrefLink" href="#target_note_LCL044_176_35" title="Click to highlight in text"><sup class="lineRef">35</sup>Most editors delete <span class="italic">ire</span> and the second <span class="italic">iubet</span>.</a></li><script type="text/javascript">document.getElementById('note_LCL044_176_35').style.display = "none";</script><li class="note" id="note_LCL044_176_36"><a class="footnoteCrossrefLink" href="#target_note_LCL044_176_36" title="Click to highlight in text"><sup class="lineRef">36</sup>Usually emended to <span class="italic">perditarum</span> “lost bears”.</a></li><script type="text/javascript">document.getElementById('note_LCL044_176_36').style.display = "none";</script></ul></section></notes></section>