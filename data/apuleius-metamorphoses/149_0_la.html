<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
Et occipit statim clamosis ululatibus auxilium validioris manus implorare. Sed frustra fletibus cassum tumultum commovebat, quippe cum nullus afforet qui suppetias ei ferre posset, nisi sola illa virgo captiva. Quae vocis excitu procurrens videt hercules memorandi spectaculi scaenam, non tauro, sed asino dependentem Dircen aniculam, sumptaque constantia virili facinus audet pulcherrimum. Extorto etenim loro manibus eius, me placidis gannitibus ab impetu revocatum naviter inscendit et sic ad cursum rursum incitat.</p>
<span class="br"></span><span class="lineNumber">28</span><span class="br"></span><p>Ego simul voluntariae fugae voto et liberandae virginis studio, sed et plagarum suasu, quae me saepicule commonebant,<a class="footnoteLink" href="#note_LCL044_298_50" id="target_note_LCL044_298_50"><sup>50</sup></a> equestri celeritate quadripedi cursu solum replaudens, virgini<a class="footnoteLink" href="#note_LCL044_298_51" id="target_note_LCL044_298_51"><sup>51</sup></a> delicatas voculas adhinnire temptabam. Sed et scabendi dorsi mei simulatione nonnumquam obliquata cervice, pedes decoros puellae basiabam.</p>
<p>Tunc illa suspirans<a class="footnoteLink" href="#note_LCL044_298_52" id="target_note_LCL044_298_52"><sup>52</sup></a> altius caelumque sollicito nutu petens, “Vos,” inquit “superi, tandem meis supremis periculis opem facite, et tu, Fortuna durior, iam saevire desiste. Sat tibi miseris istis cruciatibus meis litatum est. Tuque, praesidium meae libertatis meaeque salutis, si me domum pervexeris incolumem parentibusque et formoso proco reddideris, quas tibi gratias perhibebo, quos honores habebo, quos cibos exhibebo! Iam primum iubam istam tuam probe pectinatam meis virginalibus monilibus adornabo, frontem vero crispatam prius decoriter discriminabo, caudaeque





</p></section><notes><section class="footnotes"><ul><li class="note" id="note_LCL044_298_50"><a class="footnoteCrossrefLink" href="#target_note_LCL044_298_50" title="Click to highlight in text"><sup class="lineRef">50</sup>F <span class="italic">commovebant</span>.</a></li><script type="text/javascript">document.getElementById('note_LCL044_298_50').style.display = "none";</script><li class="note" id="note_LCL044_298_51"><a class="footnoteCrossrefLink" href="#target_note_LCL044_298_51" title="Click to highlight in text"><sup class="lineRef">51</sup>F <span class="italic">virginis</span>.</a></li><script type="text/javascript">document.getElementById('note_LCL044_298_51').style.display = "none";</script><li class="note" id="note_LCL044_298_52"><a class="footnoteCrossrefLink" href="#target_note_LCL044_298_52" title="Click to highlight in text"><sup class="lineRef">52</sup>F <span class="italic">spirans</span>.</a></li><script type="text/javascript">document.getElementById('note_LCL044_298_52').style.display = "none";</script></ul></section></notes></section>