<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
audacter mucrone destricto in insani modum Aiacis armatus, non ut ille vivis pecoribus infestus tota laniavit armenta, sed longe<a class="footnoteLink" href="#note_LCL044_132_28" id="target_note_LCL044_132_28"><sup>28</sup></a> fortius qui tres inflatos caprinos utres exanimasti, ut ego te prostratis hostibus sine macula sanguinis non homicidam nunc, sed utricidam amplecterer.”</p>
<span class="br"></span><span class="lineNumber">19</span><span class="br"></span><p>Exarsi<a class="footnoteLink" href="#note_LCL044_132_29" id="target_note_LCL044_132_29"><sup>29</sup></a> lepido sermone Photidis et in vicem cavillatus, “Ergo igitur iam et ipse possum” inquam “mihi primam istam virtutis adoriam<a class="footnoteLink" href="#note_LCL044_132_30" id="target_note_LCL044_132_30"><sup>30</sup></a> ad exemplum duodeni laboris Herculei numerare, vel trigemino corpori Geryonis vel triplici formae Cerberi totidem peremptos utres coaequando. Sed ut ex animo tibi volens omne delictum quo me tantis angoribus implicasti remittam, praesta quod summis votis expostulo, et dominam tuam, cum aliquid huius divinae disciplinae molitur, ostende, cum deos invocat, certe cum reformatur<a class="footnoteLink" href="#note_LCL044_132_31" id="target_note_LCL044_132_31"><sup>31</sup></a> videam. Sum namque coram magiae noscendae ardentissimus cupitor, quamquam mihi nec ipsa tu videare rerum<a class="footnoteLink" href="#note_LCL044_132_32" id="target_note_LCL044_132_32"><sup>32</sup></a> rudis vel expers. Scio istud et plane sentio, cum semper alioquin spretorem matronalium amplexuum sic tuis istis micantibus oculis et rubentibus bucculis et renidentibus crinibus et hiantibus osculis et fraglantibus





</p></section><notes><section class="footnotes"><ul><li class="note" id="note_LCL044_132_28"><a class="footnoteCrossrefLink" href="#target_note_LCL044_132_28" title="Click to highlight in text"><sup class="lineRef">28</sup><span class="italic">tu</span> should perhaps be inserted to repair the syntax.</a></li><script type="text/javascript">document.getElementById('note_LCL044_132_28').style.display = "none";</script><li class="note" id="note_LCL044_132_29"><a class="footnoteCrossrefLink" href="#target_note_LCL044_132_29" title="Click to highlight in text"><sup class="lineRef">29</sup>F <span class="italic">amplecteres. At si</span>. The beginning of Lucius’ reaction is lost beyond recovery. A sampling of conjectures offers laughter (<span class="italic">adrisi</span>), applause (<span class="italic">at ego plausi</span>), excitement (<span class="italic">erectus satis</span>), and renewal (<span class="italic">recreatus</span>).</a></li><script type="text/javascript">document.getElementById('note_LCL044_132_29').style.display = "none";</script><li class="note" id="note_LCL044_132_30"><a class="footnoteCrossrefLink" href="#target_note_LCL044_132_30" title="Click to highlight in text"><sup class="lineRef">30</sup>F <span class="italic">adorsam</span>.</a></li><script type="text/javascript">document.getElementById('note_LCL044_132_30').style.display = "none";</script><li class="note" id="note_LCL044_132_31"><a class="footnoteCrossrefLink" href="#target_note_LCL044_132_31" title="Click to highlight in text"><sup class="lineRef">31</sup>F probably wrote <span class="italic">cum reformatu</span>. The sentence seems clumsy. Perhaps a full stop should be read after <span class="italic">ostende</span>; or <span class="italic">ut</span> or <span class="italic">ut eam</span> may have been lost before <span class="italic">videam</span>.</a></li><script type="text/javascript">document.getElementById('note_LCL044_132_31').style.display = "none";</script><li class="note" id="note_LCL044_132_32"><a class="footnoteCrossrefLink" href="#target_note_LCL044_132_32" title="Click to highlight in text"><sup class="lineRef">32</sup>Some adjective modifying <span class="italic">rerum</span> may have been lost.</a></li><script type="text/javascript">document.getElementById('note_LCL044_132_32').style.display = "none";</script></ul></section></notes></section>