<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

sacrorum, et suaves epulae et faceta convivia. Dies etiam
tertius pari caerimoniarum ritu celebratus, et ientaculum
religiosum et teletae legitima consummatio.</p>
<p>Paucis dehinc ibidem commoratus diebus, inexplicabili
voluptate simulacri divini perfruebar, irremunerabili
quippe beneficio pigneratus. Sed tandem deae monitu, licet
non plene, tamen pro meo modulo supplicue gratis
persolutis, tardam satis domuitionem comparo, vix equidem
abruptis ardentissimi desiderii retinaculis. Provolutus
denique ante conspectum deae et facie mea diu
detersis vestigiis eius, lacrimis obortis, singultu crebro sermonem
interficiens et verba devorans aio:</p>
<span class="br"></span><span class="lineNumber">25</span><span class="br"></span><p>â€œTu quidem, sancta et humani generis sospitatrix perpetua,
semper fovendis mortalibus munifica, dulcem matris
affectionem miserorum casibus tribuis. Nec dies nec
quies ulla ac ne momentum quidem tenue tuis transcurrit
beneficiis otiosum, quin mari terraque protegas homines
et depulsis vitae procellis salutarem porrigas dexteram,
qua fatorum etiam inextricabiliter contorta retractas licia
et Fortunae tempestates mitigas et stellarum noxios meatus
cohibes. Te superi colunt, observant inferi. Tu rotas orbem,
luminas solem, regis mundum, calcas Tartarum. Tibi
respondent sidera, redeunt tempora, gaudent numina,
serviunt elementa. Tuo nutu spirant flamina, nutriunt nubila,
germinant semina, crescunt germina. Tuam maiestatem
perhorrescunt aves caelo meantes, ferae montibus
</p></section><notes></notes></section>