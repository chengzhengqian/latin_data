<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

tali viro conciliavit, in cuius hospitio nec fumi nec nidoris<span class="br"></span><span class="lineNumber">22</span><span class="br"></span> nebulam vererer.”</p>
<p>Et cum dicto modico secus progressus ostium accedo et ianuam firmiter oppessulatam pulsare vocaliter incipio. Tandem adulescentula quaedam procedens, “Heus tu,” inquit “qui tam fortiter fores verberasti, sub qua specie mutuari cupis? An tu solus ignoras praeter aurum argentumque nullum nos pignus admittere?” “Meliora” inquam “ominare, et potius responde an intra aedes erum tuum offenderim.” “Plane,” inquit “sed quae causa quaestionis huius?” “Litteras ei a Corinthio Demea scriptas ad eum reddo.” “Dum annuntio” inquit “hic ibidem me opperimino.” Et cum dicto rursum foribus oppessulatis intro capessit.<a class="footnoteLink" href="#note_LCL044_38_46" id="target_note_LCL044_38_46"><sup>46</sup></a> Modico deinde regressa patefactis aedibus, “Rogat te” inquit.</p>
<p>Intuli me eumque accubantem<a class="footnoteLink" href="#note_LCL044_38_47" id="target_note_LCL044_38_47"><sup>47</sup></a> exiguo admodum grabatulo et commodum cenare incipientem invenio. Assidebat pedes uxor et mensa vacua posita, cuius monstratu “En” inquit “hospitium.” “Bene” ego, et ilico ei litteras Demeae trado. Quibus properiter lectis, “Amo” inquit<span class="br"></span><span class="lineNumber">23</span><span class="br"></span> “meum Demean, qui mihi tantum conciliavit hospitem.” Et cum dicto iubet uxorem decedere, utque in eius locum assidam iubet, meque etiam nunc verecundia cunctantem arrepta lacinia detrahens, “Asside” inquit “istic.</p>
<p>Nam prae metu latronum nulla sessibula ac ne<a class="footnoteLink" href="#note_LCL044_38_48" id="target_note_LCL044_38_48"><sup>48</sup></a> sufficientem supellectilem parare nobis licet.” Feci.</p>
<p>Et sic “Ego te” inquit “etiam de ista corporis speciosa



</p></section><notes><section class="footnotes"><ul><li class="note" id="note_LCL044_38_46"><a class="footnoteCrossrefLink" href="#target_note_LCL044_38_46" title="Click to highlight in text"><sup class="lineRef">46</sup>F <span class="italic">capessum.</span></a></li><script type="text/javascript">document.getElementById('note_LCL044_38_46').style.display = "none";</script><li class="note" id="note_LCL044_38_47"><a class="footnoteCrossrefLink" href="#target_note_LCL044_38_47" title="Click to highlight in text"><sup class="lineRef">47</sup>Or <span class="italic">accumbentem</span>, for F’s <span class="italic">accumbantem.</span></a></li><script type="text/javascript">document.getElementById('note_LCL044_38_47').style.display = "none";</script><li class="note" id="note_LCL044_38_48"><a class="footnoteCrossrefLink" href="#target_note_LCL044_38_48" title="Click to highlight in text"><sup class="lineRef">48</sup>F <span class="italic">escsibula anne.</span></a></li><script type="text/javascript">document.getElementById('note_LCL044_38_48').style.display = "none";</script></ul></section></notes></section>