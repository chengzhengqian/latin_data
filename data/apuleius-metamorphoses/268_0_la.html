<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

leniendis bilique subtrahendae illa praenobilis potio quam
sacram Saluti<a class="footnoteLink" href="#note_LCL453_218_39" id="target_note_LCL453_218_39"><sup>39</sup></a> doctiores nominant, sed in eius vicem<a class="footnoteLink" href="#note_LCL453_218_40" id="target_note_LCL453_218_40"><sup>40</sup></a>
subditur alia Proserpinae sacra. Iamque praesente familia
et nonnullis amicis et affinibus, aegroto medicus poculum
probe temperatum manu sua porrigebat.</p>
<span class="br"></span><span class="lineNumber">26</span><span class="br"></span><p>Sed audax illa mulier, ut simul et conscium sceleris
amoliretur et quam desponderat pecuniam lucraretur,
coram detento calice, “Non prius,” inquit “medicorum
optime, non prius carissimo mihi marito trades istam potionem
quam de ea bonam partem hauseris ipse. Unde
enim scio an noxium in ea lateat venenum? Quae res
utique te, tam prudentem tamque doctum virum, nequaquam
offendit, si religiosa uxor circa salutem mariti sollicita
necessariam affero pietatem.”</p>
<p>Qua mira desperatione truculentae feminae repente
perturbatus medicus, excussusque toto consilio et ob
angustiam temporis spatio cogitandi privatus, antequam
trepidatione aliqua vel cunctatione ipsa daret malae conscientiae
suspicionem, indidem de potione gustavit ampliter.
Quam fidem secutus adulescens etiam sumpto calice
quod offerebatur hausit. Ad istum modum praesenti transacto
negotio medicus quam celerrime domum remeabat,
salutifera potione pestem praecedentis veneni festinans
exstinguere. Nec eum obstinatione sacrilega qua semel
coeperat truculenta mulier ungue latius a se discedere
passa est “priusquam” inquit “digesta potione medicinae




</p></section><notes><section class="footnotes"><ul><li class="note" id="note_LCL453_218_39"><a class="footnoteCrossrefLink" href="#target_note_LCL453_218_39" title="Click to highlight in text"><sup class="lineRef">39</sup><span class="italic">Saluti,</span> placed in F at the end of the sentence, was transposed
here by Haupt.</a></li><script type="text/javascript">document.getElementById('note_LCL453_218_39').style.display = "none";</script><li class="note" id="note_LCL453_218_40"><a class="footnoteCrossrefLink" href="#target_note_LCL453_218_40" title="Click to highlight in text"><sup class="lineRef">40</sup>F <span class="italic">vice.</span></a></li><script type="text/javascript">document.getElementById('note_LCL453_218_40').style.display = "none";</script></ul></section></notes></section>