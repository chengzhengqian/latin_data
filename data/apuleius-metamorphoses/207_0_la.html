<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

ut duplici scilicet sarcinae pondere gravatus et horreum
simul et templum incederem.</p>
<span class="br"></span><span class="lineNumber">29</span><span class="br"></span><p>Ad istum modum palantes omnem illam depraedabantur
regionem. Sed in quodam castello copia laetati largioris
quaesticuli gaudiales instruunt dapes. A quodam colono
fictae vaticinationis mendacio pinguissimum deposcunt
arietem, qui deam Syriam esurientem suo satiaret sacrificio,
probeque disposita cenula balneas obeunt, ac dehinc
lauti quendam fortissimum rusticanum, industria laterum
atque imis ventris bene praeparatum, comitem cenae
secum adducunt. Paucisque admodum praegustatis holusculis
ante ipsam mensam, spurcissima illa propudia ad
illicitae libidinis extrema flagitia infandis uriginibus efferantur,
passimque circumfusi nudatum supinatumque
iuvenem exsecrandis oribus flagitabant. Nec diu tale facinus
meis oculis tolerantibus, “Porro Quirites” proclamare<a class="footnoteLink" href="#note_LCL453_96_50" id="target_note_LCL453_96_50"><sup>50</sup></a>
gestivi, sed viduatum ceteris syllabis ac litteris
processit<a class="footnoteLink" href="#note_LCL453_96_51" id="target_note_LCL453_96_51"><sup>51</sup></a> “O” tantum, sane clarum ac validum et asino
proprium, sed inopportuno plane tempore. Namque de
pago proximo complures iuvenes abactum sibi noctu
perquirentes asellum nimioque studio cuncta deversoria
scrutantes, intus aedium audito ruditu meo, praedam absconditam
latibulis aedium<a class="footnoteLink" href="#note_LCL453_96_52" id="target_note_LCL453_96_52"><sup>52</sup></a> rati, coram rem invasuri
suam improvisi conferto gradu se penetrant, palamque
illos exsecrandas foeditates obeuntes deprehendunt. Iamiamque
vicinos undique percientes turpissimam scaenam





</p></section><notes><section class="footnotes"><ul><li class="note" id="note_LCL453_96_50"><a class="footnoteCrossrefLink" href="#target_note_LCL453_96_50" title="Click to highlight in text"><sup class="lineRef">50</sup>F <span class="italic">perclamare.</span></a></li><script type="text/javascript">document.getElementById('note_LCL453_96_50').style.display = "none";</script><li class="note" id="note_LCL453_96_51"><a class="footnoteCrossrefLink" href="#target_note_LCL453_96_51" title="Click to highlight in text"><sup class="lineRef">51</sup>F <span class="italic">praecessit.</span></a></li><script type="text/javascript">document.getElementById('note_LCL453_96_51').style.display = "none";</script><li class="note" id="note_LCL453_96_52"><a class="footnoteCrossrefLink" href="#target_note_LCL453_96_52" title="Click to highlight in text"><sup class="lineRef">52</sup>Either this or the preceding <span class="italic">aedium</span> should perhaps be
deleted.</a></li><script type="text/javascript">document.getElementById('note_LCL453_96_52').style.display = "none";</script></ul></section></notes></section>