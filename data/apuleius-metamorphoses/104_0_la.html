<section class="div1 language" lang="la"><header><hgroup><h1>Apuleius</h1></hgroup></header><section class="div2">
</section>
<section class="div2">
<h2>LIBER V</h2>
<span class="br"></span><span class="lineNumber">1</span><span class="br"></span><p>“Psyche teneris et herbosis locis in ipso toro roscidi graminis suave recubans, tanta mentis perturbatione sedata, dulce conquievit. Iamque sufficienti recreata somno, placido resurgit animo. Videt lucum proceris et vastis arboribus consitum, videt fontem vitreo latice perlucidum.</p>
<p>“Medio luci meditullio prope fontis allapsum domus regia est, aedificata non humanis manibus, sed divinis artibus. Iam scies ab introitu primo dei cuiuspiam luculentum et amoenum videre te diversorium. Nam summa laquearia citro et ebore curiose cavata subeunt aureae columnae; parietes omnes argenteo caelamine conteguntur, †bestiis et id genus pecudibus† occurrentibus ob os introeuntium. Mirus prorsum [magnae artis]<a class="footnoteLink" href="#note_LCL044_208_1" id="target_note_LCL044_208_1"><sup>1</sup></a> homo, immo semideus vel certe deus, qui magnae artis subtilitate tantum efferavit argentum. Enimvero pavimenta ipsa lapide pretioso caesim deminuto in varia picturae genera discriminantur. Vehementer iterum ac saepius beatos illos qui super gemmas et monilia calcant! Iam ceterae partes longe lateque dispositae domus sine pretio pretiosae, totique parietes solidati massis aureis splendore proprio coruscant, ut diem suum sibi domus faciat<a class="footnoteLink" href="#note_LCL044_208_2" id="target_note_LCL044_208_2"><sup>2</sup></a> licet sole nolente: sic cubicula, sic porticus, sic ipsae valvae<a class="footnoteLink" href="#note_LCL044_208_3" id="target_note_LCL044_208_3"><sup>3</sup></a> fulgurant. Nec setius opes ceterae



</p></section><notes><section class="footnotes"><ul><li class="note" id="note_LCL044_208_1"><a class="footnoteCrossrefLink" href="#target_note_LCL044_208_1" title="Click to highlight in text"><sup class="lineRef">1</sup>The repetition of <span class="italic">magnae artis</span> here and in the next line is probably a scribal error.</a></li><script type="text/javascript">document.getElementById('note_LCL044_208_1').style.display = "none";</script><li class="note" id="note_LCL044_208_2"><a class="footnoteCrossrefLink" href="#target_note_LCL044_208_2" title="Click to highlight in text"><sup class="lineRef">2</sup>F <span class="italic">faciant</span>.</a></li><script type="text/javascript">document.getElementById('note_LCL044_208_2').style.display = "none";</script><li class="note" id="note_LCL044_208_3"><a class="footnoteCrossrefLink" href="#target_note_LCL044_208_3" title="Click to highlight in text"><sup class="lineRef">3</sup>F <span class="italic">valneae</span>.</a></li><script type="text/javascript">document.getElementById('note_LCL044_208_3').style.display = "none";</script></ul></section></notes></section>