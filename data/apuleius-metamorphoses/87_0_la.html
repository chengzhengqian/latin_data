<section class="div1 language" lang="la"><header><hgroup><h1>Apuleius</h1></hgroup></header><section class="div2">
<span class="br"></span><span class="lineNumber">15</span><span class="br"></span><p>“Nec paucos fortissimi collegii sollers species ad munus obeundum arrexerat. Quorum prae ceteris Thrasyleon factionis optione delectus ancipitis machinae subivit aleam, iamque habili corio et mollitie tractabili vultu sereno sese recondit. Tunc tenui sarcimine summas oras eius adaequamus, et iuncturae rimam, licet gracilem, setae circumfluentis densitate saepimus. Ad ipsum confinium gulae, qua cervix bestiae fuerat exsecta, Thrasyleonis caput subire cogimus, parvisque respiratui circa nares et oculos datis foraminibus, fortissimum socium nostrum prorsus bestiam factum immittimus caveae modico praedestinatae<a class="footnoteLink" href="#note_LCL044_174_32" id="target_note_LCL044_174_32"><sup>32</sup></a> pretio, quam constanti vigore festinus irrepsit ipse.</p>
<p>“Ad hunc modum prioribus incohatis sic ad<a class="footnoteLink" href="#note_LCL044_174_33" id="target_note_LCL044_174_33"><sup>33</sup></a> reliqua<span class="br"></span><span class="lineNumber">16</span><span class="br"></span> fallaciae pergimus.</p>
<p>Sciscitati nomen cuiusdam Nicanoris, qui genere Thracio proditus ius amicitiae summum cum illo Demochare colebat, litteras affingimus, ut venationis suae primitias bonus amicus videretur ornando muneri dedicasse. Iamque provecta vespera abusi praesidio tenebrarum, Thrasyleonis caveam Demochari cum litteris illis adulterinis offerimus. Qui miratus bestiae magnitudinem suique contubernalis opportuna liberalitate laetatus, iubet nobis protinus gaudii sui gerulis, ut ipse habebat,<a class="footnoteLink" href="#note_LCL044_174_34" id="target_note_LCL044_174_34"><sup>34</sup></a> decem aureos e suis loculis annumerari. Tunc, ut novitas consuevit



</p></section><notes><section class="footnotes"><ul><li class="note" id="note_LCL044_174_32"><a class="footnoteCrossrefLink" href="#target_note_LCL044_174_32" title="Click to highlight in text"><sup class="lineRef">32</sup>Should perhaps be emended to either <span class="italic">praestinatae</span> or <span class="italic">destinatae</span>.</a></li><script type="text/javascript">document.getElementById('note_LCL044_174_32').style.display = "none";</script><li class="note" id="note_LCL044_174_33"><a class="footnoteCrossrefLink" href="#target_note_LCL044_174_33" title="Click to highlight in text"><sup class="lineRef">33</sup>F omits <span class="italic">ad</span>.</a></li><script type="text/javascript">document.getElementById('note_LCL044_174_33').style.display = "none";</script><li class="note" id="note_LCL044_174_34"><a class="footnoteCrossrefLink" href="#target_note_LCL044_174_34" title="Click to highlight in text"><sup class="lineRef">34</sup><span class="italic">ut ipse habebat</span> occurs in F after <span class="italic">aureos</span>, where it yields no sense. If the phrase is correctly transmitted, it probably means “as he thought”, “or so he, at any rate, thought”, and it should be transposed to a context it will fit. The text adopted here is possible, although hardly to be regarded with great confidence.</a></li><script type="text/javascript">document.getElementById('note_LCL044_174_34').style.display = "none";</script></ul></section></notes></section>