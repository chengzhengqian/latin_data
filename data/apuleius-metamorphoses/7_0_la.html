<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

ultime affectus ad quandam cauponam Meroen, anum sed admodum scitulam, deverto, eique causas et peregrinationis diuturnae et domuitionis anxiae et spoliationis [diuturnae et dum]<a class="footnoteLink" href="#note_LCL044_14_16" id="target_note_LCL044_14_16"><sup>16</sup></a> miserae refero. Quae me nimis<a class="footnoteLink" href="#note_LCL044_14_17" id="target_note_LCL044_14_17"><sup>17</sup></a> quam humane tractare adorta cenae gratae atque gratuitae ac mox urigine percita cubili suo applicat. Et statim miser, ut cum illa acquievi, ab unico congressu annosam ac pestilentem coniunctionem<a class="footnoteLink" href="#note_LCL044_14_18" id="target_note_LCL044_14_18"><sup>18</sup></a> contraho; et ipsas etiam lacinias quas boni latrones contegendo mihi concesserant in eam contuli, operulas etiam quas adhuc vegetus saccariam faciens merebam, quoad me ad istam faciem quam paulo ante vidisti bona uxor et mala Fortuna perduxit.’</p>
<span class="br"></span><span class="lineNumber">8</span><span class="br"></span><p>“‘Pol quidem tu dignus’ inquam ‘es extrema sustinere, siquid est tamen novissimo extremius, qui voluptatem Veneriam et scortum scorteum lari et liberis praetulisti.’</p>
<p>“At ille, digitum a pollice proximum ori suo admovens et in stuporem attonitus, ‘Tace, tace’ inquit; et circumspiciens tutamenta sermonis, ‘Parce’ inquit ‘in feminam divinam, ne quam tibi lingua intemperante noxam contrahas.’</p>
<p>“‘Ain tandem?’ inquam. ‘Potens illa et regina caupona quid mulieris est?’</p>
<p>“‘Saga’ inquit ‘et divini potens caelum deponere, terram suspendere, fontes durare, montes diluere, manes sublimare, deos infimare,<a class="footnoteLink" href="#note_LCL044_14_19" id="target_note_LCL044_14_19"><sup>19</sup></a> sidera exstinguere, Tartarum ipsum illuminare.’</p>
</section><notes><section class="footnotes"><ul><li class="note" id="note_LCL044_14_16"><a class="footnoteCrossrefLink" href="#target_note_LCL044_14_16" title="Click to highlight in text"><sup class="lineRef">16</sup>A copyist’s erroneous repetition.</a></li><script type="text/javascript">document.getElementById('note_LCL044_14_16').style.display = "none";</script><li class="note" id="note_LCL044_14_17"><a class="footnoteCrossrefLink" href="#target_note_LCL044_14_17" title="Click to highlight in text"><sup class="lineRef">17</sup>An almost certain correction for F’s <span class="italic">quae enim his.</span></a></li><script type="text/javascript">document.getElementById('note_LCL044_14_17').style.display = "none";</script><li class="note" id="note_LCL044_14_18"><a class="footnoteCrossrefLink" href="#target_note_LCL044_14_18" title="Click to highlight in text"><sup class="lineRef">18</sup>Only one of many suggestions for completing F’s <span class="italic">con-.</span></a></li><script type="text/javascript">document.getElementById('note_LCL044_14_18').style.display = "none";</script><li class="note" id="note_LCL044_14_19"><a class="footnoteCrossrefLink" href="#target_note_LCL044_14_19" title="Click to highlight in text"><sup class="lineRef">19</sup>F <span class="italic">infirmare</span> “weaken”.</a></li><script type="text/javascript">document.getElementById('note_LCL044_14_19').style.display = "none";</script></ul></section></notes></section>