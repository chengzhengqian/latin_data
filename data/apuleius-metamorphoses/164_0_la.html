<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

semiamictum, inter quos pectus et venter crustata
crassitie relucitabant.<a class="footnoteLink" href="#note_LCL453_10_5" id="target_note_LCL453_10_5"><sup>5</sup></a></p>
<p>Sic introgressus “Havete,” inquit “fortissimi<a class="footnoteLink" href="#note_LCL453_10_6" id="target_note_LCL453_10_6"><sup>6</sup></a> deo Marti
clientes mihique iam fidi commilitones, et virum magnanimae
vivacitatis volentem volentes accipite, libentius vulnera
corpore excipientem quam aurum manu suscipientem,
ipsaque morte, quam formidant alii, meliorem. Nec
me putetis egenum vel abiectum, neve de pannulis istis
virtutes meas aestimetis. Nam praefui validissimae manui
totamque prorsus devastavi Macedoniam. Ego sum praedo
famosus Haemus ille Thracius, cuius totae provinciae
nomen horrescunt, patre Therone aeque<a class="footnoteLink" href="#note_LCL453_10_7" id="target_note_LCL453_10_7"><sup>7</sup></a> latrone incluto
prognatus, humano sanguine nutritus interque ipsos manipulos
factionis educatus heres et aemulus virtutis paternae.</p>
<span class="br"></span><span class="lineNumber">6</span><span class="br"></span><p>Sed omnem pristinam sociorum fortium multitudinem
magnasque illas opes exiguo temporis amisi spatio.</p>
<p>Nam procuratorem principis ducenaria perfunctum, dehinc
Fortuna tristiore decussum, praetereuntem meo fato<a class="footnoteLink" href="#note_LCL453_10_8" id="target_note_LCL453_10_8"><sup>8</sup></a>
fueram aggressus. Sed rei noscendae carpo ordinem.</p>
<p>“Fuit quidam multis officiis in aula Caesaris clarus
atque conspicuus, ipsi etiam probe spectatus. Hunc insimulatum
quorundam astu proiecit extorrem saeviens
Invidia. Sed uxor eius Plotina quaedam, rarae fidei atque








</p></section><notes><section class="footnotes"><ul><li class="note" id="note_LCL453_10_5"><a class="footnoteCrossrefLink" href="#target_note_LCL453_10_5" title="Click to highlight in text"><sup class="lineRef">5</sup>F <span class="italic">crassitiem relucebant.</span></a></li><script type="text/javascript">document.getElementById('note_LCL453_10_5').style.display = "none";</script><li class="note" id="note_LCL453_10_6"><a class="footnoteCrossrefLink" href="#target_note_LCL453_10_6" title="Click to highlight in text"><sup class="lineRef">6</sup>F <span class="italic">fortissimo.</span></a></li><script type="text/javascript">document.getElementById('note_LCL453_10_6').style.display = "none";</script><li class="note" id="note_LCL453_10_7"><a class="footnoteCrossrefLink" href="#target_note_LCL453_10_7" title="Click to highlight in text"><sup class="lineRef">7</sup>F <span class="italic">atque.</span></a></li><script type="text/javascript">document.getElementById('note_LCL453_10_7').style.display = "none";</script><li class="note" id="note_LCL453_10_8"><a class="footnoteCrossrefLink" href="#target_note_LCL453_10_8" title="Click to highlight in text"><sup class="lineRef">8</sup>F <span class="italic">me orato.</span></a></li><script type="text/javascript">document.getElementById('note_LCL453_10_8').style.display = "none";</script></ul></section></notes></section>