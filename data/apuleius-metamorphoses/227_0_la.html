<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

cum summo clamore Myrmecem, pugnisque malas
eius clementer obtundens, ‘At te,’ inquit ‘nequissimum et
periurum caput, dominus iste tuus et cuncta caeli numina,
quae deierando temere devocasti,<a class="footnoteLink" href="#note_LCL453_136_46" id="target_note_LCL453_136_46"><sup>46</sup></a> pessimum pessime
perduint, qui de balneis soleas hesterna die mihi furatus
es. Dignus hercules, dignus qui et ista vincula conteras et
insuper carceris etiam tenebras perferas.’</p>
<p>“Hac opportuna fallacia vigorati iuvenis inductus,
immo sublatus et ad credulitatem delapsus Barbarus, postliminio
domum regressus, vocato Myrmece, soleas illas
offerens et ignovit ex animo et uti domino redderet cui surripuerat
suasit.”</p>
<span class="br"></span><span class="lineNumber">22</span><span class="br"></span><p>Hactenus adhuc anicula garriente suscipit mulier “Beatam
illam, quae tam constantis sodalis libertate fruitur! At
ego misella molae etiam sonum et ecce illius scabiosi asini
faciem timentem familiarem incidi.” Ad haec anus “Iam
tibi ego probe suasum et confirmatum animi amatorem
illum alacrem vadimonium<a class="footnoteLink" href="#note_LCL453_136_47" id="target_note_LCL453_136_47"><sup>47</sup></a> sistam.” Et insuper condicta
vespertina regressione cubiculo facessit. At pudica uxor
statim cenas saliares comparat, vina pretiosa defaecat, pulmenta
recentia tuccetis temperat. Mensa largiter instructa
denique, ut dei cuiusdam adventus sic exspectatur adulteri.
Nam et opportune maritus foris apud naccam proximum
cenitabat.</p>
<p>Ergo igitur metis die<a class="footnoteLink" href="#note_LCL453_136_48" id="target_note_LCL453_136_48"><sup>48</sup></a> propinquante, helcio tandem
absolutus refectuique secure redditus, non tam hercules
laboris libertatem gratulabar quam quod revelatis luminibus



</p></section><notes><section class="footnotes"><ul><li class="note" id="note_LCL453_136_46"><a class="footnoteCrossrefLink" href="#target_note_LCL453_136_46" title="Click to highlight in text"><sup class="lineRef">46</sup>F <span class="italic">devorasti.</span></a></li><script type="text/javascript">document.getElementById('note_LCL453_136_46').style.display = "none";</script><li class="note" id="note_LCL453_136_47"><a class="footnoteCrossrefLink" href="#target_note_LCL453_136_47" title="Click to highlight in text"><sup class="lineRef">47</sup>Or <span class="italic">vadimonio.</span></a></li><script type="text/javascript">document.getElementById('note_LCL453_136_47').style.display = "none";</script><li class="note" id="note_LCL453_136_48"><a class="footnoteCrossrefLink" href="#target_note_LCL453_136_48" title="Click to highlight in text"><sup class="lineRef">48</sup>F <span class="italic">meridie.</span></a></li><script type="text/javascript">document.getElementById('note_LCL453_136_48').style.display = "none";</script></ul></section></notes></section>