<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

in artum<a class="footnoteLink" href="#note_LCL453_262_24" id="target_note_LCL453_262_24"><sup>24</sup></a> feminibus et superstrictis accurate
manibus, quantum nudo licebat velamento me naturali
probe muniveram. Tunc e cohorte religionis unus impigre
superiorem exutus tunicam supertexit me celerrime. Quo
facto sacerdos vultu geniali et hercules inhumano in aspectum
meum attonitus sic effatur:</p>
<span class="br"></span><span class="lineNumber">15</span><span class="br"></span><p>â€œMultis et variis exanclatis laboribus magnisque Fortunae
tempestatibus et maximis actus procellis, ad portum
Quietis et aram Misericordiae tandem, Luci, venisti. Nec
tibi natales ac ne dignitas quidem, vel ipsa qua flores usquam
doctrina profuit, sed lubrico virentis aetatulae ad
serviles delapsus voluptates, curiositatis improsperae sinistrum
praemium reportasti. Sed utcumque Fortunae
caecitas, dum te pessimis periculis discruciat, ad religiosam
istam beatitudinem improvida produxit malitia. Eat
nunc et summo furore saeviat et crudelitati suae materiem
quaerat aliam; nam in eos quorum sibi vitas in<a class="footnoteLink" href="#note_LCL453_262_25" id="target_note_LCL453_262_25"><sup>25</sup></a> servitium
deae nostrae maiestas vindicavit non habet locum casus
infestus. Quid latrones, quid ferae, quid servitium, quid
asperrimorum itinerum ambages reciprocae, quid metus
mortis cotidianae nefariae Fortunae profuit? In tutelam
iam receptus es Fortunae, sed videntis, quae suae lucis
splendore ceteros etiam deos illuminat. Sume iam vultum
laetiorem candido isto habitu tuo congruentem. Comitare
pompam deae sospitatricis inovanti<a class="footnoteLink" href="#note_LCL453_262_26" id="target_note_LCL453_262_26"><sup>26</sup></a> gradu. Videant irreligiosi,
videant et errorem suum recognoscant. En ecce



</p></section><notes><section class="footnotes"><ul><li class="note" id="note_LCL453_262_24"><a class="footnoteCrossrefLink" href="#target_note_LCL453_262_24" title="Click to highlight in text"><sup class="lineRef">24</sup>F <span class="italic">altum.</span></a></li><script type="text/javascript">document.getElementById('note_LCL453_262_24').style.display = "none";</script><li class="note" id="note_LCL453_262_25"><a class="footnoteCrossrefLink" href="#target_note_LCL453_262_25" title="Click to highlight in text"><sup class="lineRef">25</sup>F omits <span class="italic">in.</span></a></li><script type="text/javascript">document.getElementById('note_LCL453_262_25').style.display = "none";</script><li class="note" id="note_LCL453_262_26"><a class="footnoteCrossrefLink" href="#target_note_LCL453_262_26" title="Click to highlight in text"><sup class="lineRef">26</sup>F <span class="italic">innovandi.</span></a></li><script type="text/javascript">document.getElementById('note_LCL453_262_26').style.display = "none";</script></ul></section></notes></section>