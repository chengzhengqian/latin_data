<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

quoad novitate spectaculi laetus dominus aedium duci me
iussit, immo vero suis etiam ipse manibus ad triclinium
perduxit, mensaque posita omne genus edulium solidorum
et illibata fercula iussit apponi. At ego, quamquam
iam bellule suffarcinatus, gratiosum commendatioremque
me tamen ei facere cupiens, esurienter exhibitas escas
appetebam. Nam et quid potissimum abhorreret asino excogitantes
scrupulose, ad explorandam mansuetudinem id
offerebant mihi, carnes lasere infectas, altilia pipere inspersa,
pisces exotico iure perfusos. Interim convivium
summo risu personabat.</p>
<p>Quidam denique praesens scurrula “Date” inquit “sodali
huic quippiam meri.” Quod dictum dominus secutus
“Non adeo” respondit “absurde iocatus es, furcifer. Valde
enim fieri potest ut contubernalis noster poculum quoque
mulsi libenter appetat.” Et “Heus,” ait “puer, lautum diligenter
ecce illum aureum cantharum mulso contempera
et offers<a class="footnoteLink" href="#note_LCL453_202_17" id="target_note_LCL453_202_17"><sup>17</sup></a> parasito meo. Simul quod ei praebiberim commoneto.”</p>
<p>Ingens exin oborta est epulonum exspectatio. Nec ulla
tamen ego ratione conterritus, otiose ac satis genialiter
contorta in modum ligulae<a class="footnoteLink" href="#note_LCL453_202_18" id="target_note_LCL453_202_18"><sup>18</sup></a> postrema labia grandissimum
illum calicem uno haustu perduxi.<a class="footnoteLink" href="#note_LCL453_202_19" id="target_note_LCL453_202_19"><sup>19</sup></a> Et clamor exsurgit
consona voce cunctorum salute me prosequentium.</p>
<span class="br"></span><span class="lineNumber">17</span><span class="br"></span><p>Magno denique delibutus gaudio dominus, vocatis
servis suis, emptoribus meis, iubet quadruplum restitui
pretium, meque cuidam acceptissimo liberto suo et satis
peculiato magnam praefatus diligentiam<a class="footnoteLink" href="#note_LCL453_202_20" id="target_note_LCL453_202_20"><sup>20</sup></a> tradidit. Qui
me satis humane satisque comiter nutriebat et, quo se patrono




</p></section><notes><section class="footnotes"><ul><li class="note" id="note_LCL453_202_17"><a class="footnoteCrossrefLink" href="#target_note_LCL453_202_17" title="Click to highlight in text"><sup class="lineRef">17</sup>Most editors emend to <span class="italic">offer.</span></a></li><script type="text/javascript">document.getElementById('note_LCL453_202_17').style.display = "none";</script><li class="note" id="note_LCL453_202_18"><a class="footnoteCrossrefLink" href="#target_note_LCL453_202_18" title="Click to highlight in text"><sup class="lineRef">18</sup>F <span class="italic">linguae.</span></a></li><script type="text/javascript">document.getElementById('note_LCL453_202_18').style.display = "none";</script><li class="note" id="note_LCL453_202_19"><a class="footnoteCrossrefLink" href="#target_note_LCL453_202_19" title="Click to highlight in text"><sup class="lineRef">19</sup>F <span class="italic">perauxi.</span></a></li><script type="text/javascript">document.getElementById('note_LCL453_202_19').style.display = "none";</script><li class="note" id="note_LCL453_202_20"><a class="footnoteCrossrefLink" href="#target_note_LCL453_202_20" title="Click to highlight in text"><sup class="lineRef">20</sup>F <span class="italic">magna . . . diligentia.</span></a></li><script type="text/javascript">document.getElementById('note_LCL453_202_20').style.display = "none";</script></ul></section></notes></section>