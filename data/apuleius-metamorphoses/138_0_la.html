<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
diligenter instructa illa cessavit, sed observatis omnibus furatrina facili flaventis auri mollitie congestum gremium Veneri reportat. Nec tamen apud dominam saltem secundi laboris periculum secundum testimonium meruit, sed contortis superciliis surridens amarum sic inquit: ‘Nec me praeterit huius quoque facti auctor adulterinus. Sed iam nunc ego sedulo periclitabor an oppido forti animo singularique prudentia sis praedita. Videsne insistentem celsissimae illi rupi montis ardui verticem, de quo fontis atri fuscae defluunt undae proximaeque conceptaculo vallis inclusae Stygias irrigant paludes et rauca<a class="footnoteLink" href="#note_LCL044_276_22" id="target_note_LCL044_276_22"><sup>22</sup></a> Cocyti fluenta nutriunt? Indidem mihi de summi fontis penita scaturrigine rorem rigentem hauritum ista confestim defers urnula.’<a class="footnoteLink" href="#note_LCL044_276_23" id="target_note_LCL044_276_23"><sup>23</sup></a> Sic aiens crystallo dedolatum vasculum, insuper ei graviora comminata, tradidit.</p>
<span class="br"></span><span class="lineNumber">14</span><span class="br"></span><p>“At illa studiose gradum celerans montis extremum petit cumulum, certe vel illic inventura vitae<a class="footnoteLink" href="#note_LCL044_276_24" id="target_note_LCL044_276_24"><sup>24</sup></a> pessimae finem. Sed cum primum praedicti iugi conterminos locos appulit, videt rei vastae letalem difficultatem. Namque saxum immani magnitudine procerum et inaccessa salebritate lubricum mediis e faucibus lapidis fontes horridos evomebat, qui statim proni foraminis lacunis editi perque proclive delapsi et angusti canalis exarato<a class="footnoteLink" href="#note_LCL044_276_25" id="target_note_LCL044_276_25"><sup>25</sup></a> contecti tramite proximam convallem latenter incidebant. Dextra laevaque cautibus cavatis proserpunt ecce<a class="footnoteLink" href="#note_LCL044_276_26" id="target_note_LCL044_276_26"><sup>26</sup></a> longa colla porrectisaevi





</p></section><notes><section class="footnotes"><ul><li class="note" id="note_LCL044_276_22"><a class="footnoteCrossrefLink" href="#target_note_LCL044_276_22" title="Click to highlight in text"><sup class="lineRef">22</sup>F <span class="italic">pauca</span>.</a></li><script type="text/javascript">document.getElementById('note_LCL044_276_22').style.display = "none";</script><li class="note" id="note_LCL044_276_23"><a class="footnoteCrossrefLink" href="#target_note_LCL044_276_23" title="Click to highlight in text"><sup class="lineRef">23</sup>F <span class="italic">defer surnula</span>.</a></li><script type="text/javascript">document.getElementById('note_LCL044_276_23').style.display = "none";</script><li class="note" id="note_LCL044_276_24"><a class="footnoteCrossrefLink" href="#target_note_LCL044_276_24" title="Click to highlight in text"><sup class="lineRef">24</sup>F <span class="italic">invitae</span> for <span class="italic">inventura vitae</span>.</a></li><script type="text/javascript">document.getElementById('note_LCL044_276_24').style.display = "none";</script><li class="note" id="note_LCL044_276_25"><a class="footnoteCrossrefLink" href="#target_note_LCL044_276_25" title="Click to highlight in text"><sup class="lineRef">25</sup>F <span class="italic">exarto</span>.</a></li><script type="text/javascript">document.getElementById('note_LCL044_276_25').style.display = "none";</script><li class="note" id="note_LCL044_276_26"><a class="footnoteCrossrefLink" href="#target_note_LCL044_276_26" title="Click to highlight in text"><sup class="lineRef">26</sup>F <span class="italic">et</span>.</a></li><script type="text/javascript">document.getElementById('note_LCL044_276_26').style.display = "none";</script></ul></section></notes></section>