<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

civem Romanum pro servo tibi vendidero, quin emis bonum
et frugi mancipium, quod te et foris et domi poterit
iuvare?”</p>
<p>Sed exinde odiosus emptor aliud de alio non desinit
quaerere, denique de mansuetudine etiam mea percontatur
anxie.</p>
<span class="br"></span><span class="lineNumber">25</span><span class="br"></span><p>At praeco “Vervecem” inquit “non asinum vides, ad
usus omnes quietum, non mordacem nec calcitronem quidem,
sed prorsus ut in asini corio modestum hominem
inhabitare credas. Quae res cognitu non ardua. Nam si
faciem tuam mediis eius feminibus immiseris, facile periclitaberis
quam grandem tibi demonstret patientiam.”</p>
<p>Sic praeco lurchonem tractabat dicacule. Sed ille cognito
cavillatu similis indignanti “At te,” inquit “cadaver surdum
et mutum delirumque praeconem, omnipotens et
omniparens dea Syria et sanctus Sabadius et Bellona et
mater Idaea cum suo Attide et<a class="footnoteLink" href="#note_LCL453_88_45" id="target_note_LCL453_88_45"><sup>45</sup></a> cum suo Adone Venus domina
caecum reddant, qui scurrilibus iam dudum contra
me velitaris iocis. An me putas, inepte, iumento fero posse
deam committere, ut turbatum repente divinum deiciat
simulacrum, egoque misera<a class="footnoteLink" href="#note_LCL453_88_46" id="target_note_LCL453_88_46"><sup>46</sup></a> cogar crinibus solutis discurrere





</p></section><notes><section class="footnotes"><ul><li class="note" id="note_LCL453_88_45"><a class="footnoteCrossrefLink" href="#target_note_LCL453_88_45" title="Click to highlight in text"><sup class="lineRef">45</sup>The words <span class="italic">cum suo Attide et</span> have been added by conjecture.
Some editors add only <span class="italic">et.</span></a></li><script type="text/javascript">document.getElementById('note_LCL453_88_45').style.display = "none";</script><li class="note" id="note_LCL453_88_46"><a class="footnoteCrossrefLink" href="#target_note_LCL453_88_46" title="Click to highlight in text"><sup class="lineRef">46</sup>This is very likely F’s
original reading (corrected in the ms. to <span class="italic">miser</span>), making the eunuch
priest speak of himself in the feminine gender.</a></li><script type="text/javascript">document.getElementById('note_LCL453_88_46').style.display = "none";</script></ul></section></notes></section>