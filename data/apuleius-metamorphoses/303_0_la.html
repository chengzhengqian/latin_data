<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

studio percontabar singulos ecqui<a class="footnoteLink" href="#note_LCL453_288_56" id="target_note_LCL453_288_56"><sup>56</sup></a> vestigium similis
ut somnium. Nec fides<a class="footnoteLink" href="#note_LCL453_288_57" id="target_note_LCL453_288_57"><sup>57</sup></a> afuit. Nam de pastophoris unum
conspexi statim praeter indicium pedis cetero etiam statu
atque habitu examussim nocturnae imagini congruentem,
quem Asinium Marcellum vocitari cognovi postea, reformationis
meae minime<a class="footnoteLink" href="#note_LCL453_288_58" id="target_note_LCL453_288_58"><sup>58</sup></a> alienum nomen. Nec moratus
conveni protinus eum, sane nec ipsum futuri sermonis
ignarum, quippe iam dudum consimili praecepto sacrorum
ministrandorum commonefactum. Nam sibi visus est
quiete proxima, dum magno deo coronas exaptaret,<a class="footnoteLink" href="#note_LCL453_288_59" id="target_note_LCL453_288_59"><sup>59</sup></a> de
eius ore, quo singulorum fata<a class="footnoteLink" href="#note_LCL453_288_60" id="target_note_LCL453_288_60"><sup>60</sup></a> dictat, audisse mitti sibi
Madaurensem sed admodum pauperem, cui statim sua
sacra deberet ministrare; nam et illi studiorum gloriam et
ipsi grande compendium sua comparari providentia.</p>
<span class="br"></span><span class="lineNumber">28</span><span class="br"></span><p>Ad istum modum desponsus sacris, sumptuum tenuitate
contra votum meum retardabar. Nam et viriculas
patrimonii peregrinationis attriverant impensae, et erogationes
urbicae pristinis illis provincialibus antistabant
plurimum. Ergo duritia paupertatis intercedente, quod ait
vetus proverbium, inter sacrum ego et saxum<a class="footnoteLink" href="#note_LCL453_288_61" id="target_note_LCL453_288_61"><sup>61</sup></a> positus
cruciabar; nec setius tamen identidem numinis premebar
instantia. Iamque saepicule non sine magna turbatione stimulatus,
postremo iussus, veste ipsa mea quamvis parvula











</p></section><notes><section class="footnotes"><ul><li class="note" id="note_LCL453_288_56"><a class="footnoteCrossrefLink" href="#target_note_LCL453_288_56" title="Click to highlight in text"><sup class="lineRef">56</sup>F <span class="italic">et qui.</span></a></li><script type="text/javascript">document.getElementById('note_LCL453_288_56').style.display = "none";</script><li class="note" id="note_LCL453_288_57"><a class="footnoteCrossrefLink" href="#target_note_LCL453_288_57" title="Click to highlight in text"><sup class="lineRef">57</sup>F <span class="italic">fide.</span></a></li><script type="text/javascript">document.getElementById('note_LCL453_288_57').style.display = "none";</script><li class="note" id="note_LCL453_288_58"><a class="footnoteCrossrefLink" href="#target_note_LCL453_288_58" title="Click to highlight in text"><sup class="lineRef">58</sup>F lacks <span class="italic">minime.</span></a></li><script type="text/javascript">document.getElementById('note_LCL453_288_58').style.display = "none";</script><li class="note" id="note_LCL453_288_59"><a class="footnoteCrossrefLink" href="#target_note_LCL453_288_59" title="Click to highlight in text"><sup class="lineRef">59</sup>F <span class="italic">exaptat et.</span></a></li><script type="text/javascript">document.getElementById('note_LCL453_288_59').style.display = "none";</script><li class="note" id="note_LCL453_288_60"><a class="footnoteCrossrefLink" href="#target_note_LCL453_288_60" title="Click to highlight in text"><sup class="lineRef">60</sup>F <span class="italic">facta.</span></a></li><script type="text/javascript">document.getElementById('note_LCL453_288_60').style.display = "none";</script><li class="note" id="note_LCL453_288_61"><a class="footnoteCrossrefLink" href="#target_note_LCL453_288_61" title="Click to highlight in text"><sup class="lineRef">61</sup>F <span class="italic">sacruetosaxum.</span></a></li><script type="text/javascript">document.getElementById('note_LCL453_288_61').style.display = "none";</script></ul></section></notes></section>