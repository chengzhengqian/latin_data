<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

istud ministerium inter ceteros familiares dehinc numerabimus.’</p>
<p>“Ad haec ego insperato lucro diffusus in gaudium, et in aureos refulgentes, quod identidem manu mea ventilabam, attonitus, ‘Immo,’ inquam ‘domina, de famulis tuis unum putato, et quotiens operam nostram desiderabis, fidenter impera.’</p>
<p>“Vix effatum me statim familiares, omen<a class="footnoteLink" href="#note_LCL044_90_55" id="target_note_LCL044_90_55"><sup>55</sup></a> nefarium exsecrati, raptis cuiusque modi telis insequuntur: pugnis ille malas offendere, scapulas alius cubitis impingere, palmis infestis hic latera suffodere, calcibus insultare, capillos distrahere, vestem discindere. Sic in modum superbi iuvenis Aoni vel musici vatis Piplei<a class="footnoteLink" href="#note_LCL044_90_56" id="target_note_LCL044_90_56"><sup>56</sup></a> laceratus atque discerptus domo proturbor.</p>
<span class="br"></span><span class="lineNumber">27</span><span class="br"></span><p>“Ac dum in proxima platea refovens animum infausti atque improvidi sermonis mei sero reminiscor dignumque me pluribus etiam verberibus fuisse merito consentio, ecce iam ultimum defletus atque conclamatus processerat mortuus, rituque patrio, utpote unus de optimatibus, pompa funeris publici ductabatur per forum. Occurrit atratus<a class="footnoteLink" href="#note_LCL044_90_57" id="target_note_LCL044_90_57"><sup>57</sup></a> quidam maestus in lacrimis genialem canitiem revellens senex, et manibus ambabus invadens torum, voce contenta quidem sed assiduis singultibus impedita, ‘Per fidem vestram,’ inquit ‘Quirites, per pietatem publicam,



</p></section><notes><section class="footnotes"><ul><li class="note" id="note_LCL044_90_55"><a class="footnoteCrossrefLink" href="#target_note_LCL044_90_55" title="Click to highlight in text"><sup class="lineRef">55</sup>An almost certain correction for the manuscripts’ <span class="italic">omne</span>, <span class="italic">omnem</span>, or <span class="italic">omnes</span>.</a></li><script type="text/javascript">document.getElementById('note_LCL044_90_55').style.display = "none";</script><li class="note" id="note_LCL044_90_56"><a class="footnoteCrossrefLink" href="#target_note_LCL044_90_56" title="Click to highlight in text"><sup class="lineRef">56</sup>One can forgive the scribes for jumbling the learned allusions in these proper names: F has <span class="italic">adoni vel mustejuatis pipletis</span>. Modern scholarship just may have restored the correct text.</a></li><script type="text/javascript">document.getElementById('note_LCL044_90_56').style.display = "none";</script><li class="note" id="note_LCL044_90_57"><a class="footnoteCrossrefLink" href="#target_note_LCL044_90_57" title="Click to highlight in text"><sup class="lineRef">57</sup>F <span class="italic">adhsatus</span>.</a></li><script type="text/javascript">document.getElementById('note_LCL044_90_57').style.display = "none";</script></ul></section></notes></section>