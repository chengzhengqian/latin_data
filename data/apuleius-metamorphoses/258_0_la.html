<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

dulcia, suspicio non exilis fratrum pupugit animos,
et quamquam de me nihil etiam tum tale crederent, tamen
cotidiani damni studiose vestigabant reum. Illi vero
postremo etiam mutuo sese rapinae turpissimae criminabantur,
iamque curam diligentiorem et acriorem custodelam
et dinumerationem adhibebant partium. Tandem
denique rupta verecundia sic alter alterum compellat:</p>
<p>“At istud iam neque aequum ac ne humanum quidem
cotidie te<a class="footnoteLink" href="#note_LCL453_198_15" id="target_note_LCL453_198_15"><sup>15</sup></a> partes electiores surripere atque iis divenditis
peculium latenter augere, de reliquis aequam vindicare divisionem.
Si tibi denique societas ista displicet, possumus
omnia quidem cetera fratres manere, ab isto tamen nexu
communionis discedere. Nam video in immensum damni
procedentem querelam nutrire nobis immanem discordiam.”
Subicit alius: “Laudo istam tuam mehercules et ipse
constantiam, quod cotidie furatis clanculo partibus praevenisti
querimoniam, quam diutissime sustinens tacitus
ingemescebam, ne viderer rapinae sordidae meum fratrem
arguere. Sed bene quod utrimquesecus sermone
prolato iacturae remedium<a class="footnoteLink" href="#note_LCL453_198_16" id="target_note_LCL453_198_16"><sup>16</sup></a> quaeritur, ne silentio procedens
simultas Eteocleas nobis contentiones pariat.”</p>
<span class="br"></span><span class="lineNumber">15</span><span class="br"></span><p>His et similibus altercati conviciis deierantur utrique
nullam se prorsus fraudem, nullam denique surreptionem
factitasse, sed plane debere cunctis artibus communis dispendii
latronem inquiri. Nam neque asinum, qui solus




</p></section><notes><section class="footnotes"><ul><li class="note" id="note_LCL453_198_15"><a class="footnoteCrossrefLink" href="#target_note_LCL453_198_15" title="Click to highlight in text"><sup class="lineRef">15</sup>F <span class="italic">ac.</span></a></li><script type="text/javascript">document.getElementById('note_LCL453_198_15').style.display = "none";</script><li class="note" id="note_LCL453_198_16"><a class="footnoteCrossrefLink" href="#target_note_LCL453_198_16" title="Click to highlight in text"><sup class="lineRef">16</sup>F <span class="italic">medium.</span></a></li><script type="text/javascript">document.getElementById('note_LCL453_198_16').style.display = "none";</script></ul></section></notes></section>