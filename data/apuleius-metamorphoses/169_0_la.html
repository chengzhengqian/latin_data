<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

victimant. Et ilico prandium fabricatur opipare.
Tunc hospes ille “Non modo” inquit “expeditionum<a class="footnoteLink" href="#note_LCL453_20_20" id="target_note_LCL453_20_20"><sup>20</sup></a> praedarumque,
verum etiam voluptatum vestrarum ducem me
strenuum sentire debetis.” Et aggressus insigni facilitate
naviter cuncta praeministrat. Verrit, sternit, coquit, tucceta
concinnat, apponit scitule, sed praecipue poculis crebris
grandibusque singulos ingurgitat. Interdum tamen, simulatione<a class="footnoteLink" href="#note_LCL453_20_21" id="target_note_LCL453_20_21"><sup>21</sup></a>
promendi quae poscebat usus, ad puellam commeabat
assidue, partesque surreptas clanculo et praegustatas
a se potiones offerebat hilaris. At illa sumebat
appetenter et nonnunquam basiare volenti promptis saviolis
allubescebat. Quae res oppido mihi displicebat.</p>
<p>“Hem oblita es nuptiarum tuique mutui cupitoris,
puella virgo, et illi nescio cui recenti marito, quem tibi
parentes iunxerunt, hunc advenam cruentumque percussorem
praeponis? Nec te conscientia stimulat, sed affectione
calcata inter lanceas et gladios istos scortari tibi
libet? Quid si quo modo latrones ceteri persenserint? Non
rursum recurres ad asinum et rursum exitium mihi parabis?
Re vera ludis de alieno corio.”</p>
<span class="br"></span><span class="lineNumber">12</span><span class="br"></span><p>Dum ista sycophanta ego mecum maxima cum indignatione
disputo, de verbis eorum quibusdam dubiis, sed non
obscuris prudenti asino, cognosco non Haemum illum
praedonem famosum, sed Tlepolemum sponsum puellae
ipsius. nam procedente sermone paulo iam clarius<a class="footnoteLink" href="#note_LCL453_20_22" id="target_note_LCL453_20_22"><sup>22</sup></a>
contempta mea praesentia quasi vere mortui, “Bono animo






</p></section><notes><section class="footnotes"><ul><li class="note" id="note_LCL453_20_20"><a class="footnoteCrossrefLink" href="#target_note_LCL453_20_20" title="Click to highlight in text"><sup class="lineRef">20</sup>F <span class="italic">expositionum.</span></a></li><script type="text/javascript">document.getElementById('note_LCL453_20_20').style.display = "none";</script><li class="note" id="note_LCL453_20_21"><a class="footnoteCrossrefLink" href="#target_note_LCL453_20_21" title="Click to highlight in text"><sup class="lineRef">21</sup>F <span class="italic">insimulatione.</span></a></li><script type="text/javascript">document.getElementById('note_LCL453_20_21').style.display = "none";</script><li class="note" id="note_LCL453_20_22"><a class="footnoteCrossrefLink" href="#target_note_LCL453_20_22" title="Click to highlight in text"><sup class="lineRef">22</sup>F <span class="italic">carius.</span></a></li><script type="text/javascript">document.getElementById('note_LCL453_20_22').style.display = "none";</script></ul></section></notes></section>