<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
papillis in servilem modum addictum atque mancipatum teneas volentem. Iam denique nec larem requiro nec domuitionem paro et nocte ista nihil antepono.”</p>
<span class="br"></span><span class="lineNumber">20</span><span class="br"></span><p>“Quam vellem” respondit<a class="footnoteLink" href="#note_LCL044_134_33" id="target_note_LCL044_134_33"><sup>33</sup></a> illa “praestare tibi, Luci, quod cupis, sed praeter invidos mores in solitudinem semper abstrusa et omnium praesentia viduata solet huius modi secreta perficere. Sed tuum postulatum praeponam periculo meo idque observatis opportunis temporibus sedulo perficiam; modo, ut initio praefata sum, rei tantae fidem silentiumque tribue.”</p>
<p>Sic nobis garrientibus libido mutua et animos simul et membra suscitat. Omnibus abiectis amiculis, hactenus<a class="footnoteLink" href="#note_LCL044_134_34" id="target_note_LCL044_134_34"><sup>34</sup></a> denique intecti atque nudati bacchamur in Venerem, cum quidem mihi iam fatigato de propria liberalitate Photis puerile<a class="footnoteLink" href="#note_LCL044_134_35" id="target_note_LCL044_134_35"><sup>35</sup></a> obtulit corollarium; iamque luminibus nostris vigilia marcidis infusus sopor etiam in altum<a class="footnoteLink" href="#note_LCL044_134_36" id="target_note_LCL044_134_36"><sup>36</sup></a> diem nos attinuit.</p>
<span class="br"></span><span class="lineNumber">21</span><span class="br"></span><p>Ad hunc modum transactis voluptarie paucis noctibus, quadam die percita Photis ac satis trepida me accurrit indicatque dominam suam, quod nihil etiam tunc in suos amores ceteris artibus promoveret, nocte proxima in avem sese plumaturam atque ad suum cupitum sic devolaturam; proin memet ad rei tantae speculam caute praepararem. Iamque circa primam noctis vigiliam ad illud superius cubiculum suspenso et insono vestigio me perducit ipsa,




</p></section><notes><section class="footnotes"><ul><li class="note" id="note_LCL044_134_33"><a class="footnoteCrossrefLink" href="#target_note_LCL044_134_33" title="Click to highlight in text"><sup class="lineRef">33</sup>Before <span class="italic">respondit</span> F has <span class="italic">inquit</span>, which I have followed most editors in deleting, although it could be emended to <span class="italic">inquieta</span> “disturbed”.</a></li><script type="text/javascript">document.getElementById('note_LCL044_134_33').style.display = "none";</script><li class="note" id="note_LCL044_134_34"><a class="footnoteCrossrefLink" href="#target_note_LCL044_134_34" title="Click to highlight in text"><sup class="lineRef">34</sup>If retained, <span class="italic">hactenus</span> (F <span class="italic">actenus</span>) will have the meaning “completely” or “hence” (as in VI 18).</a></li><script type="text/javascript">document.getElementById('note_LCL044_134_34').style.display = "none";</script><li class="note" id="note_LCL044_134_35"><a class="footnoteCrossrefLink" href="#target_note_LCL044_134_35" title="Click to highlight in text"><sup class="lineRef">35</sup>F <span class="italic">puerilis</span>.</a></li><script type="text/javascript">document.getElementById('note_LCL044_134_35').style.display = "none";</script><li class="note" id="note_LCL044_134_36"><a class="footnoteCrossrefLink" href="#target_note_LCL044_134_36" title="Click to highlight in text"><sup class="lineRef">36</sup>F <span class="italic">alium</span>.</a></li><script type="text/javascript">document.getElementById('note_LCL044_134_36').style.display = "none";</script></ul></section></notes></section>