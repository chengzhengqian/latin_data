<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
divini puelli—quod absit—haec mater audierit, statim me laqueo nexili suspendam. Ergo interim ad parentes nostros redeamus et exordio sermonis huius quam concolores fallacias attexamus.’</p>
<span class="br"></span><span class="lineNumber">17</span><span class="br"></span><p>“Sic inflammatae, parentibus fastidienter appellatis et nocte turbatis vigiliis, perditae<a class="footnoteLink" href="#note_LCL044_232_20" id="target_note_LCL044_232_20"><sup>20</sup></a> matutino scopulum pervolant, et inde solito venti praesidio vehementer devolant, lacrimisque pressura palpebrarum coactis hoc astu puellam appellant: ‘Tu quidem felix et ipsa tanti mali ignorantia beata sedes incuriosa periculi tui. Nos autem, quae pervigili cura rebus tuis excubamus, cladibus tuis misere cruciamur. Pro vero namque comperimus, nec te, sociae scilicet doloris casusque tui, celare possumus, immanem colubrum multinodis voluminibus serpentem, veneno noxio colla sanguinantem hiantemque ingluvie profunda, tecum noctibus latenter acquiescere. Nunc recordare sortis Pythicae, quae te trucis bestiae nuptiis destinatam esse clamavit. Et multi coloni quique circumsecus venantur et accolae plurimi viderunt eum vespera redeuntem e pastu<span class="br"></span><span class="lineNumber">18</span><span class="br"></span> proximique fluminis vadis innatantem.</p>
<span class="br"></span><span class="lineNumber">18</span><span class="br"></span><p>Nec diu blandis alimoniarum obsequiis te saginaturum omnes affirmant, sed, cum primum praegnationem tuam plenus maturaverit uterus, opimiore fructu praeditam devoraturum. Ad haec iam tua est existimatio, utrum sororibus pro tua cara salute



</p></section><notes><section class="footnotes"><ul><li class="note" id="note_LCL044_232_20"><a class="footnoteCrossrefLink" href="#target_note_LCL044_232_20" title="Click to highlight in text"><sup class="lineRef">20</sup>The words <span class="italic">et . . . perditae</span> have been variously emended and punctuated.</a></li><script type="text/javascript">document.getElementById('note_LCL044_232_20').style.display = "none";</script></ul></section></notes></section>