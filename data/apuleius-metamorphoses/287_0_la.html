<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

quidem similis, sed manibus ambabus gerebat altaria, id
est auxilia, quibus nomen dedit proprium deae summatis
auxiliaris providentia. Ibat tertius attollens palmam auro
subtiliter foliatam nec non Mercuriale etiam caduceum.
Quartus aequitatis ostendebat indicium deformatam manum
sinistram porrecta palmula, quae genuina pigritia,
nulla calliditate nulla sollertia praedita, videbatur aequitati
magis aptior quam dextera; idem gerebat et aureum
vasculum in modum papillae rotundatum, de quo lacte
libabat. Quintus auream vannum aureis congestam ramulis,
sextus<a class="footnoteLink" href="#note_LCL453_256_18" id="target_note_LCL453_256_18"><sup>18</sup></a> ferebat amphoram.</p>
<span class="br"></span><span class="lineNumber">11</span><span class="br"></span><p>Nec mora cum dei dignati pedibus humanis incedere
prodeunt, hic horrendus<a class="footnoteLink" href="#note_LCL453_256_19" id="target_note_LCL453_256_19"><sup>19</sup></a> ille superum commeator et inferum,
nunc atra, nunc aurea facie sublimis, attollens canis
cervices arduas, Anubis, laeva caduceum gerens, dextera
palmam virentem quatiens. Huius vestigium continuum
sequebatur bos in erectum levata statum, bos, omniparentis<a class="footnoteLink" href="#note_LCL453_256_20" id="target_note_LCL453_256_20"><sup>20</sup></a>
deae fecundum simulacrum, quod residens umeris
suis proferebat unus e ministerio beato gressu gestuosus.
Ferebatur ab alio cista secretorum capax penitus celans
operta magnificae religionis. Gerebat alius felici suo gremio
summi numinis venerandam effigiem, non pecoris,
non avis, non ferae, ac ne hominis quidem ipsius consimilem,
sed sollerti repertu etiam ipsa novitate reverendam,
altioris utcumque et magno silentio tegendae<a class="footnoteLink" href="#note_LCL453_256_21" id="target_note_LCL453_256_21"><sup>21</sup></a> religionis






</p></section><notes><section class="footnotes"><ul><li class="note" id="note_LCL453_256_18"><a class="footnoteCrossrefLink" href="#target_note_LCL453_256_18" title="Click to highlight in text"><sup class="lineRef">18</sup>F <span class="italic">et alius.</span></a></li><script type="text/javascript">document.getElementById('note_LCL453_256_18').style.display = "none";</script><li class="note" id="note_LCL453_256_19"><a class="footnoteCrossrefLink" href="#target_note_LCL453_256_19" title="Click to highlight in text"><sup class="lineRef">19</sup>F <span class="italic">horrendum.</span></a></li><script type="text/javascript">document.getElementById('note_LCL453_256_19').style.display = "none";</script><li class="note" id="note_LCL453_256_20"><a class="footnoteCrossrefLink" href="#target_note_LCL453_256_20" title="Click to highlight in text"><sup class="lineRef">20</sup>F <span class="italic">omnia parentis.</span></a></li><script type="text/javascript">document.getElementById('note_LCL453_256_20').style.display = "none";</script><li class="note" id="note_LCL453_256_21"><a class="footnoteCrossrefLink" href="#target_note_LCL453_256_21" title="Click to highlight in text"><sup class="lineRef">21</sup>F <span class="italic">tegente.</span></a></li><script type="text/javascript">document.getElementById('note_LCL453_256_21').style.display = "none";</script></ul></section></notes></section>