<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

conservo suo renuntiat: conspicatum se quippe supinato
illi et iam ex maxima parte consumpto immanem draconem
mandentem insistere, nec ullum usquam miserinum<a class="footnoteLink" href="#note_LCL453_82_38" id="target_note_LCL453_82_38"><sup>38</sup></a>
senem comparere illum. Qua re cognita et cum pastoris
sermone collata, qui saevum prorsus hunc illum nec
alium locorum inquilinum praeminabatur,<a class="footnoteLink" href="#note_LCL453_82_39" id="target_note_LCL453_82_39"><sup>39</sup></a> pestilenti deserta
regione velociori se fuga proripiunt nosque pellunt</p>
<span class="br"></span><span class="lineNumber">22</span><span class="br"></span><p>crebris tundentes fustibus. Celerrime denique longo itinere
confecto pagum quendam accedimus ibique totam
perquiescimus noctem. Inibi coeptum facinus oppido memorabile
narrare cupio.</p>
<p>Servus quidam, cui cunctam familiae tutelam dominus
permiserat suus, quique possessionem maximam illam in
quam deverteramus villicabat, habens ex eodem famulitio
conservam coniugam, liberae cuiusdam extrariaeque mulieris
flagrabat cupidine. Quo dolore paelicatus uxor eius
instricta cunctas mariti rationes et quicquid horreo reconditum
continebatur admoto combussit igne. Nec tali damno
tori sui contumeliam vindicasse contenta, iam contra
sua saeviens viscera laqueum sibi nectit, infantulumque
quem de eodem marito iam dudum susceperat eodem funiculo
nectit, seque per altissimum puteum appendicem
parvulum trahens praecipitat. Quam mortem dominus eorum
aegerrime sustinens arreptum servulum qui causam
tanti sceleris luxurie sua<a class="footnoteLink" href="#note_LCL453_82_40" id="target_note_LCL453_82_40"><sup>40</sup></a> praestiterat nudum ac totum
melle perlitum firmiter alligavit arbori ficulneae, cuius in



</p></section><notes><section class="footnotes"><ul><li class="note" id="note_LCL453_82_38"><a class="footnoteCrossrefLink" href="#target_note_LCL453_82_38" title="Click to highlight in text"><sup class="lineRef">38</sup>Sometimes emended to <span class="italic">miserrimum.</span></a></li><script type="text/javascript">document.getElementById('note_LCL453_82_38').style.display = "none";</script><li class="note" id="note_LCL453_82_39"><a class="footnoteCrossrefLink" href="#target_note_LCL453_82_39" title="Click to highlight in text"><sup class="lineRef">39</sup>F has <span class="italic">evum, cocorum,</span> and <span class="italic">praeminebatur.</span></a></li><script type="text/javascript">document.getElementById('note_LCL453_82_39').style.display = "none";</script><li class="note" id="note_LCL453_82_40"><a class="footnoteCrossrefLink" href="#target_note_LCL453_82_40" title="Click to highlight in text"><sup class="lineRef">40</sup>F <span class="italic">uxori sue.</span></a></li><script type="text/javascript">document.getElementById('note_LCL453_82_40').style.display = "none";</script></ul></section></notes></section>