<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

nisu rabido et spinam prehendens meam applicitiore<a class="footnoteLink" href="#note_LCL453_212_30" id="target_note_LCL453_212_30"><sup>30</sup></a>
nexu inhaerebat, ut hercules etiam deesse mihi aliquid
ad supplendam eius libidinem crederem, nec Minotauri
matrem frustra delectatam putarem adultero mugienti.
Iamque operosa et pervigili nocte transacta, vitata lucis
conscientia facessit mulier, condicto pari noctis futurae
pretio.</p>
<span class="br"></span><span class="lineNumber">23</span><span class="br"></span><p>Nec gravate magister meus voluptates ex eius arbitrio
largiebatur, partim mercedes amplissimas acceptando,
partim novum spectaculum domino praeparando. Incunctanter
ei denique libidinis nostrae totam detegit scaenam.
At ille liberto magnifice munerato destinat me spectaculo
publico. Et quoniam neque egregia illa uxor mea propter
dignitatem, neque prorsus ulla alia inveniri potuerat grandi
praemio, vilis acquiritur aliqua sententia praesidis bestiis
addicta, quae mecum incoram publicans pudicitiam<a class="footnoteLink" href="#note_LCL453_212_31" id="target_note_LCL453_212_31"><sup>31</sup></a>
populi caveam frequentaret. Eius poenae talem cognoveram
fabulam.</p>
<p>Maritum habuit, cuius pater peregre proficiscens mandavit
uxori suae, matri eiusdem iuvenis—quod enim sarcina
praegnationis oneratam eam relinquebat—ut, si sexus
sequioris edidisset fetum, protinus quod esset editum necaretur.
At illa, per absentiam<a class="footnoteLink" href="#note_LCL453_212_32" id="target_note_LCL453_212_32"><sup>32</sup></a> mariti nata puella,<a class="footnoteLink" href="#note_LCL453_212_33" id="target_note_LCL453_212_33"><sup>33</sup></a> insita
matribus pietate praeventa descivit ab obsequio mariti,
eamque prodidit vicinis alumnandam, regressoque iam
marito natam necatamque nuntiavit. Sed ubi flos aetatis




</p></section><notes><section class="footnotes"><ul><li class="note" id="note_LCL453_212_30"><a class="footnoteCrossrefLink" href="#target_note_LCL453_212_30" title="Click to highlight in text"><sup class="lineRef">30</sup>F <span class="italic">adpliciore.</span></a></li><script type="text/javascript">document.getElementById('note_LCL453_212_30').style.display = "none";</script><li class="note" id="note_LCL453_212_31"><a class="footnoteCrossrefLink" href="#target_note_LCL453_212_31" title="Click to highlight in text"><sup class="lineRef">31</sup>F <span class="italic">incoram publicam</span>; the correction is Robertson’s, who
compares Tacitus, <span class="italic">Germ.</span> 19.</a></li><script type="text/javascript">document.getElementById('note_LCL453_212_31').style.display = "none";</script><li class="note" id="note_LCL453_212_32"><a class="footnoteCrossrefLink" href="#target_note_LCL453_212_32" title="Click to highlight in text"><sup class="lineRef">32</sup>F <span class="italic">abstinentiam.</span></a></li><script type="text/javascript">document.getElementById('note_LCL453_212_32').style.display = "none";</script><li class="note" id="note_LCL453_212_33"><a class="footnoteCrossrefLink" href="#target_note_LCL453_212_33" title="Click to highlight in text"><sup class="lineRef">33</sup>F <span class="italic">natam puellam.</span></a></li><script type="text/javascript">document.getElementById('note_LCL453_212_33').style.display = "none";</script></ul></section></notes></section>