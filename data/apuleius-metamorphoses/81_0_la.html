<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
acervatim, panibus aggeratim, poculis agminatim ingestis. Clamore ludunt, strepitu cantilant, conviciis iocantur, ac iam cetera semiferis Lapithis Centaurisque<a class="footnoteLink" href="#note_LCL044_162_18" id="target_note_LCL044_162_18"><sup>18</sup></a> similia.</p>
<p>Tunc inter eos unus, qui robore ceteros antistabat, “Nos quidem” inquit “Milonis Hypatini domum fortiter expugnavimus. Praeter tantam fortunae copiam, quam nostra virtute nacti sumus, et incolumi numero castra nostra petivimus<a class="footnoteLink" href="#note_LCL044_162_19" id="target_note_LCL044_162_19"><sup>19</sup></a> et, si quid ad rem facit, octo pedibus auctiores remeavimus. At vos, qui Boeotias urbes appetistis, ipso duce vestro fortissimo Lamacho deminuti debilem numerum reduxistis, cuius salutem merito sarcinis istis quas advexistis omnibus antetulerim. Sed illum quidem utcumque nimia virtus sua peremit, inter inclutos reges ac duces proeliorum tanti viri memoria celebrabitur. Enim vos bonae frugi latrones inter furta parva atque servilia timidule per balneas et aniles cellulas reptantes scrutariam facitis.”</p>
<span class="br"></span><span class="lineNumber">9</span><span class="br"></span><p>Suscipit unus ex illo posteriore numero. “Tune solus ignoras longe faciliores ad expugnandum domus esse maiores? Quippe quod, licet numerosa familia latis deversetur aedibus, tamen quisque magis suae saluti quam domini consulat opibus. Frugi autem et solitarii homines fortunam parvam vel certe satis amplam dissimulanter obtectam protegunt acrius et sanguinis sui periculo muniunt.




</p></section><notes><section class="footnotes"><ul><li class="note" id="note_LCL044_162_18"><a class="footnoteCrossrefLink" href="#target_note_LCL044_162_18" title="Click to highlight in text"><sup class="lineRef">18</sup>F has <span class="italic">tebcinibus</span> before <span class="italic">Centaurisque</span>. Several imaginative attempts have been made to recover the word: e.g. <span class="italic">cenantibus</span>, <span class="italic">bibonibus</span>, <span class="italic">euantibus</span>, <span class="italic">semihominibus</span>, <span class="italic">titubantibus</span>. Apuleius may have written any or none of these.</a></li><script type="text/javascript">document.getElementById('note_LCL044_162_18').style.display = "none";</script><li class="note" id="note_LCL044_162_19"><a class="footnoteCrossrefLink" href="#target_note_LCL044_162_19" title="Click to highlight in text"><sup class="lineRef">19</sup>Should perhaps be emended to <span class="italic">repetivimus</span>.</a></li><script type="text/javascript">document.getElementById('note_LCL044_162_19').style.display = "none";</script></ul></section></notes></section>