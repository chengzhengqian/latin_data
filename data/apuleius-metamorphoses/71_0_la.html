<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
asinum statimque in meum Lucium postliminio redibis. Atque utinam vesperi de more nobis parassem corollas aliquas, ne moram talem patereris vel noctis unius. Sed primo diluculo remedium festinabitur tibi.‚Äù</p>
<span class="br"></span><span class="lineNumber">26</span><span class="br"></span><p>Sic illa maerebat. Ego vero, quamquam perfectus asinus et pro Lucio iumentum, sensum tamen retinebam humanum. Diu denique ac multum mecum ipse deliberavi an nequissimam facinerosissimamque illam feminam spissis calcibus feriens et mordicus appetens necare deberem. Sed ab incepto temerario melior me sententia revocavit, ne morte multata Photide salutares mihi suppetias rursus exstinguerem. Deiecto itaque et quassanti capite ac demussata temporali contumelia, durissimo casui meo serviens ad equum<a class="footnoteLink" href="#note_LCL044_142_43" id="target_note_LCL044_142_43"><sup>43</sup></a> illum vectorem meum probissimum in stabulum concedo, ubi alium etiam Milonis quondam hospitis mei asinum stabulantem inveni. Atque ego rebar, si quod inesset mutis animalibus tacitum ac naturale sacramentum, agnitione ac miseratione quadam inductum equum illum meum hospitium ac loca lautia mihi praebiturum. Sed pro Iuppiter hospitalis et Fidei secreta numina! Praeclarus ille vector meus cum asino capita conferunt in meamque perniciem ilico consentiunt et, verentes scilicet cibariis suis, vix me praesepio videre proximantem: deiectis auribus iam furentes infestis calcibus insequuntur,




</p></section><notes><section class="footnotes"><ul><li class="note" id="note_LCL044_142_43"><a class="footnoteCrossrefLink" href="#target_note_LCL044_142_43" title="Click to highlight in text"><sup class="lineRef">43</sup><span class="italic">equum</span> should perhaps be deleted as a gloss on the following phrase.</a></li><script type="text/javascript">document.getElementById('note_LCL044_142_43').style.display = "none";</script></ul></section></notes></section>