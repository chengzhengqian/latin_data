<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
male audire, quod ille quidem montano scortatu, tu vero marino natatu secesseritis, ac per hoc non voluptas ulla, non gratia, non lepos, sed incompta et agrestia et horrida cuncta sint, non nuptiae coniugales, non amicitiae sociales, non liberum caritates, sed enormis colluvies<a class="footnoteLink" href="#note_LCL044_250_49" id="target_note_LCL044_250_49"><sup>49</sup></a> et squalentium foederum insuave fastidium. Haec illa verbosa et satis curiosa avis in auribus Veneris fili<a class="footnoteLink" href="#note_LCL044_250_50" id="target_note_LCL044_250_50"><sup>50</sup></a> lacerans existimationem ganniebat.</p>
<p>“At Venus irata solidum exclamat repente: ‘Ergo iam ille bonus filius meus habet amicam aliquam? Prome agedum, quae sola mihi servis amanter, nomen eius, quae puerum ingenuum et investem sollicitavit, sive illa de Nympharum populo seu de Horarum numero seu de Musarum choro vel de mearum Gratiarum ministerio.’</p>
<p>“Nec loquax illa conticuit avis, sed ‘Nescio,’ inquit ‘domina. Puto, puellam<a class="footnoteLink" href="#note_LCL044_250_51" id="target_note_LCL044_250_51"><sup>51</sup></a>—si probe memini, Psyches nomine—dicitur efflicte cupere.’</p>
<p>“Tunc indignata Venus exclamavit vel maxime: ‘Psychen illam<a class="footnoteLink" href="#note_LCL044_250_52" id="target_note_LCL044_250_52"><sup>52</sup></a> meae formae succubam, mei nominis aemulam vere diligit? Nimirum illud incrementum lenam me putavit, cuius monstratu puellam illam cognosceret.’</p>
<span class="br"></span><span class="lineNumber">29</span><span class="br"></span><p>“Haec quiritans properiter emergit e mari suumque protinus aureum thalamum petit, et reperto sicut audierat aegroto puero, iam inde a foribus quam maxime boans, ‘Honesta’ inquit ‘haec et natalibus nostris bonaeque tuae frugi congruentia, ut primum quidem tuae parentis—




</p></section><notes><section class="footnotes"><ul><li class="note" id="note_LCL044_250_49"><a class="footnoteCrossrefLink" href="#target_note_LCL044_250_49" title="Click to highlight in text"><sup class="lineRef">49</sup>F <span class="italic">gluvies</span>.</a></li><script type="text/javascript">document.getElementById('note_LCL044_250_49').style.display = "none";</script><li class="note" id="note_LCL044_250_50"><a class="footnoteCrossrefLink" href="#target_note_LCL044_250_50" title="Click to highlight in text"><sup class="lineRef">50</sup>F <span class="italic">filium</span>.</a></li><script type="text/javascript">document.getElementById('note_LCL044_250_50').style.display = "none";</script><li class="note" id="note_LCL044_250_51"><a class="footnoteCrossrefLink" href="#target_note_LCL044_250_51" title="Click to highlight in text"><sup class="lineRef">51</sup>F <span class="italic">puella</span>.</a></li><script type="text/javascript">document.getElementById('note_LCL044_250_51').style.display = "none";</script><li class="note" id="note_LCL044_250_52"><a class="footnoteCrossrefLink" href="#target_note_LCL044_250_52" title="Click to highlight in text"><sup class="lineRef">52</sup>F <span class="italic">illae</span>.</a></li><script type="text/javascript">document.getElementById('note_LCL044_250_52').style.display = "none";</script></ul></section></notes></section>