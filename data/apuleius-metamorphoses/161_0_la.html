<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

Miloni sese virum commentitus bonum artius conciliaverat,
ut etiam hospitio susceptus inter familiares intimos
haberetur. Plusculisque ibidem diebus demoratus, falsis
amoribus ancillae Milonis animum irrepens, ianuae claustra
sedulo exploraverat et ipsa membra in quis omne patrimonium
condi solebat curiose perspexerat. Nec exiguum
scelerati monstrabatur indicium, quippe cum eadem nocte
sub ipso flagitii momento idem profugisset, nec exinde usquam
compareret.</p>
<p>Nam et praesidium fugae, quo velocius
frustratis insecutoribus procul ac procul abderet sese, eidem
facile suppeditasse; equum namque illum suum candidum
vectorem futurum duxisse secum. Plane servum
eius ibidem in hospitio repertum scelerum consiliorumque
erilium futurum indicem, per magistratus in publicam
custodiam receptum et altera die tormentis vexatum pluribus
ac paene ad ultimam mortem excarnificatum, nil quicquam
rerum talium esse confessum. Missos tamen in
patriam Lucii illius multos numero, qui reum poenas daturum
sceleris inquirerent.‚Äù</p>
<p>Haec eo narrante, veteris Fortunae et illius beati Lucii
praesentisque aerumnae et infelicis asini facta comparatione,
medullitus ingemebam, subibatque me non de nihilo
veteris priscaeque doctrinae viros finxisse ac pronuntiasse
caecam et prorsus exoculatam esse Fortunam, quae
semper suas opes ad malos et indignos conferat, nec umquam
iudicio quemquam mortalium eligat, immo vero
cum is potissimum deversetur quos procul, si videret, fugere
deberet; quodque cunctis est extremius, varias opiniones,
</p></section><notes></notes></section>