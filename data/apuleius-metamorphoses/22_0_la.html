<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

quidem nostris vel omnino ullis hospitibus parcitis, quod tam magnis pretiis pisces frivolos indicatis et florem Thessalicae regionis ad instar solitudinis et scopuli edulium caritate deducitis? Sed non impune. Iam enim faxo scias quem ad modum sub meo magisterio mali debeant coerceri.” Et profusa in medium sportula iubet officialem suum insuper pisces inscendere ac pedibus suis totos obterere. Qua contentus morum severitudine meus Pythias ac mihi ut abirem suadens, “Sufficit mihi, o<a class="footnoteLink" href="#note_LCL044_44_58" id="target_note_LCL044_44_58"><sup>58</sup></a> Luci,” inquit “seniculi tanta haec contumelia.”</p>
<p>His actis consternatus ac prorsus obstupidus, ad balneas me refero, prudentis condiscipuli valido consilio et nummis simul privatus et cena, lautusque ad hospitium Milonis ac dehinc cubiculum me reporto.</p>
<span class="br"></span><span class="lineNumber">26</span><span class="br"></span><p>Et ecce Photis ancilla “Rogat te” inquit “hospes.” At ego iam inde Milonis abstinentiae cognitor excusavi comiter, quod viae vexationem non cibo sed somno censerem diluendam. Isto accepto pergit ipse et iniecta dextera clementer me trahere adoritur. Ac dum cunctor, dum modeste renitor, “Non prius” inquit “discedam quam me sequaris.” Et dictum iure iurando secutus iam obstinationi suae me ingratis oboedientem perducit ad illum suum grabatulum, et residenti “Quam salve agit” inquit “Demeas noster? Quid uxor? Quid liberi? Quid vernaculi?” Narro singula. Percontatur accuratius causas etiam peregrinationis meae. Quas ubi probe pertuli,<a class="footnoteLink" href="#note_LCL044_44_59" id="target_note_LCL044_44_59"><sup>59</sup></a> iam et de patria nostra


</p></section><notes><section class="footnotes"><ul><li class="note" id="note_LCL044_44_58"><a class="footnoteCrossrefLink" href="#target_note_LCL044_44_58" title="Click to highlight in text"><sup class="lineRef">58</sup>The <span class="italic">o</span>, written above the line in F, should perhaps be deleted.</a></li><script type="text/javascript">document.getElementById('note_LCL044_44_58').style.display = "none";</script><li class="note" id="note_LCL044_44_59"><a class="footnoteCrossrefLink" href="#target_note_LCL044_44_59" title="Click to highlight in text"><sup class="lineRef">59</sup>Usually emended to <span class="italic">protuli.</span></a></li><script type="text/javascript">document.getElementById('note_LCL044_44_59').style.display = "none";</script></ul></section></notes></section>