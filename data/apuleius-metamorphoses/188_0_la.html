<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

mariti cadaver accurrit labantique spiritu totam se super
corpus effudit ac paenissime ibidem, quam devoverat, ei
reddidit animam. Sed aegre manibus erepta suorum invita
remansit in vita; funus vero toto feralem pompam prosequente
populo deducitur ad sepulturam.</p>
<span class="br"></span><span class="lineNumber">7</span><span class="br"></span><p>“Sed Thrasyllus nimium nimius clamare, plangere, et
quas in primo maerore lacrimas non habebat iam scilicet
crescente gaudio reddere, et multis caritatis nominibus
Veritatem ipsam fallere. Illum amicum, coaetaneum, contubernalem,
fratrem denique addito nomine lugubri<a class="footnoteLink" href="#note_LCL453_58_14" id="target_note_LCL453_58_14"><sup>14</sup></a>
ciere; nec non interdum manus Charites a pulsandis uberibus
amovere, luctum sedare, eiulatum coercere, verbis
palpantibus stimulum doloris obtundere, variis exemplis
multivagi casus solacia nectere, cunctis tamen mentitae
pietatis officiis studium contrectandae mulieris adhibere,
odiosumque amorem suum perperam delectando nutrire.</p>
<span class="br"></span><span class="lineNumber">8</span><span class="br"></span><p>“Sed officiis inferialibus statim exactis<a class="footnoteLink" href="#note_LCL453_58_15" id="target_note_LCL453_58_15"><sup>15</sup></a> puella protinus
festinat ad maritum suum demeare, cunctasque
prorsus pertemptat vias, certe illam lenem otiosamque nec
telis ullis indigentem, sed placidae quieti consimilem:
inedia denique misera et incuria squalida tenebris imis
abscondita, iam cum luce transegerat. Sed Thrasyllus
instantia pervicaci partim per semet ipsum, partim per
ceteros familiares ac necessarios, ipsos denique puellae
parentes extorquet tandem, iam lurore et illuvie paene collapsa




</p></section><notes><section class="footnotes"><ul><li class="note" id="note_LCL453_58_14"><a class="footnoteCrossrefLink" href="#target_note_LCL453_58_14" title="Click to highlight in text"><sup class="lineRef">14</sup>F <span class="italic">lugere,</span> but corrected by the first hand.</a></li><script type="text/javascript">document.getElementById('note_LCL453_58_14').style.display = "none";</script><li class="note" id="note_LCL453_58_15"><a class="footnoteCrossrefLink" href="#target_note_LCL453_58_15" title="Click to highlight in text"><sup class="lineRef">15</sup>F <span class="italic">eractis.</span></a></li><script type="text/javascript">document.getElementById('note_LCL453_58_15').style.display = "none";</script></ul></section></notes></section>