<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
Ac recordabar profecto bonam Meroen non misericordia iugulo meo pepercisse, sed saevitia cruci me<span class="br"></span><span class="lineNumber">16</span><span class="br"></span> reservasse.</p>
<p>In cubiculum itaque reversus de genere tumultuario mortis mecum deliberabam. Sed cum nullum aliud telum mortiferum Fortuna quam solum mihi grabatulum sumministraret, ‘Iam iam, grabatule,’ inquam ‘animo meo carissime, qui mecum tot aerumnas exanclasti conscius et arbiter quae nocte gesta sunt, quem solum in meo reatu testem innocentiae citare possum, tu mihi ad inferos festinanti sumministra telum salutare.’ Et cum dicto restim qua erat intextus aggredior expedire, ac tigillo, quod fenestrae subditum altrinsecus prominebat, iniecta atque obdita parte funiculi et altera firmiter in nodum coacta, ascenso grabatulo ad exitium sublimatus et immisso<a class="footnoteLink" href="#note_LCL044_28_36" id="target_note_LCL044_28_36"><sup>36</sup></a> capite laqueum induo. Sed dum pede altero fulcimentum quo sustinebar repello, ut ponderis deductu restis ad ingluviem astricta spiritus officia<a class="footnoteLink" href="#note_LCL044_28_37" id="target_note_LCL044_28_37"><sup>37</sup></a> discluderet, repente putris alioquin et vetus funis dirumpitur, atque ego de alto recidens Socratem—nam iuxta me iacebat—superruo cumque eo in terram devolvor.</p>
<span class="br"></span><span class="lineNumber">17</span><span class="br"></span><p>“Et ecce in ipso momento ianitor introrumpit exserte clamitans ‘Ubi es tu, qui alta nocte immodice festinabas et nunc stertis involutus?’</p>
<p>“Ad haec, nescio an casu nostro an illius absono clamore experrectus, Socrates exsurgit prior et ‘Non’<a class="footnoteLink" href="#note_LCL044_28_38" id="target_note_LCL044_28_38"><sup>38</sup></a> inquit





</p></section><notes><section class="footnotes"><ul><li class="note" id="note_LCL044_28_36"><a class="footnoteCrossrefLink" href="#target_note_LCL044_28_36" title="Click to highlight in text"><sup class="lineRef">36</sup>F <span class="italic">misso.</span></a></li><script type="text/javascript">document.getElementById('note_LCL044_28_36').style.display = "none";</script><li class="note" id="note_LCL044_28_37"><a class="footnoteCrossrefLink" href="#target_note_LCL044_28_37" title="Click to highlight in text"><sup class="lineRef">37</sup>Or <span class="italic">officium</span>, for F’s <span class="italic">officio.</span></a></li><script type="text/javascript">document.getElementById('note_LCL044_28_37').style.display = "none";</script><li class="note" id="note_LCL044_28_38"><a class="footnoteCrossrefLink" href="#target_note_LCL044_28_38" title="Click to highlight in text"><sup class="lineRef">38</sup>F <span class="italic">ne.</span></a></li><script type="text/javascript">document.getElementById('note_LCL044_28_38').style.display = "none";</script></ul></section></notes></section>