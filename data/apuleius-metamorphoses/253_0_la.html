<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

quae ipse finxerat quasi vera asseverare atque asserere
incipit: quod se vocasset indignatus fastidio novercae iuvenis,
quod ulciscens iniuriam filii eius mandaverit necem,
quod promisisset grande silentii praemium, quod recusanti
mortem sit comminatus, quod venenum sua manu temperatum
dandum fratri reddiderit, quod ad criminis probationem
reservatum poculum neglexisse suspicatus sua
postremum manu porrexerit puero. Haec eximie<a class="footnoteLink" href="#note_LCL453_188_7" id="target_note_LCL453_188_7"><sup>7</sup></a>ad veritatis
imaginem verberone illo sine ulla tum<a class="footnoteLink" href="#note_LCL453_188_8" id="target_note_LCL453_188_8"><sup>8</sup></a> trepidatione
proferente,<a class="footnoteLink" href="#note_LCL453_188_9" id="target_note_LCL453_188_9"><sup>9</sup></a> finitum est iudicium.</p>
<span class="br"></span><span class="lineNumber">8</span><span class="br"></span><p>Nec quisquam decurionum tam aequus remanserat iuveni
quin eum evidenter noxae compertum insui culleo
pronuntiaret. Cum iam sententiae pares, cunctorum stilis
ad unum sermonem congruentibus, ex more perpetuo in
urnam aeream deberent coici, quo semel conditis calculis,
iam cum rei fortuna transacto, nihil postea commutari licebat,
sed mancipabatur potestas capitis in manum carnificis,
unus e curia senior prae ceteris compertae fidi atque
auctoritatis praecipuae medicus, orificium urnae manu
contegens ne quis mitteret calculum temere, haec ad ordinem
pertulit:</p>
<p>â€œQuod aetatis sum, vobis approbatum me vixisse gaudeo,
nec patiar falsis criminibus petito reo manifestum
homicidium perpetrari, nec vos, qui iure iurando astricti





</p></section><notes><section class="footnotes"><ul><li class="note" id="note_LCL453_188_7"><a class="footnoteCrossrefLink" href="#target_note_LCL453_188_7" title="Click to highlight in text"><sup class="lineRef">7</sup>F <span class="italic">eximia enim.</span></a></li><script type="text/javascript">document.getElementById('note_LCL453_188_7').style.display = "none";</script><li class="note" id="note_LCL453_188_8"><a class="footnoteCrossrefLink" href="#target_note_LCL453_188_8" title="Click to highlight in text"><sup class="lineRef">8</sup>F <span class="italic">simulatum.</span></a></li><script type="text/javascript">document.getElementById('note_LCL453_188_8').style.display = "none";</script><li class="note" id="note_LCL453_188_9"><a class="footnoteCrossrefLink" href="#target_note_LCL453_188_9" title="Click to highlight in text"><sup class="lineRef">9</sup>F <span class="italic">perferente.</span></a></li><script type="text/javascript">document.getElementById('note_LCL453_188_9').style.display = "none";</script></ul></section></notes></section>