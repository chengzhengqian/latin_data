<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

reperiret. Interdum Philesiterus cognito strepitu raptim
tunicam<a class="footnoteLink" href="#note_LCL453_134_44" id="target_note_LCL453_134_44"><sup>44</sup></a> iniectus, sed plane prae turbatione pedibus intectis
procurrit cubiculo. Tunc Myrmex tandem clave pessulis
subiecta repandit fores et recipit etiam tunc fidem
deum boantem dominum, eoque propere cubiculum petente,
clandestino transcursu dimittit Philesitherum. Quo
iam pro limine liberato, securus sui clausa domo rursum se
reddidit quieti.</p>
<span class="br"></span><span class="lineNumber">21</span><span class="br"></span><p>â€œSed dum prima luce Barbarus procedit cubiculo, videt
sub lectulo soleas incognitas, quibus inductus Philesitherus
irrepserat; suspectisque e re nata quae gesta sunt,
non uxori, non ulli familiarium cordolio patefacto, sublatis
iis et in sinum furtim absconditis, iusso tantum Myrmece
per conservos vincto forum versus attrahi, tacitos secum
mugitus iterans rapidum dirigit gressum, certus solearum
indicio vestigium adulteri posse se perfacile indipisci.
Sed ecce per plateam dum Barbarus vultu turgido subductisque
superciliis incedit iratus, ac pone eum Myrmex
vinculis obrutus, non quidem coram noxae prehensus,
conscientia tamen pessima permixtus, lacrimis uberibus ac
postremis lamentationibus inefficacem commovet miserationem,
opportune Philesitherus occurrens, quamquam
diverso quodam negotio destinatus, repentina tamen facie
permotus, non enim deterritus, recolens festinationis suae
delictum et<a class="footnoteLink" href="#note_LCL453_134_45" id="target_note_LCL453_134_45"><sup>45</sup></a> cetera consequenter suspicatus sagaciter
extemplo sumpta familiari constantia, dimotis servulis invadit


</p></section><notes><section class="footnotes"><ul><li class="note" id="note_LCL453_134_44"><a class="footnoteCrossrefLink" href="#target_note_LCL453_134_44" title="Click to highlight in text"><sup class="lineRef">44</sup>F <span class="italic">tunicas.</span></a></li><script type="text/javascript">document.getElementById('note_LCL453_134_44').style.display = "none";</script><li class="note" id="note_LCL453_134_45"><a class="footnoteCrossrefLink" href="#target_note_LCL453_134_45" title="Click to highlight in text"><sup class="lineRef">45</sup>F <span class="italic">ut.</span></a></li><script type="text/javascript">document.getElementById('note_LCL453_134_45').style.display = "none";</script></ul></section></notes></section>