<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

salutationibus religiosi primam nuntiantes horam perstrepunt.
Et ecce superveniunt Hypata<a class="footnoteLink" href="#note_LCL453_272_40" id="target_note_LCL453_272_40"><sup>40</sup></a> quos ibi reliqueram
famulos, cum me Photis<a class="footnoteLink" href="#note_LCL453_272_41" id="target_note_LCL453_272_41"><sup>41</sup></a> malis incapistrasset erroribus,
cognitis scilicet fabulis<a class="footnoteLink" href="#note_LCL453_272_42" id="target_note_LCL453_272_42"><sup>42</sup></a> meis, nec non et equum quoque
illum meum reducentes, quem diverse distractum notae
dorsualis agnitione recuperaverant. Quare sollertiam somni
tum mirabar vel maxime, quod praeter congruentiam
lucrosae pollicitationis argumento servi Candidi equum
mihi reddidisset colore candidum.</p>
<span class="br"></span><span class="lineNumber">21</span><span class="br"></span><p>Quo facto idem sollicitius<a class="footnoteLink" href="#note_LCL453_272_43" id="target_note_LCL453_272_43"><sup>43</sup></a> sedulum colendi frequentabam
ministerium, spe futura beneficiis praesentibus
pignerata. Nec minus in dies mihi magis magisque accipiendorum
sacrorum cupido gliscebat, summisque precibus
primarium sacerdotem saepissime conveneram, petens
ut me noctis sacratae tandem arcanis initiaret. At ille,
vir alioquin gravis et sobriae religionis observatione famosus,
clementer ac comiter et ut solent parentes immaturis
liberorum desideriis modificari, meam differens instantiam,
spei melioris solaciis alioquin anxium mihi permulcebat
animum: nam et diem quo quisque possit initiari
deae nutu demonstrari, et sacerdotem qui sacra debeat
ministrare eiusdem providentia deligi, sumptus etiam
caerimoniis necessarios simili praecepto destinari. Quae
cuncta nos quoque observabili patientia sustinere censebat,
quippe cum aviditati contumaciaeque summe cavere




</p></section><notes><section class="footnotes"><ul><li class="note" id="note_LCL453_272_40"><a class="footnoteCrossrefLink" href="#target_note_LCL453_272_40" title="Click to highlight in text"><sup class="lineRef">40</sup>F <span class="italic">de patrio.</span></a></li><script type="text/javascript">document.getElementById('note_LCL453_272_40').style.display = "none";</script><li class="note" id="note_LCL453_272_41"><a class="footnoteCrossrefLink" href="#target_note_LCL453_272_41" title="Click to highlight in text"><sup class="lineRef">41</sup>F <span class="italic">fotidis.</span></a></li><script type="text/javascript">document.getElementById('note_LCL453_272_41').style.display = "none";</script><li class="note" id="note_LCL453_272_42"><a class="footnoteCrossrefLink" href="#target_note_LCL453_272_42" title="Click to highlight in text"><sup class="lineRef">42</sup>F <span class="italic">famulis.</span></a></li><script type="text/javascript">document.getElementById('note_LCL453_272_42').style.display = "none";</script><li class="note" id="note_LCL453_272_43"><a class="footnoteCrossrefLink" href="#target_note_LCL453_272_43" title="Click to highlight in text"><sup class="lineRef">43</sup>F <span class="italic">sollicitus.</span></a></li><script type="text/javascript">document.getElementById('note_LCL453_272_43').style.display = "none";</script></ul></section></notes></section>