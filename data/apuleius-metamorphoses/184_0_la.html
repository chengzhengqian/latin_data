<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

manus infectus humano cruore, Thrasyllus nomine. Idque
sic erat et Fama dicebat.</p>
<span class="br"></span><span class="lineNumber">2</span><span class="br"></span><p>â€œHic, cum primum Charite nubendo maturuisset, inter
praecipuos procos summo studio petitionis eius munus
obierat et, quamquam ceteris omnibus id genus viris antistaret
eximiisque muneribus parentum invitaret iudicium,
morum tamen improbatus repulsae contumelia fuerat
aspersus. Ac dum erilis puella in boni Tlepolemi manum
venerat, firmiter deorsus delapsum nutriens amorem et
denegati thalami permiscens indignationem, cruento facinori
quaerebat accessum. Nanctus denique praesentiae
suae tempestivam occasionem, sceleri quod diu cogitarat
accingitur. Ac die quo praedonum infestis mucronibus
puella fuerat astu virtutibusque sponsi sui liberata, turbae
gratulantium exsultans insigniter permiscuit sese, salutique
praesenti ac<a class="footnoteLink" href="#note_LCL453_50_4" id="target_note_LCL453_50_4"><sup>4</sup></a> futurae suboli novorum maritorum
gaudibundus, ad honorem splendidae prosapiae inter
praecipuos hospites domum nostram receptus, occultato
consilio sceleris, amici fidelissimi personam mentiebatur.
Iamque sermonibus assiduis et conversatione frequenti,
nonnunquam etiam cena poculoque communi carior cariorque
factus, in profundam ruinam<a class="footnoteLink" href="#note_LCL453_50_5" id="target_note_LCL453_50_5"><sup>5</sup></a> cupidinis sese paulatim
nescius praecipitaverat. Quidni, cum flamma saevi
Amoris parva quidem primo vapore delectet, sed fomentis<a class="footnoteLink" href="#note_LCL453_50_6" id="target_note_LCL453_50_6"><sup>6</sup></a>
consuetudinis exaestuans immodicis ardoribus totos
amburat homines?</p>
</section><notes><section class="footnotes"><ul><li class="note" id="note_LCL453_50_4"><a class="footnoteCrossrefLink" href="#target_note_LCL453_50_4" title="Click to highlight in text"><sup class="lineRef">4</sup>F <span class="italic">praesentia.</span></a></li><script type="text/javascript">document.getElementById('note_LCL453_50_4').style.display = "none";</script><li class="note" id="note_LCL453_50_5"><a class="footnoteCrossrefLink" href="#target_note_LCL453_50_5" title="Click to highlight in text"><sup class="lineRef">5</sup>F <span class="italic">roinam.</span></a></li><script type="text/javascript">document.getElementById('note_LCL453_50_5').style.display = "none";</script><li class="note" id="note_LCL453_50_6"><a class="footnoteCrossrefLink" href="#target_note_LCL453_50_6" title="Click to highlight in text"><sup class="lineRef">6</sup>F <span class="italic">fomenti.</span></a></li><script type="text/javascript">document.getElementById('note_LCL453_50_6').style.display = "none";</script></ul></section></notes></section>