<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
vibrantium fluctuum summo rore calcato, ecce iam profundi<a class="footnoteLink" href="#note_LCL044_200_65" id="target_note_LCL044_200_65"><sup>65</sup></a> maris sudo resedit vertice. Et ipsum quod incipit velle et statim,<a class="footnoteLink" href="#note_LCL044_200_66" id="target_note_LCL044_200_66"><sup>66</sup></a> quasi pridem praeceperit—non moratur marinum obsequium. Adsunt Nerei filiae chorum canentes, et Portunus caerulis barbis hispidus, et gravis piscoso sinu Salacia, et auriga parvulus delphini Palaemon. Iam passim maria persultantes Tritonum catervae: hic concha sonaci leniter bucinat, ille serico tegmine flagrantiae solis obsistit inimici, alius sub oculis dominae speculum progerit, curru biiuges alii subnatant. Talis ad Oceanum pergentem Venerem comitatur exercitus.</p>
<span class="br"></span><span class="lineNumber">32</span><span class="br"></span><p>“Interea Psyche cum sua sibi perspicua pulchritudine nullum decoris sui fructum percipit. Spectatur ab omnibus, laudatur ab omnibus, nec quisquam, non rex, non regius, nec de plebe saltem cupiens eius nuptiarum petitor accedit. Mirantur quidem divinam speciem, sed ut simulacrum fabre politum mirantur omnes. Olim duae maiores sorores, quarum temperatam formositatem nulli diffamarant populi, procis regibus desponsae iam beatas nuptias adeptae. Sed Psyche virgo vidua domi residens deflet desertam suam solitudinem, aegra corporis, animi saucia,<a class="footnoteLink" href="#note_LCL044_200_67" id="target_note_LCL044_200_67"><sup>67</sup></a> et quamvis gentibus totis complacitam odit in se suam formositatem. Sic infortunatissimae filiae miserrimus pater, suspectatis caelestibus odiis et irae superum metuens, dei Milesii vetustissimum percontatur oraculum, et a<a class="footnoteLink" href="#note_LCL044_200_68" id="target_note_LCL044_200_68"><sup>68</sup></a> tanto




</p></section><notes><section class="footnotes"><ul><li class="note" id="note_LCL044_200_65"><a class="footnoteCrossrefLink" href="#target_note_LCL044_200_65" title="Click to highlight in text"><sup class="lineRef">65</sup>Often emended to <span class="italic">profundum</span>, which is then taken as subject of <span class="italic">resedit</span>.</a></li><script type="text/javascript">document.getElementById('note_LCL044_200_65').style.display = "none";</script><li class="note" id="note_LCL044_200_66"><a class="footnoteCrossrefLink" href="#target_note_LCL044_200_66" title="Click to highlight in text"><sup class="lineRef">66</sup>The first part of this sentence is frequently and variously emended.</a></li><script type="text/javascript">document.getElementById('note_LCL044_200_66').style.display = "none";</script><li class="note" id="note_LCL044_200_67"><a class="footnoteCrossrefLink" href="#target_note_LCL044_200_67" title="Click to highlight in text"><sup class="lineRef">67</sup>F <span class="italic">animis audacia</span>.</a></li><script type="text/javascript">document.getElementById('note_LCL044_200_67').style.display = "none";</script><li class="note" id="note_LCL044_200_68"><a class="footnoteCrossrefLink" href="#target_note_LCL044_200_68" title="Click to highlight in text"><sup class="lineRef">68</sup>F has no preposition. Some larger change may well be preferable, e.g. inserting <span class="italic">venerato</span> after <span class="italic">victimis</span>.</a></li><script type="text/javascript">document.getElementById('note_LCL044_200_68').style.display = "none";</script></ul></section></notes></section>