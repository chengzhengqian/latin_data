<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

medius et inter conferta iumenta latenter absconditus clunibus
meis ab aggressionibus<a class="footnoteLink" href="#note_LCL453_74_31" id="target_note_LCL453_74_31"><sup>31</sup></a> ferinis consulebam; iamque
me cursu celeri ceteros equos antecellentem mirabantur
omnes. Sed illa pernicitas non erat alacritatis meae, sed
formidinis indicium. Denique mecum ipse reputabam Pegasum
inclutum illum metu magis volaticum fuisse ac per
hoc merito pinnatum proditum, dum in altum et adusque
caelum sussilit ac resultat, formidans scilicet igniferae
morsum Chimaerae. Nam et illi pastores qui nos agebant
in speciem proelii manus obarmaverant: hic lanceam, ille
venabulum, alius gerebat spicula, fustem alius, sed et saxa,
quae salebrosa semita largiter sumministrabat. Erant qui
sudes praeacutas attollerent; plerique tamen ardentibus
facibus proterrebant feras; nec quicquam praeter unicam
tubam deerat quin acies esset proeliaris.</p>
<p>Sed nequicquam frustra<a class="footnoteLink" href="#note_LCL453_74_32" id="target_note_LCL453_74_32"><sup>32</sup></a> timorem illum satis inanem
perfuncti, longe peiores inhaesimus laqueos. Nam lupi,
forsitan confertae iuventutis strepitu vel certe nimia luce
flammarum deterriti, vel etiam aliorsum grassantes, nulli
contra nos aditum tulerunt ac ne procul saltem ulli comparuerant.</p>
<span class="br"></span><span class="lineNumber">17</span><span class="br"></span><p>Villae vero quam tunc forte praeteribamus coloni, multitudinem
nostram latrones rati, satis agentes rerum suarum
eximieque trepidi, canes rabidos et immanes et quibusvis
lupis et ursis saeviores, quos ad tutelae praesidia
curiose fuerant alumnati, iubilationibus solitis et cuiusce
modi vocibus nobis inhortantur; qui praeter genuinam ferocitatem




</p></section><notes><section class="footnotes"><ul><li class="note" id="note_LCL453_74_31"><a class="footnoteCrossrefLink" href="#target_note_LCL453_74_31" title="Click to highlight in text"><sup class="lineRef">31</sup>F <span class="italic">meis adgessionibus.</span></a></li><script type="text/javascript">document.getElementById('note_LCL453_74_31').style.display = "none";</script><li class="note" id="note_LCL453_74_32"><a class="footnoteCrossrefLink" href="#target_note_LCL453_74_32" title="Click to highlight in text"><sup class="lineRef">32</sup><span class="italic">nequicquam</span> should perhaps
be omitted, as a gloss on <span class="italic">frustra.</span></a></li><script type="text/javascript">document.getElementById('note_LCL453_74_32').style.display = "none";</script></ul></section></notes></section>