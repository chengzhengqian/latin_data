<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
audax et temeraria lucerna et Amoris vile ministerium, ipsum ignis totius deum<a class="footnoteLink" href="#note_LCL044_242_36" id="target_note_LCL044_242_36"><sup>36</sup></a> aduris, cum te scilicet amator aliquis, ut diutius cupitis etiam nocte potiretur, primus invenerit. Sic inustus exsiluit deus visaque detectae fidei colluvie protinus ex osculis<a class="footnoteLink" href="#note_LCL044_242_37" id="target_note_LCL044_242_37"><sup>37</sup></a> et manibus infelicissimae coniugis tacitus avolavit.</p>
<span class="br"></span><span class="lineNumber">24</span><span class="br"></span><p>“At Psyche, statim resurgentis eius crure dextero manibus ambabus arrepto, sublimis evectionis appendix miseranda et per nubilas plagas penduli comitatus extrema consequia, tandem fessa delabitur solo. Nec deus amator humi iacentem deserens, involavit proximam cupressum, deque eius alto cacumine sic eam graviter commotus affatur:</p>
<p>“‘Ego quidem, simplicissima Psyche, parentis meae Veneris praeceptorum immemor, quae te miseri extremique hominis devinctam cupidine infimo matrimonio addici iusserat, ipse potius amator advolavi tibi. Sed hoc feci leviter, scio, et praeclarus ille sagittarius ipse me telo meo percussi teque coniugem meam feci, ut bestia scilicet tibi viderer et ferro caput excideres meum, quod istos amatores tuos oculos gerit. Haec tibi identidem semper cavenda censebam, haec benivole remonebam. Sed illae quidem consiliatrices egregiae tuae tam perniciosi magisterii dabunt actutum mihi poenas; te vero tantum fuga mea punivero.’ Et cum termino sermonis pinnis in altum se proripuit.</p>
<span class="br"></span><span class="lineNumber">25</span><span class="br"></span><p>“Psyche vero, humi prostrata et quantum visu<a class="footnoteLink" href="#note_LCL044_242_38" id="target_note_LCL044_242_38"><sup>38</sup></a> poterat



</p></section><notes><section class="footnotes"><ul><li class="note" id="note_LCL044_242_36"><a class="footnoteCrossrefLink" href="#target_note_LCL044_242_36" title="Click to highlight in text"><sup class="lineRef">36</sup>Or perhaps <span class="italic">dominum</span>.</a></li><script type="text/javascript">document.getElementById('note_LCL044_242_36').style.display = "none";</script><li class="note" id="note_LCL044_242_37"><a class="footnoteCrossrefLink" href="#target_note_LCL044_242_37" title="Click to highlight in text"><sup class="lineRef">37</sup>F <span class="italic">prorsus ex oculis</span>.</a></li><script type="text/javascript">document.getElementById('note_LCL044_242_37').style.display = "none";</script><li class="note" id="note_LCL044_242_38"><a class="footnoteCrossrefLink" href="#target_note_LCL044_242_38" title="Click to highlight in text"><sup class="lineRef">38</sup>F <span class="italic">visi</span>.</a></li><script type="text/javascript">document.getElementById('note_LCL044_242_38').style.display = "none";</script></ul></section></notes></section>