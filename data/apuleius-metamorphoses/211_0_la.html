<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

reformari potest. Mihi denique id ipsum commentum,
quod momentariam salutem repperisse videbatur, periculum
grande, immo praesens exitium, conflavit aliud.</p>
<span class="br"></span><span class="lineNumber">2</span><span class="br"></span><p>Nam quidam subito puer mobili ac trepida facie percitus,
ut familiares inter se susurrabant, irrumpit triclinium,
suoque annuntiat domino de proximo angiportu canem rabidam
paulo ante per posticam impetu miro sese direxisse
ardentique prorsus furore venaticos canes invasisse, ac
dehinc proximum petisse stabulum atque ibi pleraque
iumenta incurrisse pari saevitia, nec postremum saltem
hominibus pepercisse; nam Myrtilum mulionem et Hephaestionem
cocum et Hypnophilum<a class="footnoteLink" href="#note_LCL453_104_4" id="target_note_LCL453_104_4"><sup>4</sup></a> cubicularium et
Apollonium medicum, immo vero et plures alios ex familia
abigere temptantes, variis morsibus quemque lacerasse,
certe venenatis morsibus contacta<a class="footnoteLink" href="#note_LCL453_104_5" id="target_note_LCL453_104_5"><sup>5</sup></a> non nulla iumenta efferari<a class="footnoteLink" href="#note_LCL453_104_6" id="target_note_LCL453_104_6"><sup>6</sup></a>
simili rabie. Quae res omnium statim percussit animos,
ratique me etiam eadem peste infectum ferocire,
arreptis cuiusce modi telis, mutuoque ut exitium commune
protelarent cohortati, ipsi potius eodem vesaniae
morbo laborantes persequuntur. Nec dubio me lanceis illis
vel venabulis, immo vero et bipennibus, quae facile famuli
sumministraverant, membratim compilassent, ni, respecto
subiti periculi turbine, cubiculum in quo mei domini devertebant
protinus irrupissem. Tunc clausis obseratisque
super me foribus obsidebant locum, quoad sine ullo congressionis<a class="footnoteLink" href="#note_LCL453_106_7" id="target_note_LCL453_106_7"><sup>7</sup></a>
</p></section><notes><section class="footnotes"><ul><li class="note" id="note_LCL453_104_4"><a class="footnoteCrossrefLink" href="#target_note_LCL453_104_4" title="Click to highlight in text"><sup class="lineRef">4</sup>This is only a guess at the appropriate name, which F gives as
<span class="italic">hypatafium.</span></a></li><script type="text/javascript">document.getElementById('note_LCL453_104_4').style.display = "none";</script><li class="note" id="note_LCL453_104_5"><a class="footnoteCrossrefLink" href="#target_note_LCL453_104_5" title="Click to highlight in text"><sup class="lineRef">5</sup>F <span class="italic">contracta.</span></a></li><script type="text/javascript">document.getElementById('note_LCL453_104_5').style.display = "none";</script><li class="note" id="note_LCL453_104_6"><a class="footnoteCrossrefLink" href="#target_note_LCL453_104_6" title="Click to highlight in text"><sup class="lineRef">6</sup>F <span class="italic">efferatria.</span></a></li><script type="text/javascript">document.getElementById('note_LCL453_104_6').style.display = "none";</script></ul></section></notes></section>