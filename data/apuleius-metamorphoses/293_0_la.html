<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

nostratis reguntur, renuntiat sermone rituque Graeciensi
τὰ πλοιαφέσια.<a class="footnoteLink" href="#note_LCL453_268_34" id="target_note_LCL453_268_34"><sup>34</sup></a> Quam vocem feliciter cunctis evenire
signavit populi clamor insecutus. Exin gaudio delibuti
populares thallos, verbenas, corollas ferentes, exosculatis
vestigiis deae, quae gradibus haerebat argento formata, ad
suos discedunt lares. Nec tamen me sinebat animus ungue
latius indidem digredi sed intentus in<a class="footnoteLink" href="#note_LCL453_268_35" id="target_note_LCL453_268_35"><sup>35</sup></a> deae specimen
pristinos casus meos recordabar.</p>
<span class="br"></span><span class="lineNumber">18</span><span class="br"></span><p>Nec tamen Fama volucris pigra pinnarum tarditate cessaverat,
sed protinus in patria deae providentis adorabile
beneficium meamque ipsius fortunam memorabilem narraverat
passim. Confestim denique familiares ac vernulae
quique mihi proximo nexu sanguinis cohaerebant, luctu
deposito quem de meae mortis falso nuntio susceperant,
repentino laetati gaudio varie quisque munerabundi ad
meum festinant ilico diurnum reducemque ab inferis
conspectum. Quorum desperata ipse etiam facie recreatus
oblationes honestas aequi bonique facio, quippe cum mihi
familiares, quo ad cultum sumptumque largiter succederet,
deferre prospicue curassent.</p>
<span class="br"></span><span class="lineNumber">19</span><span class="br"></span><p>Affatis itaque ex officio singulis narratisque meis propere<a class="footnoteLink" href="#note_LCL453_268_36" id="target_note_LCL453_268_36"><sup>36</sup></a>
et pristinis aerumnis et praesentibus gaudiis, me
rursum ad deae gratissimum mihi refero conspectum, aedibusque
conductis intra consaeptum templi larem temporarium
mihi constituo, deae ministeriis adhuc privatis






</p></section><notes><section class="footnotes"><ul><li class="note" id="note_LCL453_268_34"><a class="footnoteCrossrefLink" href="#target_note_LCL453_268_34" title="Click to highlight in text"><sup class="lineRef">34</sup>The Greek is somewhat garbled in F.</a></li><script type="text/javascript">document.getElementById('note_LCL453_268_34').style.display = "none";</script><li class="note" id="note_LCL453_268_35"><a class="footnoteCrossrefLink" href="#target_note_LCL453_268_35" title="Click to highlight in text"><sup class="lineRef">35</sup><span class="italic">in</span> is an editorial addition.</a></li><script type="text/javascript">document.getElementById('note_LCL453_268_35').style.display = "none";</script><li class="note" id="note_LCL453_268_36"><a class="footnoteCrossrefLink" href="#target_note_LCL453_268_36" title="Click to highlight in text"><sup class="lineRef">36</sup>F <span class="italic">pro.</span></a></li><script type="text/javascript">document.getElementById('note_LCL453_268_36').style.display = "none";</script></ul></section></notes></section>