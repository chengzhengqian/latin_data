<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
ventrem saginare vel in voluptatem Veneriam convenire tristitie animi, languore corporis, damnisque ceteris vexatum iri praedicabunt.<a class="footnoteLink" href="#note_LCL044_194_55" id="target_note_LCL044_194_55"><sup>55</sup></a> Sed ego te narrationibus lepidis anilibusque fabulis protinus avocabo.” Et incipit:</p>
<span class="br"></span><span class="lineNumber">28</span><span class="br"></span><p>“Erant in quadam civitate rex et regina. Hi tres numero filias forma conspicuas habuere. Sed maiores quidem natu, quamvis gratissima specie, idonee tamen celebrari posse laudibus humanis credebantur. At vero puellae iunioris tam praecipua, tam praeclara pulchritudo nec exprimi ac ne sufficienter quidem laudari sermonis humani penuria poterat. Multi denique civium et advenae copiosi, quos eximii spectaculi rumor studiosa celebritate congregabat, inaccessae formositatis admiratione stupidi et admoventes oribus suis dexteram, primore digito in erectum pollicem residente,<a class="footnoteLink" href="#note_LCL044_194_56" id="target_note_LCL044_194_56"><sup>56</sup></a> ut ipsam prorsus deam Venerem venerabantur<a class="footnoteLink" href="#note_LCL044_194_57" id="target_note_LCL044_194_57"><sup>57</sup></a> religiosis adorationibus. Iamque proximas civitates et attiguas regiones fama pervaserat deam quam caerulum profundum pelagi peperit et ros spumantium fluctuum educavit iam numinis sui passim tributa venia in mediis conversari populi coetibus, vel certe rursum novo caelestium stillarum germine non maria, sed terras, Venerem aliam virginali flore praeditam pullulasse.</p>
<span class="br"></span><span class="lineNumber">29</span><span class="br"></span><p>“Sic immensum procedit in dies opinio; sic insulas iam



</p></section><notes><section class="footnotes"><ul><li class="note" id="note_LCL044_194_55"><a class="footnoteCrossrefLink" href="#target_note_LCL044_194_55" title="Click to highlight in text"><sup class="lineRef">55</sup>F <span class="italic">tristitiae animi languori corporis damnique ceteris vel axatum iri praedicabant</span>. The restoration is far from certain, although the meaning seems clear.</a></li><script type="text/javascript">document.getElementById('note_LCL044_194_55').style.display = "none";</script><li class="note" id="note_LCL044_194_56"><a class="footnoteCrossrefLink" href="#target_note_LCL044_194_56" title="Click to highlight in text"><sup class="lineRef">56</sup>F <span class="italic">residentem. eam</span> should perhaps be supplied before <span class="italic">ut</span>.</a></li><script type="text/javascript">document.getElementById('note_LCL044_194_56').style.display = "none";</script><li class="note" id="note_LCL044_194_57"><a class="footnoteCrossrefLink" href="#target_note_LCL044_194_57" title="Click to highlight in text"><sup class="lineRef">57</sup>F has no verb. Most editors prefer to insert <span class="italic">venerabantur</span> somewhere, but <span class="italic">religiosis adorabant orationibus</span> has also been suggested.</a></li><script type="text/javascript">document.getElementById('note_LCL044_194_57').style.display = "none";</script></ul></section></notes></section>