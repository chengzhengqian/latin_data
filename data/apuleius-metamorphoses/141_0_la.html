<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
periculo laborique isto temere succumbis? Nam si spiritus corpore tuo semel fuerit seiugatus, ibis quidem profecto</p>
<span class="br"></span><span class="lineNumber">18</span><span class="br"></span><p>ad imum Tartarum, sed inde nullo pacto redire poteris.
Mihi ausculta. Lacedaemo, Achaiae nobilis civitas, non longe sita est. Huius conterminam deviis abditam locis quaere Taenarum. Inibi spiraculum Ditis, et per portas hiantes monstratur iter invium, cui<a class="footnoteLink" href="#note_LCL044_282_34" id="target_note_LCL044_282_34"><sup>34</sup></a> te limine transmeato simul commiseris, iam canale directo perges ad ipsam Orci regiam. Sed non hactenus vacua debebis per illas tenebras incedere, sed offas polentae mulso concretas ambabus gestare manibus, at in ipso ore duas ferre stipes. Iamque confecta bona parte mortiferae viae, continaberis claudum asinum lignorum gerulum cum agasone simili, qui te rogabit decidentis<a class="footnoteLink" href="#note_LCL044_282_35" id="target_note_LCL044_282_35"><sup>35</sup></a> sarcinae fusticulos aliquos porrigas ei; sed tu nulla voce deprompta tacita praeterito. Nec mora cum ad flumen mortuum venies, cui praefectus Charon, protinus expetens portorium, sic ad ripam ulteriorem sutili cumba deducit commeantes. Ergo et inter mortuos avaritia vivit, nec Charon ille Ditis exactor<a class="footnoteLink" href="#note_LCL044_282_36" id="target_note_LCL044_282_36"><sup>36</sup></a> tantus deus quicquam gratuito facit. Sed moriens pauper viaticum debet quaerere, et aes si forte prae manu non fuerit, nemo eum exspirare patietur. Huic squalido seni dabis nauli nomine






</p></section><notes><section class="footnotes"><ul><li class="note" id="note_LCL044_282_34"><a class="footnoteCrossrefLink" href="#target_note_LCL044_282_34" title="Click to highlight in text"><sup class="lineRef">34</sup>F <span class="italic">cuius</span>.</a></li><script type="text/javascript">document.getElementById('note_LCL044_282_34').style.display = "none";</script><li class="note" id="note_LCL044_282_35"><a class="footnoteCrossrefLink" href="#target_note_LCL044_282_35" title="Click to highlight in text"><sup class="lineRef">35</sup>F <span class="italic">decidenti</span>.</a></li><script type="text/javascript">document.getElementById('note_LCL044_282_35').style.display = "none";</script><li class="note" id="note_LCL044_282_36"><a class="footnoteCrossrefLink" href="#target_note_LCL044_282_36" title="Click to highlight in text"><sup class="lineRef">36</sup>F <span class="italic">Ditis et pater</span>.</a></li><script type="text/javascript">document.getElementById('note_LCL044_282_36').style.display = "none";</script></ul></section></notes></section>