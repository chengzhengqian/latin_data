<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

propitiatur. Eram cultor denique assiduus, fani
quidem advena, religionis autem indigena.</p>
<p>Ecce transcurso signifero circulo Sol magnus annum
compleverat, et quietem meam rursus interpellat numinis
benefici cura pervigilis, et rursus teletae, rursus sacrorum
commonet. Mirabar quid rei temptaret, quid pronuntiaret</p>
<span class="br"></span><span class="lineNumber">27</span><span class="br"></span><p>futurum. Quidni? Plenissime iam dudum videbar initiatus.
Ac dum religiosum scrupulum partim apud meum sensum
disputo, partim sacratorum consiliis examino, novum
mirumque plane comperior: deae quidem me tantum
sacris imbutum, at magni dei deumque summi parentis,
invicti Osiris, necdum sacris illustratum; quamquam enim
conexa, immo vero unita<a class="footnoteLink" href="#note_LCL453_286_55" id="target_note_LCL453_286_55"><sup>55</sup></a> ratio numinis religionisque esset,
tamen teletae discrimen interesse maximum; prohinc
me quoque peti magno etiam deo famulum sentire deberem.</p>
<p>Nec diu res in ambiguo stetit. Nam proxima nocte vidi
quendam de sacratis linteis iniectum, qui thyrsos et hederas
et tacenda quaedam gerens ad ipsos meos lares collocaret,
et occupato sedili meo religionis amplae denuntiaret
epulas. Is, ut agnitionem mihi scilicet certo aliquo sui signo
sumministraret, sinistri pedis talo paululum reflexo, cunctabundo
clementer incedebat vestigio. Sublata est ergo
post tam manifestam deum voluntatem ambiguitatis tota
caligo, et ilico deae matutinis perfectis salutationibus summo



</p></section><notes><section class="footnotes"><ul><li class="note" id="note_LCL453_286_55"><a class="footnoteCrossrefLink" href="#target_note_LCL453_286_55" title="Click to highlight in text"><sup class="lineRef">55</sup>F <span class="italic">munita.</span></a></li><script type="text/javascript">document.getElementById('note_LCL453_286_55').style.display = "none";</script></ul></section></notes></section>