<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
de stipibus quas feres alteram, sic tamen ut ipse sua manu de tuo sumat ore. Nec setius tibi pigrum fluentum transmeanti quidam supernatans senex mortuus putres attollens manus orabit ut eum intra navigium trahas<a class="footnoteLink" href="#note_LCL044_284_37" id="target_note_LCL044_284_37"><sup>37</sup></a>; nec tu</p>
<span class="br"></span><span class="lineNumber">19</span><span class="br"></span><p>tamen illicita afflectare pietate. Transito fluvio modicum te progressam<a class="footnoteLink" href="#note_LCL044_284_38" id="target_note_LCL044_284_38"><sup>38</sup></a> textrices orabunt anus telam struentes, manus paulisper accommodes; nec id tamen tibi contingere fas est. Nam haec omnia tibi et multa alia de Veneris insidiis orientur, ut vel unam de manibus omittas offulam. Nec putes futile istud polentacium damnum leve: altera enim perdita, lux haec tibi prorsus denegabitur. Canis namque praegrandis, teriugo et satis amplo capite praeditus, immanis et formidabilis, tonantibus<a class="footnoteLink" href="#note_LCL044_284_39" id="target_note_LCL044_284_39"><sup>39</sup></a> oblatrans faucibus mortuos, quibus iam nil mali potest facere, frustra territando, ante ipsum limen et atra atria Proserpinae semper excubans servat vacuam Ditis domum. Hunc offrenatum unius offulae praeda facile praeteribis ad ipsamque protinus Proserpinam introibis, quae te comiter excipiet ac benigne, ut et molliter assidere et prandium opipare suadeat sumere. Sed tu et humi reside et panem sordidum petitum esto; deinde nuntiato quid adveneris, susceptoque quod offeretur<a class="footnoteLink" href="#note_LCL044_284_40" id="target_note_LCL044_284_40"><sup>40</sup></a> rursus remeans canis saevitiam offula reliqua redime; ac deinde, avaro navitae data quam reservaveras stipe transitoque eius fluvio, recolens<a class="footnoteLink" href="#note_LCL044_284_41" id="target_note_LCL044_284_41"><sup>41</sup></a> priora vestigia ad istum caelestium siderum redies chorum. Sed inter omnia hoc observandum praecipue tibi censeo, ne velis aperire





</p></section><notes><section class="footnotes"><ul><li class="note" id="note_LCL044_284_37"><a class="footnoteCrossrefLink" href="#target_note_LCL044_284_37" title="Click to highlight in text"><sup class="lineRef">37</sup>F <span class="italic">tradas</span>.</a></li><script type="text/javascript">document.getElementById('note_LCL044_284_37').style.display = "none";</script><li class="note" id="note_LCL044_284_38"><a class="footnoteCrossrefLink" href="#target_note_LCL044_284_38" title="Click to highlight in text"><sup class="lineRef">38</sup>F <span class="italic">progressa</span>.</a></li><script type="text/javascript">document.getElementById('note_LCL044_284_38').style.display = "none";</script><li class="note" id="note_LCL044_284_39"><a class="footnoteCrossrefLink" href="#target_note_LCL044_284_39" title="Click to highlight in text"><sup class="lineRef">39</sup>F <span class="italic">conantibus</span>.</a></li><script type="text/javascript">document.getElementById('note_LCL044_284_39').style.display = "none";</script><li class="note" id="note_LCL044_284_40"><a class="footnoteCrossrefLink" href="#target_note_LCL044_284_40" title="Click to highlight in text"><sup class="lineRef">40</sup>F <span class="italic">efferetur</span>.</a></li><script type="text/javascript">document.getElementById('note_LCL044_284_40').style.display = "none";</script><li class="note" id="note_LCL044_284_41"><a class="footnoteCrossrefLink" href="#target_note_LCL044_284_41" title="Click to highlight in text"><sup class="lineRef">41</sup>Or perhaps <span class="italic">recalcans</span> “retreading”.</a></li><script type="text/javascript">document.getElementById('note_LCL044_284_41').style.display = "none";</script></ul></section></notes></section>