<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

desperatissimum istum latronem certum extremae poenae,
quae more maiorum in eum competit, cruciatus istos
ut leviores facile tolerare. Sed si vere puer meis temperatam
manibus sumpsit potionem, vivit et quiescit et dormit,
et protinus marcido sopore discusso remeabit ad diem lucidam.
Quod sive peremptus est, sive<a class="footnoteLink" href="#note_LCL453_194_10" id="target_note_LCL453_194_10"><sup>10</sup></a> morte praeventus
est, quaeratis licet causas mortis eius alias.”</p>
<span class="br"></span><span class="lineNumber">12</span><span class="br"></span><p>Ad istum modum seniore adorante placuit,<a class="footnoteLink" href="#note_LCL453_194_11" id="target_note_LCL453_194_11"><sup>11</sup></a> et itur
confestim magna cum festinatione ad illud sepulcrum quo
corpus pueri depositum iacebat. Nemo de curia, de optimatibus
nemo, ac ne de ipso quidem populo quisquam qui
non illuc curiose confluxerit. Ecce pater, suis ipse manibus
coperculo capuli remoto, commodum discusso mortifero
sopore surgentem postliminio mortis deprehendit filium,
eumque complexus artissime, verbis impar praesenti gaudio,
producit ad populum. Atque ut erat adhuc feralibus
amiculis instrictus atque obditus deportatur ad iudicium
puer. Iamque liquido servi nequissimi atque mulieris nequioris
patefactis sceleribus procedit in medium nuda veritas,
et novercae quidem perpetuum indicitur exilium,
servus vero patibulo suffigitur, et omnium consensu bono
medico sinuntur aurei, opportuni somnii pretium. Et illius
quidem senis famosa atque fabulosa fortuna providentiae
divinae condignum accepit exitum, qui momento modico,
immo puncto exiguo, post orbitatis periculum adulescentium
duorum pater repente factus est.</p>
</section><notes><section class="footnotes"><ul><li class="note" id="note_LCL453_194_10"><a class="footnoteCrossrefLink" href="#target_note_LCL453_194_10" title="Click to highlight in text"><sup class="lineRef">10</sup>F <span class="italic">si.</span> Some editors delete the preceding clause, <span class="italic">sive peremptus
est,</span> perhaps rightly.</a></li><script type="text/javascript">document.getElementById('note_LCL453_194_10').style.display = "none";</script><li class="note" id="note_LCL453_194_11"><a class="footnoteCrossrefLink" href="#target_note_LCL453_194_11" title="Click to highlight in text"><sup class="lineRef">11</sup>Perhaps some infinitive meaning “investigate” or “verify”
should be added; Robertson suggests <span class="italic">explorare.</span></a></li><script type="text/javascript">document.getElementById('note_LCL453_194_11').style.display = "none";</script></ul></section></notes></section>