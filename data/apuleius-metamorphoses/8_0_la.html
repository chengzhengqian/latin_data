<section class="div1 language" lang="la"><header><hgroup><h1>Apuleius</h1></hgroup></header><section class="div2">
<p>“‘Oro te,’ inquam ‘aulaeum tragicum dimoveto et siparium scaenicum complicato et cedo verbis communibus.’</p>
<p>“‘Vis’ inquit ‘unum vel alterum, immo plurima eius audire facta? Nam ut se ament efflictim non modo incolae, verum etiam Indi vel Aethiopes utrique vel ipsi Anticthones, folia sunt artis et nugae merae. Sed quod in conspectum plurium perpetravit audi.</p>
<span class="br"></span><span class="lineNumber">9</span><span class="br"></span><p>“‘Amatorem suum, quod in aliam temerasset, unico verbo mutavit in feram castorem, quod ea bestia captivitati metuens ab insequentibus se praecisione genitalium liberat, ut illi quoque simile, quod Venerem habuit in aliam,<a class="footnoteLink" href="#note_LCL044_16_20" id="target_note_LCL044_16_20"><sup>20</sup></a> proveniret. Cauponem quoque vicinum atque ob id aemulum deformavit in ranam, et nunc senex ille dolium<a class="footnoteLink" href="#note_LCL044_16_21" id="target_note_LCL044_16_21"><sup>21</sup></a> innatans vini sui adventores pristinos in faece summissus officiosis roncis raucus appellat. Alium de foro, quod adversus eam locutus esset, in arietem deformavit, et nunc aries ille causas agit. Eadem amatoris sui uxorem, quod in eam dicacule probrum dixerat, iam in sarcina praegnationis,<a class="footnoteLink" href="#note_LCL044_16_22" id="target_note_LCL044_16_22"><sup>22</sup></a> obsepto utero et repigrato fetu perpetua praegnatione damnavit, et, ut cuncti numerant, iam octo annorum onere misella illa velut elephantum paritura distenditur.</p>
</section><notes><section class="footnotes"><ul><li class="note" id="note_LCL044_16_20"><a class="footnoteCrossrefLink" href="#target_note_LCL044_16_20" title="Click to highlight in text"><sup class="lineRef">20</sup>The clause <span class="italic">quod . . . aliam</span> should perhaps be deleted: it repeats the meaning of <span class="italic">quod in aliam temerasset</span> above, and may be an explanatory gloss on that somewhat unusual expression.</a></li><script type="text/javascript">document.getElementById('note_LCL044_16_20').style.display = "none";</script><li class="note" id="note_LCL044_16_21"><a class="footnoteCrossrefLink" href="#target_note_LCL044_16_21" title="Click to highlight in text"><sup class="lineRef">21</sup>Often emended to <span class="italic">dolio.</span></a></li><script type="text/javascript">document.getElementById('note_LCL044_16_21').style.display = "none";</script><li class="note" id="note_LCL044_16_22"><a class="footnoteCrossrefLink" href="#target_note_LCL044_16_22" title="Click to highlight in text"><sup class="lineRef">22</sup><span class="italic">praegnationis</span> should perhaps be deleted as an ancient editor’s attempt to clarify the colorful expression <span class="italic">in sarcina</span> “in the baggage”, “with a load”.</a></li><script type="text/javascript">document.getElementById('note_LCL044_16_22').style.display = "none";</script></ul></section></notes></section>