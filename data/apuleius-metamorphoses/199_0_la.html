<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

cum fletu maximo singulorum iuvenum genua contingens
sic adorabat:</p>
<span class="br"></span><span class="lineNumber">20</span><span class="br"></span><p>“Per Fortunas vestrosque Genios, sic ad meae senectutis
spatia validi laetique veniatis, decepto seni subsistite
meumque parvulum ab inferis ereptum canis meis reddite.
Nepos namque meus et itineris huius suavis comes,
dum forte passerem incantantem saepiculae consectatur
arripere, delapsus in proximam foveam quae fruticibus
imis suppatet, in extremo iam vitae consistit periculo,
quippe cum de fletu ac voce ipsius avum sibi saepicule clamitantis
vivere illum quidem sentiam, sed per corporis, ut
videtis, mei defectam valetudinem opitulari nequeam. At
vobis aetatis et roboris beneficio facile est suppetiari miserrimo
seni, puerumque illum novissimum successionis
meae atque unicam stirpem sospitem mihi facere.”</p>
<span class="br"></span><span class="lineNumber">21</span><span class="br"></span><p>Sic deprecantis suamque canitiem distrahentis totos
quidem miseruit. Sed unus prae ceteris et animo fortior et
aetate iuvenior et corpore validior, quique solus praeter
alios incolumis proelium superius evaserat, exsurgit alacer
et, percontatus quonam loci puer ille decidisset, monstrantem
digito non longe frutices horridos senem illum
impigre comitatur. Ac dum pabulo nostro suaque cura
refecti sarcinulis quisque sumptis suis viam capessunt, clamore
primum nominatim cientes illum iuvenem frequenter
inclamant, mox mora<a class="footnoteLink" href="#note_LCL453_80_35" id="target_note_LCL453_80_35"><sup>35</sup></a> diutina commoti mittunt e suis
arcessitorem unum, qui requisitum comitem tempestivae
viae commonefactum reduceret. At ille modicum commoratum<a class="footnoteLink" href="#note_LCL453_80_36" id="target_note_LCL453_80_36"><sup>36</sup></a>
refert sese, buxanti pallore trepidus<a class="footnoteLink" href="#note_LCL453_80_37" id="target_note_LCL453_80_37"><sup>37</sup></a>; mira super



</p></section><notes><section class="footnotes"><ul><li class="note" id="note_LCL453_80_35"><a class="footnoteCrossrefLink" href="#target_note_LCL453_80_35" title="Click to highlight in text"><sup class="lineRef">35</sup>F <span class="italic">hora.</span></a></li><script type="text/javascript">document.getElementById('note_LCL453_80_35').style.display = "none";</script><li class="note" id="note_LCL453_80_36"><a class="footnoteCrossrefLink" href="#target_note_LCL453_80_36" title="Click to highlight in text"><sup class="lineRef">36</sup>Usually emended to <span class="italic">commoratus.</span></a></li><script type="text/javascript">document.getElementById('note_LCL453_80_36').style.display = "none";</script><li class="note" id="note_LCL453_80_37"><a class="footnoteCrossrefLink" href="#target_note_LCL453_80_37" title="Click to highlight in text"><sup class="lineRef">37</sup>Various editors punctuate differently and add one or more
conjunctions.</a></li><script type="text/javascript">document.getElementById('note_LCL453_80_37').style.display = "none";</script></ul></section></notes></section>