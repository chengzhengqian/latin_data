<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

immo vero formidinem, iniecto non scrupulo sed lancea, ne quo numinis ministerio similiter usa sermones istos nostros anus illa cognoscat. Itaque maturius quieti nos reponamus et, somno levata lassitudine, noctis antelucio aufugiamus istinc quam pote<a class="footnoteLink" href="#note_LCL044_20_24" id="target_note_LCL044_20_24"><sup>24</sup></a> longissime.’</p>
<p>“Haec adhuc me suadente, insolita vinolentia ac diuturna fatigatione pertentatus bonus Socrates iam sopitus stertebat altius. Ego vero, adducta fore pessulisque firmatis, grabatulo etiam pone cardinem<a class="footnoteLink" href="#note_LCL044_20_25" id="target_note_LCL044_20_25"><sup>25</sup></a> supposito et probe aggesto, super eum me recipio. Ac primum prae metu aliquantisper vigilo, dein circa tertiam ferme vigiliam paululum coniveo. Commodum quieveram et repente impulsu maiore quam ut latrones crederes ianuae reserantur, immo vero fractis et evulsis funditus cardinibus prosternuntur. Grabatulus, alioquin breviculus et uno pede mutilus ac putris, impetus tanti violentia prosternitur; me quoque evolutum atque excussum humi recidens in inversum cooperit ac tegit.</p>
<span class="br"></span><span class="lineNumber">12</span><span class="br"></span><p>“Tunc ego sensi naturalitus quosdam affectus in contrarium provenire. Nam ut lacrimae saepicule de gaudio prodeunt, ita et in illo nimio pavore risum nequivi continere, de Aristomene testudo factus. Ac dum infimum<a class="footnoteLink" href="#note_LCL044_20_26" id="target_note_LCL044_20_26"><sup>26</sup></a> deiectus obliquo aspectu quid rei sit, grabatuli sollertia munitus, opperior, video mulieres duas altioris aetatis. Lucernam lucidam gerebat una, spongiam et nudum gladium altera.



</p></section><notes><section class="footnotes"><ul><li class="note" id="note_LCL044_20_24"><a class="footnoteCrossrefLink" href="#target_note_LCL044_20_24" title="Click to highlight in text"><sup class="lineRef">24</sup>F <span class="italic">puta.</span></a></li><script type="text/javascript">document.getElementById('note_LCL044_20_24').style.display = "none";</script><li class="note" id="note_LCL044_20_25"><a class="footnoteCrossrefLink" href="#target_note_LCL044_20_25" title="Click to highlight in text"><sup class="lineRef">25</sup>Or <span class="italic">cardines</span>, for F’s <span class="italic">cardine.</span></a></li><script type="text/javascript">document.getElementById('note_LCL044_20_25').style.display = "none";</script><li class="note" id="note_LCL044_20_26"><a class="footnoteCrossrefLink" href="#target_note_LCL044_20_26" title="Click to highlight in text"><sup class="lineRef">26</sup>Often emended: e.g. <span class="italic">in imum</span>, <span class="italic">in fimum</span> (“into the dung”), <span class="italic">in limum</span> (“into the mud”).</a></li><script type="text/javascript">document.getElementById('note_LCL044_20_26').style.display = "none";</script></ul></section></notes></section>