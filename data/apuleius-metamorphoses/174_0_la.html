<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

medullaris insideret dolor. Coxaeque dexterae semper
ictus incutiens et unum feriendo locum dissipato corio et
ulceris latissimi facto foramine, immo fovea vel etiam fenestra,
nullus tamen desinebat identidem vulnus sanguine
delibutum obtundere. Lignorum vero tanto me premebat
pondere ut fascium molem elephanto non asino paratam
putares. Ille vero etiam quotiens in alterum latus praeponderans
declinarat sarcina, cum deberet potius gravantis
ruinae fustes demere et levata paulisper pressura sanare
me, vel certe in alterum latus translatis peraequare, contra
lapidibus additis insuper sic iniquitati ponderis medebatur.</p>
<span class="br"></span><span class="lineNumber">18</span><span class="br"></span><p>Nec tamen post tantas meas clades immodico sarcinae
pondere contentus, cum fluvium transcenderemus qui
forte praeter viam defluebat, peronibus suis ab aquae madore
consulens ipse quoque insuper lumbos meos insiliens
residebat, exiguum scilicet et illud tantae molis superpondium.
Ac si quo casu limo caenoso ripae supercilia<a class="footnoteLink" href="#note_LCL453_30_33" id="target_note_LCL453_30_33"><sup>33</sup></a> lubricante
oneris impatientia prolapsus deruissem, cum deberet
egregius agaso manum porrigere, capistro suspendere,
cauda sublevare, certe partem tanti oneris, quoad resurgerem
saltem, detrahere, nullum quidem defesso mihi ferebat
auxilium; sed occipiens a capite, immo vero et ipsis
auribus, totum me compilabat<a class="footnoteLink" href="#note_LCL453_30_34" id="target_note_LCL453_30_34"><sup>34</sup></a> fusti grandissimo, donec
fomentivice ipsae me plagae suscitarent.</p>
<p>Idem mihi talem etiam excogitavit perniciem: spinas


</p></section><notes><section class="footnotes"><ul><li class="note" id="note_LCL453_30_33"><a class="footnoteCrossrefLink" href="#target_note_LCL453_30_33" title="Click to highlight in text"><sup class="lineRef">33</sup>F <span class="italic">supercilio.</span></a></li><script type="text/javascript">document.getElementById('note_LCL453_30_33').style.display = "none";</script><li class="note" id="note_LCL453_30_34"><a class="footnoteCrossrefLink" href="#target_note_LCL453_30_34" title="Click to highlight in text"><sup class="lineRef">34</sup>F has <span class="italic">cidit</span> after <span class="italic">compilabat,</span> at the beginning of a new page,
possibly from a gloss <span class="italic">concidit.</span></a></li><script type="text/javascript">document.getElementById('note_LCL453_30_34').style.display = "none";</script></ul></section></notes></section>