<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

buxeo macieque foedata, et discerptae comae semicanae
sordentes inspersu cineris pleramque eius anteventulae<a class="footnoteLink" href="#note_LCL453_150_58" id="target_note_LCL453_150_58"><sup>58</sup></a>
contegebant faciem. Haec talis, manu pistori<a class="footnoteLink" href="#note_LCL453_150_59" id="target_note_LCL453_150_59"><sup>59</sup></a> clementer
iniecta, quasi quippiam secreto collocutura, in suum sibi
cubiculum<a class="footnoteLink" href="#note_LCL453_150_60" id="target_note_LCL453_150_60"><sup>60</sup></a> deducit eum et adducta fore quam diutissime
demoratur. Sed cum esset iam confectum omne frumentum
quod inter manus opifices tractaverant, necessarioque
peti deberet aliud, servuli cubiculum propter astantes
dominum vocabant operique supplementum postulabant.
Atque ut illis iterum et saepicule vocaliter<a class="footnoteLink" href="#note_LCL453_150_61" id="target_note_LCL453_150_61"><sup>61</sup></a> clamantibus
nullus respondit dominus, iam forem pulsare validius et,
quod diligentissime fuerat oppessulata, maius peiusque
aliquid opinantes, nisu<a class="footnoteLink" href="#note_LCL453_150_62" id="target_note_LCL453_150_62"><sup>62</sup></a> valido reducto vel diffracto cardine,
tandem patefaciunt aditum. Nec uspiam reperta illa
muliere, vident e quodam tigillo constrictum iamque
exanimem pendere dominum; eumque nodo cervicis absolutum
detractumque summis plangoribus summisque
lamentationibus atque ultimo lavacro procurant, peractisque
feralibus officiis, frequenti prosequente comitatu,
tradunt sepulturae.</p>
<span class="br"></span><span class="lineNumber">31</span><span class="br"></span><p>Die sequenti filia eius accurrit e proximo castello, in
quod pridem denupserat, maesta atque crines pendulos
quatiens et interdum pugnis obtundens ubera. Quae nullo
quidem domus infortunium nuntiante cuncta cognorat,
sed ei per quietem obtulit sese flebilis patris sui facies adhuc
nodo revincta cervice, eique totum novercae scelus
aperuit de adulterio, de maleficio, et quem ad modum larvatus





</p></section><notes><section class="footnotes"><ul><li class="note" id="note_LCL453_150_58"><a class="footnoteCrossrefLink" href="#target_note_LCL453_150_58" title="Click to highlight in text"><sup class="lineRef">58</sup>F <span class="italic">anceventulae.</span></a></li><script type="text/javascript">document.getElementById('note_LCL453_150_58').style.display = "none";</script><li class="note" id="note_LCL453_150_59"><a class="footnoteCrossrefLink" href="#target_note_LCL453_150_59" title="Click to highlight in text"><sup class="lineRef">59</sup>F <span class="italic">pistoris.</span></a></li><script type="text/javascript">document.getElementById('note_LCL453_150_59').style.display = "none";</script><li class="note" id="note_LCL453_150_60"><a class="footnoteCrossrefLink" href="#target_note_LCL453_150_60" title="Click to highlight in text"><sup class="lineRef">60</sup>The reading <span class="italic">sibi cubiculum</span> seems certain: F originally had
<span class="italic">sibiculum,</span> which the scribe then changed to <span class="italic">cubiculum.</span></a></li><script type="text/javascript">document.getElementById('note_LCL453_150_60').style.display = "none";</script><li class="note" id="note_LCL453_150_61"><a class="footnoteCrossrefLink" href="#target_note_LCL453_150_61" title="Click to highlight in text"><sup class="lineRef">61</sup>F <span class="italic">illis saepicule et intervocaliter.</span></a></li><script type="text/javascript">document.getElementById('note_LCL453_150_61').style.display = "none";</script><li class="note" id="note_LCL453_150_62"><a class="footnoteCrossrefLink" href="#target_note_LCL453_150_62" title="Click to highlight in text"><sup class="lineRef">62</sup>F <span class="italic">nisi.</span></a></li><script type="text/javascript">document.getElementById('note_LCL453_150_62').style.display = "none";</script></ul></section></notes></section>