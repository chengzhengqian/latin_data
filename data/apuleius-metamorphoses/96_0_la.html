<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
invadunt protinus. Nec ullo de familiaribus nostris repugnante ac ne tantillum quidem resistente, miseram,<a class="footnoteLink" href="#note_LCL044_192_54" id="target_note_LCL044_192_54"><sup>54</sup></a> exanimem saevo pavore, trepido de medio matris gremio rapuere. Sic ad instar Attidis vel Protesilai dispectae disturbataeque nuptiae.</p>
<span class="br"></span><span class="lineNumber">27</span><span class="br"></span><p>“Sed ecce saevissimo somnio mihi nunc etiam redintegratur, immo vero cumulatur, infortunium meum. Nam visa sum mihi de domo, de thalamo, de cubiculo, de toro denique ipso violenter extracta, per solitudines avias infortunatissimi mariti nomen invocare, eumque, ut primum meis amplexibus viduatus est, adhuc unguentis madidum, coronis floridum, consequi vestigio me pedibus fugientem alienis. Utque clamore percito formosae raptum uxoris conquerens populi testatur auxilium, quidam de latronibus, importunae persecutionis indignatione permotus, saxo grandi pro pedibus arrepto, misellum iuvenem maritum meum percussum interemit. Talis aspectus atrocitate perterrita somno funesto pavens excussa sum.”</p>
<p>Tunc fletibus eius assuspirans anus sic incipit: “Bono animo esto, mi erilis, nec vanis somniorum figmentis terreare. Nam praeter quod diurnae quietis imagines falsae perhibentur, tunc etiam nocturnae visiones contrarios eventus nonnumquam pronuntiant. Denique flere et vapulare et nonnumquam iugulari lucrosum prosperumque proventum nuntiant; contra ridere et mellitis dulciolis



</p></section><notes><section class="footnotes"><ul><li class="note" id="note_LCL044_192_54"><a class="footnoteCrossrefLink" href="#target_note_LCL044_192_54" title="Click to highlight in text"><sup class="lineRef">54</sup>F <span class="italic">misera</span>. Other emendations and punctuations have also been proposed.</a></li><script type="text/javascript">document.getElementById('note_LCL044_192_54').style.display = "none";</script></ul></section></notes></section>