<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

nox acerba diras et truces imagines obtulit, ut adhuc me credam cruore humano aspersum atque impiatum.’</p>
<p>“Ad haec ille surridens ‘At tu’ inquit ‘non sanguine sed lotio perfusus es. Verum tamen et ipse per somnium iugulari visus sum mihi. Nam et iugulum istum dolui<a class="footnoteLink" href="#note_LCL044_32_41" id="target_note_LCL044_32_41"><sup>41</sup></a> et cor ipsum mihi avelli putavi; et nunc etiam spiritu deficior et genua quatior et gradu titubo et aliquid cibatus refovendo spiritu desidero.’</p>
<p>“‘En’ inquam ‘paratum tibi adest ientaculum.’ Et cum dicto manticam meam umero exuo, caseum cum pane propere ei porrigo, et ‘Iuxta platanum istam residamus’ aio.</p>
<p><span class="br"></span><span class="lineNumber">19</span><span class="br"></span> “Quo facto et ipse aliquid indidem sumo, eumque avide essitantem aspiciens, aliquanto intentiore macie atque pallore buxeo deficientem<a class="footnoteLink" href="#note_LCL044_32_42" id="target_note_LCL044_32_42"><sup>42</sup></a> video. Sic denique eum vitalis color turbaverat ut mihi prae metu, nocturnas etiam Furias illas imaginanti, frustulum panis quod primum sumpseram, quamvis admodum modicum, mediis faucibus inhaereret ac neque deorsum demeare neque sursum remeare posset. Nam et brevitas ipsa commeantium metum mihi cumulabat. Quis enim de duobus comitum alterum sine alterius noxa peremptum crederet? Verum ille, ut satis detruncaverat cibum, sitire impatienter coeperat. Nam et optimi casei bonam partem avide devoraverat, et haud ita longe radices platani lenis fluvius in speciem placidae




</p></section><notes><section class="footnotes"><ul><li class="note" id="note_LCL044_32_41"><a class="footnoteCrossrefLink" href="#target_note_LCL044_32_41" title="Click to highlight in text"><sup class="lineRef">41</sup>Should perhaps be emended to <span class="italic">dolari</span>, “I thought my neck had been pierced.”</a></li><script type="text/javascript">document.getElementById('note_LCL044_32_41').style.display = "none";</script><li class="note" id="note_LCL044_32_42"><a class="footnoteCrossrefLink" href="#target_note_LCL044_32_42" title="Click to highlight in text"><sup class="lineRef">42</sup>The same letters may also be divided and punctuated to read <span class="italic">aspiciens aliquanto intentior, e macie . . . deficientem</span> (“I observed him a little more intently . . .”).</a></li><script type="text/javascript">document.getElementById('note_LCL044_32_42').style.display = "none";</script></ul></section></notes></section>