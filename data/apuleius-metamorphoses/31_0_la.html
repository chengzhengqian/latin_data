<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

lacinias omnes exuunt, amicula dimovent, nudam pulchritudinem suam praebere se gestiunt, magis de cutis roseo rubore quam de vestis aureo colore placiturae. At vero—quod nefas dicere, nec quod<a class="footnoteLink" href="#note_LCL044_62_23" id="target_note_LCL044_62_23"><sup>23</sup></a> sit ullum huius rei tam dirum exemplum!—si cuiuslibet eximiae pulcherrimaeque feminae caput capillo spoliaveris et faciem nativa specie nudaveris, licet illa caelo deiecta, mari edita, fluctibus educata, licet inquam Venus ipsa fuerit, licet omni Gratiarum choro stipata et toto Cupidinum populo comitata et balteo suo cincta, cinnama fraglans et balsama rorans, calva processerit, placere non poterit nec Vulcano suo.</p>
<span class="br"></span><span class="lineNumber">9</span><span class="br"></span><p>Quid cum capillis color gratus et nitor splendidus illucet, et contra solis aciem vegetus fulgurat vel placidus renitet, aut<a class="footnoteLink" href="#note_LCL044_62_24" id="target_note_LCL044_62_24"><sup>24</sup></a> in contrariam gratiam variat aspectum, et nunc aurum coruscans in lenem mellis deprimitur umbram, nunc corvina nigredine caerulus columbarum collis<a class="footnoteLink" href="#note_LCL044_62_25" id="target_note_LCL044_62_25"><sup>25</sup></a> flosculos aemulatur, vel cum guttis Arabicis obunctus et pectinis arguti dente tenui discriminatus et pone versum coactus amatoris oculis occurrens ad instar speculi reddit imaginem gratiorem? Quid cum frequenti subole spissus cumulat verticem, vel prolixa serie porrectus dorsa permanat? Tanta denique est capillamenti dignitas ut





</p></section><notes><section class="footnotes"><ul><li class="note" id="note_LCL044_62_23"><a class="footnoteCrossrefLink" href="#target_note_LCL044_62_23" title="Click to highlight in text"><sup class="lineRef">23</sup>Should perhaps be emended to <span class="italic">neque</span>.</a></li><script type="text/javascript">document.getElementById('note_LCL044_62_23').style.display = "none";</script><li class="note" id="note_LCL044_62_24"><a class="footnoteCrossrefLink" href="#target_note_LCL044_62_24" title="Click to highlight in text"><sup class="lineRef">24</sup>F <span class="italic">at</span>.</a></li><script type="text/javascript">document.getElementById('note_LCL044_62_24').style.display = "none";</script><li class="note" id="note_LCL044_62_25"><a class="footnoteCrossrefLink" href="#target_note_LCL044_62_25" title="Click to highlight in text"><sup class="lineRef">25</sup>Various emendations have been suggested to avoid the simple ablative plural without preposition.</a></li><script type="text/javascript">document.getElementById('note_LCL044_62_25').style.display = "none";</script></ul></section></notes></section>