<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

istum venui frustra subiciemus, et vetulum extritis
ungulis debilem, et dolore deformem, et in hebeti pigritia
ferocem, nec quicquam amplius quam ruderarium
cribrum? Atque adeo vel<a class="footnoteLink" href="#note_LCL453_86_44" id="target_note_LCL453_86_44"><sup>44</sup></a> donemus eum cuipiam, si qui
tamen faenum suum perdere non gravatur.”</p>
<span class="br"></span><span class="lineNumber">24</span><span class="br"></span><p>Ad istum modum praeco ille cachinnos circumstantibus
commovebat. Sed illa Fortuna mea saevissima, quam
per tot regiones iam fugiens effugere vel praecedentibus
malis placare non potui, rursum in me caecos detorsit oculos
et emptorem aptissimum duris meis casibus mire repertum
obiecit. Scitote qualem: cinaedum et senem cinaedum,
calvum quidem, sed cincinnis semicanis et pendulis
capillatum, unum de triviali popularium faece, qui per plateas
et oppida cymbalis et crotalis personantes deamque
Syriam circumferentes mendicare compellunt. Is nimio
praestinandi studio praeconem rogat cuiatis essem. At ille
Cappadocum me et satis forticulum denuntiat. Rursum
requirit annos aetatis meae.</p>
<p>Sed praeco lasciviens: “Mathematicus quidem, qui stellas
eius disposuit, quintum ei numeravit annum, sed ipse
scilicet melius istud de suis novit professionibus. Quamquam
enim prudens crimen Corneliae legis incurram, si



</p></section><notes><section class="footnotes"><ul><li class="note" id="note_LCL453_86_44"><a class="footnoteCrossrefLink" href="#target_note_LCL453_86_44" title="Click to highlight in text"><sup class="lineRef">44</sup>The reading of the first three words of the sentence is uncertain.</a></li><script type="text/javascript">document.getElementById('note_LCL453_86_44').style.display = "none";</script></ul></section></notes></section>