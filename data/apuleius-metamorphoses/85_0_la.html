<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
sanguinis vomens imitus, narratisque nobis quae gesta sunt, non diu cruciatus vitam evasit. Quem prioris exemplo sepulturae traditum bonum secutorem Lamacho dedimus.</p>
<span class="br"></span><span class="lineNumber">13</span><span class="br"></span><p>“Tunc orbitatis duplici plaga petiti iamque Thebanis conatibus abnuentes, Plataeas proximam conscendimus civitatem. Ibi famam celebrem super quodam Demochare munus edituro gladiatorium deprehendimus. Nam vir et genere primarius et opibus plurimus et liberalitate praecipuus digno fortunae suae splendore publicas voluptates instruebat. Quis tantus ingenii, quis facundiae, qui singulas species apparatus multiiugi verbis idoneis posset explicare? Gladiatores isti famosae manus, venatores illi probatae pernicitatis, alibi noxii perdita securitate suis epulis bestiarum saginas instruentes. Confixilis machinae sublicae, turres tabularum<a class="footnoteLink" href="#note_LCL044_170_27" id="target_note_LCL044_170_27"><sup>27</sup></a> nexibus ad instar circumforaneae domus, floridae picturae, decora futurae venationis receptacula. Qui praeterea numerus, quae facies ferarum! Nam praecipuo studio foris<a class="footnoteLink" href="#note_LCL044_170_28" id="target_note_LCL044_170_28"><sup>28</sup></a> etiam advexerat generosa illa damnatorum capitum funera. Sed praeter ceteram speciosi muneris supellectilem totis utcumque patrimonii viribus immanis ursae comparabat numerum copiosum. Nam praeter domesticis venationibus captas, praeter largis emptionibus partas, amicorum etiam donationibus variis




</p></section><notes><section class="footnotes"><ul><li class="note" id="note_LCL044_170_27"><a class="footnoteCrossrefLink" href="#target_note_LCL044_170_27" title="Click to highlight in text"><sup class="lineRef">27</sup>F <span class="italic">stabularum</span>. This sentence is difficult (though not necessarily corrupt) and has engendered much emendation in addition to the necessary restoration of <span class="italic">tabularum</span>.</a></li><script type="text/javascript">document.getElementById('note_LCL044_170_27').style.display = "none";</script><li class="note" id="note_LCL044_170_28"><a class="footnoteCrossrefLink" href="#target_note_LCL044_170_28" title="Click to highlight in text"><sup class="lineRef">28</sup>Or <span class="italic">forinsecus</span>, for F’s <span class="italic">forensis</span>.</a></li><script type="text/javascript">document.getElementById('note_LCL044_170_28').style.display = "none";</script></ul></section></notes></section>