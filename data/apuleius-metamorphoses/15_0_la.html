<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

‘immerito stabularios hos omnes hospites detestantur. Nam iste curiosus dum importune irrumpit—credo studio rapiendi aliquid—clamore vasto marcidum alioquin me altissimo somno excussit.’</p>
<p>“Emergo laetus atque alacer insperato gaudio perfusus, et ‘Ecce, ianitor fidelissime, comes et pater meus<a class="footnoteLink" href="#note_LCL044_30_39" id="target_note_LCL044_30_39"><sup>39</sup></a> et frater meus, quem nocte ebrius occisum a me calumniabaris.’ Et cum dicto Socratem deosculabar amplexus.</p>
<p>“At ille, odore alioquin spurcissimi umoris percussus quo me lamiae illae infecerant, vehementer aspernatur. ‘Apage te,’ inquit ‘foetorem extremae latrinae;’ et causas coepit huius odoris comiter inquirere.</p>
<p>“At ego miser, afficto ex tempore absurdo ioco, in alium sermonem intentionem eius denuo derivo, et iniecta dextra ‘Quin imus’ inquam ‘et itineris matutini gratiam capimus?’ Sumo sarcinulam et, pretio mansionis stabulario persoluto, capessimus viam.</p>
<span class="br"></span><span class="lineNumber">18</span><span class="br"></span><p>“Aliquantum processeramus et iam iubaris exortu cuncta collustrantur. Et ego curiose sedulo arbitrabar iugulum comitis, qua parte gladium delapsum videram; et mecum ‘Vesane,’ aio ‘qui poculis et vino sepultus extrema somniasti. Ecce Socrates integer, sanus, incolumis. Ubi vulnus, spongia? Ubi postremum cicatrix tam alta, tam recens?’ Et ad illum ‘Non’<a class="footnoteLink" href="#note_LCL044_30_40" id="target_note_LCL044_30_40"><sup>40</sup></a> inquam ‘immerito medici fidi cibo et crapula distentos saeva et gravia somniare autumant. Mihi denique, quod poculis vesperi minus temperavi,


</p></section><notes><section class="footnotes"><ul><li class="note" id="note_LCL044_30_39"><a class="footnoteCrossrefLink" href="#target_note_LCL044_30_39" title="Click to highlight in text"><sup class="lineRef">39</sup>Most editors delete <span class="italic">et pater meus</span>, thereby reducing Aristomenes’ exuberance.</a></li><script type="text/javascript">document.getElementById('note_LCL044_30_39').style.display = "none";</script><li class="note" id="note_LCL044_30_40"><a class="footnoteCrossrefLink" href="#target_note_LCL044_30_40" title="Click to highlight in text"><sup class="lineRef">40</sup>F <span class="italic">ne.</span></a></li><script type="text/javascript">document.getElementById('note_LCL044_30_40').style.display = "none";</script></ul></section></notes></section>