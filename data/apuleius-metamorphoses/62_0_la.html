<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
assiduitas incusserat, cubitum venia facile tributa concedo. Et abiectus in lectulo meo, quae gesta fuerant singula maestus recordabar, quoad tandem Photis mea, dominae suae cubitu procurato, sui longe dissimilis advenit. Non enim<a class="footnoteLink" href="#note_LCL044_124_20" id="target_note_LCL044_124_20"><sup>20</sup></a> laeta facie nec sermone dicaculo, sed vultuosam frontem rugis insurgentibus asseverabat.</p>
<p>Cunctanter ac timide denique sermone prolato, “Ego” inquit “ipsa, confiteor ultro, ego origo<a class="footnoteLink" href="#note_LCL044_124_21" id="target_note_LCL044_124_21"><sup>21</sup></a> tibi huius molestiae fui.” Et cum dicto lorum quempiam sinu suo depromit mihique porrigens, “Cape,” inquit “oro te, et de<a class="footnoteLink" href="#note_LCL044_124_22" id="target_note_LCL044_124_22"><sup>22</sup></a> perfida muliere vindictam, immo vero licet maius quodvis supplicium sume. Nec tamen me putes, oro, sponte angorem istum tibi concinnasse. Dii mihi melius quam ut mei causa vel tantillum scrupulum patiare. Ac siquid adversi tuum caput respicit, id omne protinus meo luatur sanguine. Sed quod alterius rei causa facere iussa sum, mala quadam mea sorte in tuam recidit iniuriam.”</p>
<span class="br"></span><span class="lineNumber">14</span><span class="br"></span><p>Tunc ego familiaris curiositatis admonitus factique causam delitiscentem nudari gestiens suscipio: “Omnium quidem nequissimus audacissimusque lorus iste, quem tibi verberandae destinasti, prius a me concisus atque laceratus interibit ipse quam tuam plumeam lacteamque contingat cutem. Sed mihi cum fide memora: quod tuum factum scaevitas<a class="footnoteLink" href="#note_LCL044_124_23" id="target_note_LCL044_124_23"><sup>23</sup></a> consecuta in meum convertit exitium? Adiuro enim tuum mihi carissimum caput nulli me prorsus ac ne tibi quidem ipsi asseveranti posse credere quod tu quicquam




</p></section><notes><section class="footnotes"><ul><li class="note" id="note_LCL044_124_20"><a class="footnoteCrossrefLink" href="#target_note_LCL044_124_20" title="Click to highlight in text"><sup class="lineRef">20</sup>A probable correction for F’s <span class="italic">nonens</span>.</a></li><script type="text/javascript">document.getElementById('note_LCL044_124_20').style.display = "none";</script><li class="note" id="note_LCL044_124_21"><a class="footnoteCrossrefLink" href="#target_note_LCL044_124_21" title="Click to highlight in text"><sup class="lineRef">21</sup>The addition of <span class="italic">origo</span> here is a paleographically attractive way of curing F’s <span class="italic">ego tibi huius molestiae fui</span>. Some editors insert <span class="italic">causa</span>.</a></li><script type="text/javascript">document.getElementById('note_LCL044_124_21').style.display = "none";</script><li class="note" id="note_LCL044_124_22"><a class="footnoteCrossrefLink" href="#target_note_LCL044_124_22" title="Click to highlight in text"><sup class="lineRef">22</sup>F has no preposition.</a></li><script type="text/javascript">document.getElementById('note_LCL044_124_22').style.display = "none";</script><li class="note" id="note_LCL044_124_23"><a class="footnoteCrossrefLink" href="#target_note_LCL044_124_23" title="Click to highlight in text"><sup class="lineRef">23</sup>Most editors unnecessarily add <span class="italic">Fortunae</span> or something similar before <span class="italic">scaevitas</span>.</a></li><script type="text/javascript">document.getElementById('note_LCL044_124_23').style.display = "none";</script></ul></section></notes></section>