<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

cum ecce crepusculum et nox provecta et nox altior et dein concubia altiora et iam nox intempesta. Mihique oppido formido cumulatior quidem, cum repente introrepens mustela contra me constitit optutumque acerrimum in me destituit, ut tantillula animalis prae nimia sui fiducia mihi turbarit animum. Denique sic ad illam ‘Quin abis,’ inquam ‘impurata bestia, teque ad tui similes musculos<a class="footnoteLink" href="#note_LCL044_88_53" id="target_note_LCL044_88_53"><sup>53</sup></a> recondis, antequam nostri vim praesentariam experiaris? Quin abis?’</p>
<p>“Terga vertit et cubiculo protinus exterminatur. Nec mora cum me somnus profundus in imum barathrum repente demergit, ut ne deus quidem Delphicus ipse facile discerneret duobus<a class="footnoteLink" href="#note_LCL044_88_54" id="target_note_LCL044_88_54"><sup>54</sup></a> nobis iacentibus, quis esset magis mortuus. Sic inanimis et indigens alio custode paene ibi non eram.</p>
<span class="br"></span><span class="lineNumber">26</span><span class="br"></span><p>“Commodum noctis indutias cantus perstrepebat cristatae cohortis. Tandem expergitus et nimio pavore perterritus cadaver accurro, et admoto lumine revelataque eius facie rimabar singula, quae cuncta convenerant. Ecce uxor misella flens cum hesternis testibus introrumpit anxia, et statim corpori superruens multumque ac diu deosculata sub arbitrio luminis recognoscit omnia, et conversa Philodespotum requirit actorem. Ei praecipit bono custodi redderet sine mora praemium. Et oblato statim, ‘Summas’ inquit ‘tibi, iuvenis, gratias agimus, et hercules ob sedulum


</p></section><notes><section class="footnotes"><ul><li class="note" id="note_LCL044_88_53"><a class="footnoteCrossrefLink" href="#target_note_LCL044_88_53" title="Click to highlight in text"><sup class="lineRef">53</sup>F <span class="italic">moscules</span>. Some editors prefer other corrections, of which Helm’s <span class="italic">in hortulos</span> is the best paleographically, giving the meaning “go off to your own kind in the gardens.”</a></li><script type="text/javascript">document.getElementById('note_LCL044_88_53').style.display = "none";</script><li class="note" id="note_LCL044_88_54"><a class="footnoteCrossrefLink" href="#target_note_LCL044_88_54" title="Click to highlight in text"><sup class="lineRef">54</sup>Perhaps <span class="italic">ex</span> or <span class="italic">de</span> should be supplied before <span class="italic">duobus</span>.</a></li><script type="text/javascript">document.getElementById('note_LCL044_88_54').style.display = "none";</script></ul></section></notes></section>