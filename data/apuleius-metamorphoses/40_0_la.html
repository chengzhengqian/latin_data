<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

oppido formido caecas et inevitabiles latebras magicae disciplinae. Nam ne mortuorum quidem sepulchra tuta dicuntur, sed et<a class="footnoteLink" href="#note_LCL044_80_45" id="target_note_LCL044_80_45"><sup>45</sup></a> bustis et rogis reliquiae quaedam et cadaverum praesegmina ad exitiabiles viventium fortunas petuntur; et cantatrices anus in ipso momento choragii funeris<a class="footnoteLink" href="#note_LCL044_80_46" id="target_note_LCL044_80_46"><sup>46</sup></a> praepeti celeritate alienam sepulturam antevertunt.”</p>
<p>His meis addidit alius, “Immo vero istic nec viventibus quidem ullis parcitur. Et nescio qui simile passus ore undique omnifariam deformato truncatus est.”</p>
<p>Inter haec convivium totum in licentiosos cachinnos effunditur, omniumque ora et optutus in unum quempiam angulo secubantem conferuntur. Qui cunctorum obstinatione confusus indigna murmurabundus<a class="footnoteLink" href="#note_LCL044_80_47" id="target_note_LCL044_80_47"><sup>47</sup></a> cum vellet exsurgere, “Immo, mi Thelyphron,” Byrrhena inquit “et subsiste paulisper et more tuae urbanitatis fabulam illam tuam remetire, ut et filius meus iste Lucius lepidi sermonis tui perfruatur comitate.”</p>
<p>At ille “Tu quidem, domina,” ait “in officio manes sanctae tuae bonitatis, sed ferenda non est quorundam insolentia.” Sic ille commotus. Sed instantia Byrrhenae, quae eum adiuratione suae salutis ingratis cogebat effari, perfecit ut vellet.</p>
<span class="br"></span><span class="lineNumber">21</span><span class="br"></span><p>Ac sic aggeratis in cumulum stragulis, et effultus in cubitum suberectusque in torum porrigit dexteram, et ad instar oratorum conformat articulum, duobusque infimis



</p></section><notes><section class="footnotes"><ul><li class="note" id="note_LCL044_80_45"><a class="footnoteCrossrefLink" href="#target_note_LCL044_80_45" title="Click to highlight in text"><sup class="lineRef">45</sup>Usually emended to <span class="italic">ex</span>.</a></li><script type="text/javascript">document.getElementById('note_LCL044_80_45').style.display = "none";</script><li class="note" id="note_LCL044_80_46"><a class="footnoteCrossrefLink" href="#target_note_LCL044_80_46" title="Click to highlight in text"><sup class="lineRef">46</sup>Usually emended to <span class="italic">funebris</span>.</a></li><script type="text/javascript">document.getElementById('note_LCL044_80_46').style.display = "none";</script><li class="note" id="note_LCL044_80_47"><a class="footnoteCrossrefLink" href="#target_note_LCL044_80_47" title="Click to highlight in text"><sup class="lineRef">47</sup>F <span class="italic">murmurabundas</span>. The minimal correction printed here still leaves a very difficult text, and further corruption is likely.</a></li><script type="text/javascript">document.getElementById('note_LCL044_80_47').style.display = "none";</script></ul></section></notes></section>