<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

tantillum saltem gratulationi meae quietive spatium
datum. Nam mater pueri, mortem deplorans acerbam filii,
fleta et lacrimosa fuscaque veste contecta, ambabus manibus
trahens cinerosam canitiem, eiulans et exinde proclamans
stabulum irrumpit meum, tunsisque ac diverberatis
vehementer uberibus incipit:</p>
<p>â€œEt nunc iste securus incumbens praesepio voracitati
suae deservit et insatiabilem profundumque ventrem semper
esitando distendit, nec aerumnae meae miseretur<a class="footnoteLink" href="#note_LCL453_44_44" id="target_note_LCL453_44_44"><sup>44</sup></a> vel
detestabilem casum defuncti magistri recordatur. Sed
scilicet senectam infirmitatemque meam contemnit ac
despicit, et impune se laturum tantum scelus credit. At utcumque
se praesumit innocentem; est enim congruens
pessimis conatibus contra noxiam conscientiam sperare
securitatem. Nam pro deum fidem, quadrupes nequissime,
licet precariam vocis usuram sumeres, cui tandem
vel ineptissimo persuadere possis atrocitatem istam<a class="footnoteLink" href="#note_LCL453_44_45" id="target_note_LCL453_44_45"><sup>45</sup></a> culpa
carere, cum propugnare pedibus et arcere morsibus misello
puero potueris? An ipsum quidem saepius incursare
calcibus potuisti, moriturum vero defendere alacritate
simili nequisti? Certe dorso receptum auferres protinus, et
infesti latronis cruentis manibus eriperes, postremum deserto
derelictoque<a class="footnoteLink" href="#note_LCL453_44_46" id="target_note_LCL453_44_46"><sup>46</sup></a> illo conservo magistro comite pastore
non solus aufugeres. An ignoras eos etiam, qui morituris
auxilium salutare denegarint, quod contra bonos mores id
ipsum fecerint, solere puniri? Sed non diutius meis cladibus



</p></section><notes><section class="footnotes"><ul><li class="note" id="note_LCL453_44_44"><a class="footnoteCrossrefLink" href="#target_note_LCL453_44_44" title="Click to highlight in text"><sup class="lineRef">44</sup><span class="italic">-tur</span> is a later correction in F.</a></li><script type="text/javascript">document.getElementById('note_LCL453_44_44').style.display = "none";</script><li class="note" id="note_LCL453_44_45"><a class="footnoteCrossrefLink" href="#target_note_LCL453_44_45" title="Click to highlight in text"><sup class="lineRef">45</sup>F <span class="italic">atrocitate ista.</span></a></li><script type="text/javascript">document.getElementById('note_LCL453_44_45').style.display = "none";</script><li class="note" id="note_LCL453_44_46"><a class="footnoteCrossrefLink" href="#target_note_LCL453_44_46" title="Click to highlight in text"><sup class="lineRef">46</sup>A marginal variant in F, which has <span class="italic">deiectoque.</span></a></li><script type="text/javascript">document.getElementById('note_LCL453_44_46').style.display = "none";</script></ul></section></notes></section>