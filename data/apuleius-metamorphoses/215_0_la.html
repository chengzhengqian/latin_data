<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

quassum.” Ad maritumque eius dissimulanter conversus,
“Quin tu, quicumque es, homuncio, lucernam” ait “actutum
mihi expedis, ut erasis intrinsecus sordibus diligenter
aptumne<a class="footnoteLink" href="#note_LCL453_112_14" id="target_note_LCL453_112_14"><sup>14</sup></a> usui possim dinoscere, nisi nos putas aes de
malo habere?”</p>
<p>Nec quicquam moratus ac suspicatus acer et egregius
ille maritus, accensa lucerna, “Discede,” inquit “frater, et
otiosus assiste, donec probe percuratum istud tibi repraesentem.”
Et cum dicto nudatus ipse delato lumine scabiem
vetustam cariosae testae occipit exsculpere.</p>
<p>At vero adulter, bellissimus ille pusio, inclinatam dolio
pronam uxorem fabri superincurvatus secure dedolabat.
Ast<a class="footnoteLink" href="#note_LCL453_112_15" id="target_note_LCL453_112_15"><sup>15</sup></a> illa capite in dolium demisso maritum suum astu meretricio
tractabat ludicre. Hoc et illud et aliud et rursus
aliud purgandum demonstrat digito suo, donec utroque
opere perfecto, acceptis septem denariis, calamitosus faber
collo suo gerens dolium coactus est ad hospitium adulteri
perferre.</p>
<span class="br"></span><span class="lineNumber">8</span><span class="br"></span><p>Pauculis ibi diebus commorati et munificentia publica
saginati vaticinationisque crebris mercedibus suffarcinati,
purissimi illi sacerdotes novum quaestus genus sibi<a class="footnoteLink" href="#note_LCL453_112_16" id="target_note_LCL453_112_16"><sup>16</sup></a> comminiscuntur.
Sorte unica pro casibus<a class="footnoteLink" href="#note_LCL453_112_17" id="target_note_LCL453_112_17"><sup>17</sup></a> pluribus enotata
consulentes de rebus variis plurimos ad hunc modum
cavillantur. Sors haec erat:</p>
<blockquote><p><span class="line indent1">Ideo coniuncti terram proscindunt boves,</span><span class="linebreak"></span>
<span class="line indent1">ut in futurum laeta germinent sata.</span><span class="linebreak"></span></p></blockquote>
<p class="noindent">Tum si qui matrimonium forte<a class="footnoteLink" href="#note_LCL453_112_18" id="target_note_LCL453_112_18"><sup>18</sup></a> coaptantes interrogarent,





</p></section><notes><section class="footnotes"><ul><li class="note" id="note_LCL453_112_14"><a class="footnoteCrossrefLink" href="#target_note_LCL453_112_14" title="Click to highlight in text"><sup class="lineRef">14</sup>F <span class="italic">aptum.</span></a></li><script type="text/javascript">document.getElementById('note_LCL453_112_14').style.display = "none";</script><li class="note" id="note_LCL453_112_15"><a class="footnoteCrossrefLink" href="#target_note_LCL453_112_15" title="Click to highlight in text"><sup class="lineRef">15</sup>Probably should be emended to <span class="italic">at,</span> since
Apuleius elsewhere never uses <span class="italic">ast.</span></a></li><script type="text/javascript">document.getElementById('note_LCL453_112_15').style.display = "none";</script><li class="note" id="note_LCL453_112_16"><a class="footnoteCrossrefLink" href="#target_note_LCL453_112_16" title="Click to highlight in text"><sup class="lineRef">16</sup>F <span class="italic">cibi.</span></a></li><script type="text/javascript">document.getElementById('note_LCL453_112_16').style.display = "none";</script><li class="note" id="note_LCL453_112_17"><a class="footnoteCrossrefLink" href="#target_note_LCL453_112_17" title="Click to highlight in text"><sup class="lineRef">17</sup>F <span class="italic">percasulis.</span></a></li><script type="text/javascript">document.getElementById('note_LCL453_112_17').style.display = "none";</script><li class="note" id="note_LCL453_112_18"><a class="footnoteCrossrefLink" href="#target_note_LCL453_112_18" title="Click to highlight in text"><sup class="lineRef">18</sup>F <span class="italic">sorte.</span></a></li><script type="text/javascript">document.getElementById('note_LCL453_112_18').style.display = "none";</script></ul></section></notes></section>