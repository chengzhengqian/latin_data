<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
cum mercede tradere et prorsus in ipsum barathrum saltu concito praecipitare. Festinus denique et vecors animi manu eius velut catena quadam memet expedio et, “Salve” propere addito, ad Milonis hospitium perniciter evolo. Ac dum amenti similis celero vestigium, “Age,” inquam “o Luci, evigila et tecum esto. Habes exoptatam occasionem et voto diutino poteris fabulis miris<a class="footnoteLink" href="#note_LCL044_58_15" id="target_note_LCL044_58_15"><sup>15</sup></a> explere pectus. Aufers<a class="footnoteLink" href="#note_LCL044_58_16" id="target_note_LCL044_58_16"><sup>16</sup></a> formidines pueriles, comminus cum re ipsa naviter congredere, et a nexu quidem venerio hospitis tuae tempera et probi Milonis genialem torum religiosus suspice, verum enimvero<a class="footnoteLink" href="#note_LCL044_58_17" id="target_note_LCL044_58_17"><sup>17</sup></a> Photis famula petatur enixe. Nam et forma scitula et moribus ludicra et prorsus argutula est. Vesperi quoque cum somno concederes, et in cubiculum te deduxit comiter et blande lectulo collocavit et satis amanter cooperuit et osculato tuo capite quam invita discederet vultu prodidit, denique saepe retrorsa respiciens substitit. Quod bonum felix et faustum itaque, licet salutare non erit, Photis illa temptetur.”</p>
<span class="br"></span><span class="lineNumber">7</span><span class="br"></span><p>Haec mecum ipse disputans fores Milonis accedo et, quod aiunt, pedibus in sententiam meam vado. Nec tamen domi Milonem vel uxorem eius offendo, sed tantum caram meam Photidem. Suis parabat viscus<a class="footnoteLink" href="#note_LCL044_58_18" id="target_note_LCL044_58_18"><sup>18</sup></a> fartim concisum et pulpam frustatim consectam, †ambacupascuae†<a class="footnoteLink" href="#note_LCL044_58_19" id="target_note_LCL044_58_19"><sup>19</sup></a> iurulenta et, quod naribus iam inde hariolabar, tuccetum perquam








</p></section><notes><section class="footnotes"><ul><li class="note" id="note_LCL044_58_15"><a class="footnoteCrossrefLink" href="#target_note_LCL044_58_15" title="Click to highlight in text"><sup class="lineRef">15</sup>F <span class="italic">miseris</span>.</a></li><script type="text/javascript">document.getElementById('note_LCL044_58_15').style.display = "none";</script><li class="note" id="note_LCL044_58_16"><a class="footnoteCrossrefLink" href="#target_note_LCL044_58_16" title="Click to highlight in text"><sup class="lineRef">16</sup>Usually emended to <span class="italic">aufer</span>, but cf. I 23 and VI 13.</a></li><script type="text/javascript">document.getElementById('note_LCL044_58_16').style.display = "none";</script><li class="note" id="note_LCL044_58_17"><a class="footnoteCrossrefLink" href="#target_note_LCL044_58_17" title="Click to highlight in text"><sup class="lineRef">17</sup>F <span class="italic">enim puero</span>.</a></li><script type="text/javascript">document.getElementById('note_LCL044_58_17').style.display = "none";</script><li class="note" id="note_LCL044_58_18"><a class="footnoteCrossrefLink" href="#target_note_LCL044_58_18" title="Click to highlight in text"><sup class="lineRef">18</sup>F <span class="italic">viscum</span>.</a></li><script type="text/javascript">document.getElementById('note_LCL044_58_18').style.display = "none";</script><li class="note" id="note_LCL044_58_19"><a class="footnoteCrossrefLink" href="#target_note_LCL044_58_19" title="Click to highlight in text"><sup class="lineRef">19</sup>The correct reading behind F’s corrupt <span class="italic">ambacupascuae</span> is probably irrecoverable.</a></li><script type="text/javascript">document.getElementById('note_LCL044_58_19').style.display = "none";</script></ul></section></notes></section>