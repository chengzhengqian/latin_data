<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
rosarum mineus color renidebat. Iamque apud mea non usquequaque ferina praecordia Veneris et Gratiarum lucum illum arbitrabar, cuius inter opaca secreta floris genialis regius nitor relucebat. Tunc invocato hilaro atque prospero Eventu, cursu me concito proripio, ut hercule ipse sentirem non asinum me, verum etiam equum currulem nimio velocitatis effectum.<a class="footnoteLink" href="#note_LCL044_152_3" id="target_note_LCL044_152_3"><sup>3</sup></a> Sed agilis atque praeclarus ille conatus Fortunae meae scaevitatem anteire non potuit. Iam enim loco proximus non illas rosas teneras et amoenas, madidas divini roris et nectaris, quas rubi felices, beatae spinae generant, ac ne convallem quidem usquam nisi tantum ripae fluvialis marginem densis arboribus saeptam video. Hae arbores in lauri faciem prolixe foliatae pariunt in odori modum floris<a class="footnoteLink" href="#note_LCL044_152_4" id="target_note_LCL044_152_4"><sup>4</sup></a> porrectos caliculos modice punicantes, quos equidem fraglantis minime rurestri vocabulo vulgus indoctum rosas laureas appellant, quarumque cuncto pecori cibus letalis est.</p>
<span class="br"></span><span class="lineNumber">3</span><span class="br"></span><p>Talibus fatis implicitus etiam ipsam salutem recusans sponte illud venenum rosarium sumere gestiebam. Sed dum cunctanter accedo decerpere, iuvenis quidam, ut mihi videbatur, hortulanus cuius omnia prorsus holera vastaveram, tanto damno cognito cum grandi baculo furens decurrit, adreptumque<a class="footnoteLink" href="#note_LCL044_152_5" id="target_note_LCL044_152_5"><sup>5</sup></a> me totum plagis obtundit adusque vitae ipsius periculum, nisi tandem sapienter alioquin ipse





</p></section><notes><section class="footnotes"><ul><li class="note" id="note_LCL044_152_3"><a class="footnoteCrossrefLink" href="#target_note_LCL044_152_3" title="Click to highlight in text"><sup class="lineRef">3</sup>F <span class="italic">velocitati refectum</span>.</a></li><script type="text/javascript">document.getElementById('note_LCL044_152_3').style.display = "none";</script><li class="note" id="note_LCL044_152_4"><a class="footnoteCrossrefLink" href="#target_note_LCL044_152_4" title="Click to highlight in text"><sup class="lineRef">4</sup>F <span class="italic">in modum floris inodori</span>. The word-order here is Robertsonâ€™s suggestion. Others read <span class="italic">in modum floris odori</span>.</a></li><script type="text/javascript">document.getElementById('note_LCL044_152_4').style.display = "none";</script><li class="note" id="note_LCL044_152_5"><a class="footnoteCrossrefLink" href="#target_note_LCL044_152_5" title="Click to highlight in text"><sup class="lineRef">5</sup>F <span class="italic">abreptumque</span>.</a></li><script type="text/javascript">document.getElementById('note_LCL044_152_5').style.display = "none";</script></ul></section></notes></section>