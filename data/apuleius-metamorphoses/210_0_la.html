<section class="div1 language" lang="la"><header><hgroup><h1>Apuleius</h1></hgroup></header><section class="div2">
</section>
<section class="div2">
<h2><span class="ac">Liber IX</span></h2>
<span class="br"></span><span class="lineNumber">1</span><span class="br"></span><p>Sic ille nequissimus carnifex contra me manus impias
obarmabat. At ego praecipitante consilium periculi tanti
praesentia nec exspectata diutina cogitatione lanienam imminentem
fuga vitare statui, protinusque, vinculo quo fueram
deligatus abrupto, cursu me proripio totis pedibus ad
tutelam salutis crebris calcibus velitatus, ilicoque me, raptim
transcursa proxima porticu, triclinio in quo dominus
aedium sacrificales epulas cum sacerdotibus deae cenitabat
incunctanter immitto, nec pauca rerum apparatus cibarii,
mensas etiam et ignes,<a class="footnoteLink" href="#note_LCL453_102_1" id="target_note_LCL453_102_1"><sup>1</sup></a> impetu meo collido atque
disturbo. Qua rerum deformi strage paterfamilias commotus,
ut importunum atque lascivum me cuidam famulo curiose
traditum certo aliquo loco clausum cohiberi iussit,<a class="footnoteLink" href="#note_LCL453_102_2" id="target_note_LCL453_102_2"><sup>2</sup></a>
ne rursum convivium placidum simili petulantia dissiparem.
Hoc astutulo<a class="footnoteLink" href="#note_LCL453_102_3" id="target_note_LCL453_102_3"><sup>3</sup></a> commento scitule munitus et mediis
lanii manibus ereptus, custodela salutaris mihi gaudebam
carceris.</p>
<p>Sed nimirum nihil Fortuna renuente licet homini nato
dexterum provenire, nec consilio prudenti vel remedio
sagaci divinae providentiae fatalis dispositio subverti vel



</p></section><notes><section class="footnotes"><ul><li class="note" id="note_LCL453_102_1"><a class="footnoteCrossrefLink" href="#target_note_LCL453_102_1" title="Click to highlight in text"><sup class="lineRef">1</sup><span class="italic">et ignes</span> is Robertson’s very convincing emendation for F’s
<span class="italic">genus,</span> based on the parallel narrative in <span class="italic">Lucius or the Ass,</span> 40.</a></li><script type="text/javascript">document.getElementById('note_LCL453_102_1').style.display = "none";</script><li class="note" id="note_LCL453_102_2"><a class="footnoteCrossrefLink" href="#target_note_LCL453_102_2" title="Click to highlight in text"><sup class="lineRef">2</sup>The verb is a later addition in the margin of F; its position is
uncertain.</a></li><script type="text/javascript">document.getElementById('note_LCL453_102_2').style.display = "none";</script><li class="note" id="note_LCL453_102_3"><a class="footnoteCrossrefLink" href="#target_note_LCL453_102_3" title="Click to highlight in text"><sup class="lineRef">3</sup>F <span class="italic">astulo.</span></a></li><script type="text/javascript">document.getElementById('note_LCL453_102_3').style.display = "none";</script></ul></section></notes></section>