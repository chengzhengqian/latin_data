<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

Hoc habitu Socratem bene quietum circumstetere. Infit illa cum gladio, ‘Hic est, soror Panthia, carus Endymion,<a class="footnoteLink" href="#note_LCL044_22_27" id="target_note_LCL044_22_27"><sup>27</sup></a> hic Catamitus meus, qui diebus ac noctibus illusit aetatulam meam, hic qui meis amoribus subterhabitis non solum me diffamat probris, verum etiam fugam instruit. At ego scilicet Ulixi astu deserta vice Calypsonis aeternam solitudinem flebo.’ Et porrecta dextera meque Panthiae suae demonstrato, ‘At hic bonus’ inquit ‘consiliator Aristomenes, qui fugae huius auctor fuit et nunc morti proximus iam humi prostratus grabatulo succubans iacet et haec omnia conspicit, impune se<a class="footnoteLink" href="#note_LCL044_22_28" id="target_note_LCL044_22_28"><sup>28</sup></a> relaturum meas contumelias putat. Faxo eum sero, immo statim, immo vero iam nunc, ut et praecedentis dicacitatis et instantis curiositatis paeniteat.’</p>
<span class="br"></span><span class="lineNumber">13</span><span class="br"></span><p>“Haec ego ut accepi, sudore frigido miser perfluo, tremore viscera quatior, ut grabatulus etiam succussu meo<a class="footnoteLink" href="#note_LCL044_22_29" id="target_note_LCL044_22_29"><sup>29</sup></a> inquietus super dorsum meum palpitando saltaret. At bona Panthia ‘Quin igitur,’ inquit ‘soror, hunc primum bacchatim discerpimus vel membris eius destinatis virilia desecamus?’</p>
<p>“Ad haec Meroe—sic enim reapse nomen eius tunc fabulis Socratis convenire sentiebam—’Immo’ ait ‘supersit hic saltem qui miselli huius corpus parvo contumulet humo.’ Et capite Socratis in alterum dimoto latus, per






</p></section><notes><section class="footnotes"><ul><li class="note" id="note_LCL044_22_27"><a class="footnoteCrossrefLink" href="#target_note_LCL044_22_27" title="Click to highlight in text"><sup class="lineRef">27</sup>F <span class="italic">enosmion.</span></a></li><script type="text/javascript">document.getElementById('note_LCL044_22_27').style.display = "none";</script><li class="note" id="note_LCL044_22_28"><a class="footnoteCrossrefLink" href="#target_note_LCL044_22_28" title="Click to highlight in text"><sup class="lineRef">28</sup><span class="italic">se</span> is an editorial addition. Some emend to <span class="italic">se laturum.</span></a></li><script type="text/javascript">document.getElementById('note_LCL044_22_28').style.display = "none";</script><li class="note" id="note_LCL044_22_29"><a class="footnoteCrossrefLink" href="#target_note_LCL044_22_29" title="Click to highlight in text"><sup class="lineRef">29</sup>F <span class="italic">succussus sum eo.</span></a></li><script type="text/javascript">document.getElementById('note_LCL044_22_29').style.display = "none";</script></ul></section></notes></section>