<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

perveniret. Et ne qua forte nasceretur veniendi cunctatio,
tradit anulum marito subtractum, qui monstratus
fidem verbis astipularetur. At illa mandatu fratris obsequens—hoc
enim nomen sola sciebat—respecto etiam
signo eius quod offerebatur, naviter ut praeceptum fuerat
incomitata festinat. Sed ubi fraudis extremae lapsa decipulo
laqueos insidiarum accessit, tunc illa uxor egregia sororem
mariti, libidinosae furiae stimulis efferata, primum
quidem nudam flagris ultime verberat, dehinc quod res
erat clamantem quodque frustra paelicatus indignatione
bulliret, fratrisque nomen saepius iterantem, velut mentitam
atque cuncta fingentem titione candenti inter media
femina detruso crudelissime necavit.</p>
<span class="br"></span><span class="lineNumber">25</span><span class="br"></span><p>Tunc acerbae mortis exciti nuntiis frater et maritus
accurrunt, variisque lamentationibus defletam puellam
tradunt sepulturae. Nec iuvenis sororis suae mortem tam
miseram et quae minime par erat illatam aequo tolerare
quivit animo, sed medullitus dolore commotus acerrimaeque<a class="footnoteLink" href="#note_LCL453_216_36" id="target_note_LCL453_216_36"><sup>36</sup></a>
bilis noxio furore perfusus exin flagrantissimis febribus
ardebat, ut ipsi quoque iam medela videretur esse necessaria.
Sed uxor, quae iam pridem nomen uxoris cum
fide perdiderat, medicum convenit quendam notae perfidiae,
qui iam multarum palmarum spectatus proeliis
magna dexterae suae tropaea numerabat, eique protinus
quinquaginta promittit sestertia, ut ille quidem momentarium
venenum venderet, illa<a class="footnoteLink" href="#note_LCL453_216_37" id="target_note_LCL453_216_37"><sup>37</sup></a> autem emeret mortem mariti
sui. Quo compecto<a class="footnoteLink" href="#note_LCL453_216_38" id="target_note_LCL453_216_38"><sup>38</sup></a> simulatur necessaria praecordiis



</p></section><notes><section class="footnotes"><ul><li class="note" id="note_LCL453_216_36"><a class="footnoteCrossrefLink" href="#target_note_LCL453_216_36" title="Click to highlight in text"><sup class="lineRef">36</sup>F <span class="italic">acerrimeque.</span></a></li><script type="text/javascript">document.getElementById('note_LCL453_216_36').style.display = "none";</script><li class="note" id="note_LCL453_216_37"><a class="footnoteCrossrefLink" href="#target_note_LCL453_216_37" title="Click to highlight in text"><sup class="lineRef">37</sup>Usually emended to <span class="italic">ipsa.</span></a></li><script type="text/javascript">document.getElementById('note_LCL453_216_37').style.display = "none";</script><li class="note" id="note_LCL453_216_38"><a class="footnoteCrossrefLink" href="#target_note_LCL453_216_38" title="Click to highlight in text"><sup class="lineRef">38</sup>F reads <span class="italic">confecto,</span> but with indications of uncertainty.</a></li><script type="text/javascript">document.getElementById('note_LCL453_216_38').style.display = "none";</script></ul></section></notes></section>