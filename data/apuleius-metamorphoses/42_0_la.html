<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

aves et rursum canes et mures, immo vero etiam muscas, induunt. Tunc diris cantaminibus somno custodes obruunt. Nec satis quisquam definire poterit quantas latebras nequissimae mulieres pro libidine sua comminiscuntur. Nec tamen huius tam exitiabilis operae merces amplior quam quaterni vel seni ferme offeruntur aurei. Ehem et—quod paene praeterieram—siqui non integrum corpus mane restituerit, quidquid inde decerptum deminutumque fuerit, id omne de facie sua desecto sarcire compellitur.’</p>
<span class="br"></span><span class="lineNumber">23</span><span class="br"></span><p>“His cognitis animum meum commasculo et ilico accedens praeconem, ‘Clamare’ inquam ‘iam desine. Adest custos paratus. Cedo praemium.’ ‘Mille’ inquit ‘nummum deponentur tibi. Sed heus, iuvenis, cave diligenter principum civitatis filii cadaver a malis Harpyis probe custodias.’ ‘Ineptias’ inquam ‘mihi narras et nugas meras. Vides hominem ferreum et insomnem, certe perspicaciorem ipso Lynceo vel Argo, et oculeum totum.’</p>
<p>“Vix finieram et ilico me perducit ad domum quampiam, cuius ipsis foribus obsaeptis per quandam brevem posticulam intro vocat me et, conclave quoddam reserans<a class="footnoteLink" href="#note_LCL044_84_49" id="target_note_LCL044_84_49"><sup>49</sup></a> obseratis luminibus umbrosum, demonstrat matronam flebilem fusca veste contectam. Quam propter assistens, ‘Hic’ inquit ‘auctoratus ad custodiam mariti tui


</p></section><notes><section class="footnotes"><ul><li class="note" id="note_LCL044_84_49"><a class="footnoteCrossrefLink" href="#target_note_LCL044_84_49" title="Click to highlight in text"><sup class="lineRef">49</sup><span class="italic">reserans</span> is a conjectural addition. Some change is needed: simplest would be to add <span class="italic">-que</span> to <span class="italic">matronam</span>, but it seems more likely that a participle has fallen out after <span class="italic">quoddam</span> or <span class="italic">umbrosum</span>, with the meaning “opening”, “revealing”, or “entering”.</a></li><script type="text/javascript">document.getElementById('note_LCL044_84_49').style.display = "none";</script></ul></section></notes></section>