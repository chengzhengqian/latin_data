<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

intexta fulgurabat, avido ore susceptam cupidus promissi
cupidissime<a class="footnoteLink" href="#note_LCL453_260_22" id="target_note_LCL453_260_22"><sup>22</sup></a> devoravi. Nec me fefellit caeleste promissum:
protinus mihi delabitur deformis et ferina facies. Ac
primo quidem squalens pilus defluit, ac dehinc cutis crassa
tenuatur, venter obesus residet, pedum plantae per ungulas
in digitos exeunt, manus non iam pedes sunt sed in
erecta porriguntur officia, cervix procera cohibetur, os et
caput rotundatur, aures enormes repetunt pristinam parvitatem,
dentes saxei redeunt ad humanam minutiem, et,
quae me potissimum cruciabat ante, cauda nusquam.</p>
<p>Populi mirantur, religiosi venerantur tam evidentem
maximi numinis potentiam et consimilem nocturnis imaginibus
magnificentiam et facilitatem reformationis, claraque
et consona voce, caelo manus attendentes, testantur
tam illustre deae beneficium.</p>
<span class="br"></span><span class="lineNumber">14</span><span class="br"></span><p>At ego stupore nimio defixus tacitus haerebam, animo
meo tam repentinum tamque magnum non capiente gaudium,
quid potissimum praefarer primarium, unde novae
vocis exordium caperem, quo sermone nunc renata lingua
felicius auspicarer, quibus quantisque verbis tantae deae
gratias agerem. Sed sacerdos utcumque divino monitu
cognitis ab origine cunctis cladibus meis, quamquam et
ipse insigni permotus miraculo, nutu significato prius
praecipit tegendo mihi linteam dari laciniam.<a class="footnoteLink" href="#note_LCL453_260_23" id="target_note_LCL453_260_23"><sup>23</sup></a> Nam me
cum primum nefasto tegmine despoliaverat asinus, compressis



</p></section><notes><section class="footnotes"><ul><li class="note" id="note_LCL453_260_22"><a class="footnoteCrossrefLink" href="#target_note_LCL453_260_22" title="Click to highlight in text"><sup class="lineRef">22</sup><span class="italic">cupidissime</span> added conjecturally; there are signs of omission
in F.</a></li><script type="text/javascript">document.getElementById('note_LCL453_260_22').style.display = "none";</script><li class="note" id="note_LCL453_260_23"><a class="footnoteCrossrefLink" href="#target_note_LCL453_260_23" title="Click to highlight in text"><sup class="lineRef">23</sup>F <span class="italic">liciniam.</span></a></li><script type="text/javascript">document.getElementById('note_LCL453_260_23').style.display = "none";</script></ul></section></notes></section>