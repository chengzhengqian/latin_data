<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
gemmosisque monilibus onustas eas statim vocato Zephyro tradit reportandas.</p>
<span class="br"></span><span class="lineNumber">9</span><span class="br"></span><p>“Quo protinus perpetrato, sorores egregiae domum redeuntes iamque gliscentis invidiae felle flagrantes<a class="footnoteLink" href="#note_LCL044_220_12" id="target_note_LCL044_220_12"><sup>12</sup></a> multa secum sermonibus mutuis perstrepebant. Sic denique infit altera:</p>
<p>“‘En orba et saeva et iniqua Fortuna! Hocine tibi complacuit, ut utroque parente prognatae<a class="footnoteLink" href="#note_LCL044_220_13" id="target_note_LCL044_220_13"><sup>13</sup></a> diversam sortem sustineremus? Et nos quidem, quae natu maiores sumus, maritis advenis ancillae deditae, extorres et lare et ipsa patria degamus longe parentum velut exulantes, haec autem novissima, quam fetu satiante postremus partus effudit, tantis opibus et deo marito potita sit? Quae nec uti recte tanta bonorum copia novit. Vidisti, soror, quanta in domo iacent et qualia monilia, quae praenitent vestes, quae splendicant gemmae, quantum praeterea passim calcatur aurum? Quodsi maritum etiam tam formosum tenet, ut affirmat, nulla nunc in orbe toto felicior vivit. Fortassis tamen procedente consuetudine et affectione roborata deam quoque illam deus maritus efficiet. Sic est hercules, sic se gerebat ferebatque. Iam iam sursum respicit et deam spirat mulier, quae voces ancillas habet et ventis ipsis imperitat.<a class="footnoteLink" href="#note_LCL044_220_14" id="target_note_LCL044_220_14"><sup>14</sup></a> At ego misera primum patre meo seniorem maritum sortita sum, dein cucurbita calviorem et quovis puero pusilliorem, cunctam domum seris et catenis obditam custodientem.’</p>
</section><notes><section class="footnotes"><ul><li class="note" id="note_LCL044_220_12"><a class="footnoteCrossrefLink" href="#target_note_LCL044_220_12" title="Click to highlight in text"><sup class="lineRef">12</sup>F <span class="italic">fraglantes. Flagro</span> “burn” and <span class="italic">fragro</span> (or <span class="italic">fraglo</span>) “smell” are frequently (and understandably) confused in the manuscripts—and perhaps even by Apuleius.</a></li><script type="text/javascript">document.getElementById('note_LCL044_220_12').style.display = "none";</script><li class="note" id="note_LCL044_220_13"><a class="footnoteCrossrefLink" href="#target_note_LCL044_220_13" title="Click to highlight in text"><sup class="lineRef">13</sup>Usually emended by some addition to emphasise that they are full sisters, e.g. <span class="italic">eodem, germanae</span>.</a></li><script type="text/javascript">document.getElementById('note_LCL044_220_13').style.display = "none";</script><li class="note" id="note_LCL044_220_14"><a class="footnoteCrossrefLink" href="#target_note_LCL044_220_14" title="Click to highlight in text"><sup class="lineRef">14</sup>Or <span class="italic">imperat</span>, a correction in F.</a></li><script type="text/javascript">document.getElementById('note_LCL044_220_14').style.display = "none";</script></ul></section></notes></section>