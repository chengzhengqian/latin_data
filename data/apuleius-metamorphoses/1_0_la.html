<section class="div1 language" lang="la"><header><hgroup><h1>Apuleius</h1></hgroup></header>
<h1><span class="ac">Apvlei Madavrensis Metamorphoseon</span></h1>
<section class="div2">
<h2>LIBER I</h2>
<span class="br"></span><span class="lineNumber">1</span><span class="br"></span><p>At ego tibi sermone isto Milesio varias fabulas conseram, auresque tuas benivolas lepido susurro permulceam, modo si papyrum Aegyptiam argutia Nilotici calami inscriptam non spreveris inspicere, figuras fortunasque hominum in alias imagines conversas et in se rursum mutuo nexu refectas ut mireris. Exordior. Quis ille? Paucis accipe. Hymettos Attica et Isthmos Ephyrea et Taenaros Spartiaca, glebae felices aeternum libris felicioribus conditae, mea vetus prosapia est. Ibi linguam Attidem primis pueritiae stipendiis merui. Mox in urbe Latia advena studiorum Quiritium indigenam sermonem aerumnabili labore,





</p></section><notes></notes></section>