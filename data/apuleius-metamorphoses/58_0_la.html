<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
utraeque quatientes. Quae circumfusae lectulum quo peremptorum cadavera contecta fuerant, plangore sublato se lugubriter eiulantes, “Per publicam misericordiam, per commune ius humanitatis,” aiunt “miseremini indigne caesorum iuvenum, nostraeque viduitati ac solitudini de vindicta solacium date. Certe parvuli huius in primis annis destituti fortunis succurrite, et de latronis huius sanguine legibus vestris et disciplinae publicae litate.”</p>
<p>Post haec magistratus qui natu maior assurgit, et ad populum talia: “De scelere quidem, quod serio vindicandum est, nec ipse qui commisit potest diffiteri. Sed una tantum subsiciva sollicitudo nobis relicta est, ut ceteros socios tanti facinoris requiramus. Nec enim veri simile est hominem solitarium tres tam validos evitasse iuvenes. Prohinc tormentis veritas eruenda. Nam et qui comitabatur eum puer clanculo profugit, et res ad hoc deducta est ut per quaestionem sceleris sui participes indicet, ut tam dirae factionis funditus formido perematur.”</p>
<span class="br"></span><span class="lineNumber">9</span><span class="br"></span><p>Nec mora cum ritu Graeciensi ignis et rota, cum<a class="footnoteLink" href="#note_LCL044_116_11" id="target_note_LCL044_116_11"><sup>11</sup></a> omne flagrorum<a class="footnoteLink" href="#note_LCL044_116_12" id="target_note_LCL044_116_12"><sup>12</sup></a> genus inferuntur. Augetur oppido, immo duplicatur, mihi maestitia, quod integro saltim mori non licuerit. Sed anus illa quae fletibus cuncta turbaverat “Prius,” inquit “optimi cives, quam latronem istum miserorum pignorum meorum peremptorem cruci affigatis, permittite corpora necatorum revelari, ut et formae simul et aetatis


</p></section><notes><section class="footnotes"><ul><li class="note" id="note_LCL044_116_11"><a class="footnoteCrossrefLink" href="#target_note_LCL044_116_11" title="Click to highlight in text"><sup class="lineRef">11</sup>Usually emended to <span class="italic">tum</span>.</a></li><script type="text/javascript">document.getElementById('note_LCL044_116_11').style.display = "none";</script><li class="note" id="note_LCL044_116_12"><a class="footnoteCrossrefLink" href="#target_note_LCL044_116_12" title="Click to highlight in text"><sup class="lineRef">12</sup>The manuscripts’ <span class="italic">flagitiorum</span>—or <span class="italic">flagitiosum</span>—might possibly be defensible, in the sense “all sorts of shameful devices.”</a></li><script type="text/javascript">document.getElementById('note_LCL044_116_12').style.display = "none";</script></ul></section></notes></section>