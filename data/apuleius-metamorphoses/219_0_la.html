<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

circumsteterunt atque, ut eram luminibus obtectis securus
etiamnunc, repente signo dato et clamore conserto,<a class="footnoteLink" href="#note_LCL453_120_32" id="target_note_LCL453_120_32"><sup>32</sup></a>
plagas ingerentes acervatim, adeo me strepitu turbulentant
ut cunctis consiliis abiectis ilico scitissime taeniae</p>
<span class="br"></span><span class="lineNumber">12</span><span class="br"></span><p>sparteae totus innixus discursus alacres obirem. At subita
sectae commutatione risum toto coetu commoveram.</p>
<p>Iamque maxima diei parte transacta defectum alioquin
me, helcio sparteo dimoto, nexu machinae liberatum applicant
praesepio. At ego, quamquam eximie fatigatus et
refectione virium vehementer indiguus et prorsus fame
perditus, tamen familiari curiositate attonitus et satis
anxius, postposito cibo, qui copiosus aderat, inoptabilis
officinae disciplinam cum delectatione quadam arbitrabar.</p>
<p>Dii boni, quales illic homunculi vibicibus lividis<a class="footnoteLink" href="#note_LCL453_120_33" id="target_note_LCL453_120_33"><sup>33</sup></a> totam
cutem depicti, dorsumque plagosum scissili centunculo
magis inumbrati quam obtecti, nonnulli exiguo tegili
tantum modo pubem iniecti, cuncti tamen sic tunicati ut
essent per pannulos manifesti, frontes litterati et capillum
semirasi et pedes anulati, tum lurore deformes et fumosis
tenebris vaporosae caliginis palpebras adesi atque adeo
male luminati, et in modum pugilum qui pulvisculo perspersi
dimicant farinulenta cinere sordide candidati.</p>
<span class="br"></span><span class="lineNumber">13</span><span class="br"></span><p>Iam de meo iumentario contubernio quid vel ad quem
modum memorem? Quales illi muli senes vel cantherii debiles!
Circa praesepium capita demersi contruncabant


</p></section><notes><section class="footnotes"><ul><li class="note" id="note_LCL453_120_32"><a class="footnoteCrossrefLink" href="#target_note_LCL453_120_32" title="Click to highlight in text"><sup class="lineRef">32</sup>F <span class="italic">conferto.</span></a></li><script type="text/javascript">document.getElementById('note_LCL453_120_32').style.display = "none";</script><li class="note" id="note_LCL453_120_33"><a class="footnoteCrossrefLink" href="#target_note_LCL453_120_33" title="Click to highlight in text"><sup class="lineRef">33</sup>F <span class="italic">vi vicibus libidinis.</span></a></li><script type="text/javascript">document.getElementById('note_LCL453_120_33').style.display = "none";</script></ul></section></notes></section>