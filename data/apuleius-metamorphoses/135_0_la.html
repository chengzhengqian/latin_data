<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
vulnere periclitatur, intervisere venisti? Sed esto secura; iam enim excipiam te, ut bonam nurum condecet.’ Et ‘Ubi sunt’ inquit ‘Sollicitudo atque Tristities, ancillae meae?’</p>
<p>“Quibus intro vocatis torquendam tradidit eam. At illae sequentes erile praeceptum Psychen misellam flagellis afflictam et ceteris tormentis excruciatam iterum dominae conspectui reddunt. Tunc rursus sublato risu Venus ‘Et ecce’ inquit ‘nobis turgidi ventris sui lenocinio commovet miserationem, unde me praeclara subole aviam beatam scilicet faciat. Felix vero ego, quae in ipso aetatis meae flore vocabor avia, et vilis ancillae filius nepos Veneris audiet. Quamquam inepta ego frustra filium dicam. Impares enim nuptiae et praeterea in villa sine testibus et patre non consentiente factae legitimae non possunt videri, ac per hoc spurius iste nascetur, si tamen partum omnino perferre te patiemur.’</p>
<span class="br"></span><span class="lineNumber">10</span><span class="br"></span><p>“His editis involat eam vestemque plurifariam diloricat, capilloque discisso et capite conquassato graviter affligit. Et accepto frumento et hordeo et milio et papavere et cicere et lente et faba commixtisque acervatim confusis in unum grumulum, sic ad illam: ‘Videris enim mihi tam deformis ancilla nullo alio sed tantum sedulo ministerio amatores tuos promereri. Iam ergo et ipsa<a class="footnoteLink" href="#note_LCL044_270_11" id="target_note_LCL044_270_11"><sup>11</sup></a> frugem tuam periclitabor. Discerne<a class="footnoteLink" href="#note_LCL044_270_12" id="target_note_LCL044_270_12"><sup>12</sup></a> seminum istorum passivam congeriem, singulisque granis rite dispositis atque seiugatis




</p></section><notes><section class="footnotes"><ul><li class="note" id="note_LCL044_270_11"><a class="footnoteCrossrefLink" href="#target_note_LCL044_270_11" title="Click to highlight in text"><sup class="lineRef">11</sup>F <span class="italic">ipsam</span>.</a></li><script type="text/javascript">document.getElementById('note_LCL044_270_11').style.display = "none";</script><li class="note" id="note_LCL044_270_12"><a class="footnoteCrossrefLink" href="#target_note_LCL044_270_12" title="Click to highlight in text"><sup class="lineRef">12</sup>F <span class="italic">discernere</span>.</a></li><script type="text/javascript">document.getElementById('note_LCL044_270_12').style.display = "none";</script></ul></section></notes></section>