<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
cellae pessulo pavens et trepidus sese cohiberet?</p>
<span class="br"></span><span class="lineNumber">19</span><span class="br"></span><p>“His omnibus salubri consilio recte dispositis occurrit scaevus Eventus. Namque dum reduces socios nostros suspensus opperior, quidam servulus strepitu<a class="footnoteLink" href="#note_LCL044_180_37" id="target_note_LCL044_180_37"><sup>37</sup></a> scilicet divinitus inquietus proserpit leniter, visaque bestia, quae libere discurrens totis aedibus commeabat, premens obnixum silentium vestigium suum replicat et utcumque cunctis in domo visa pronuntiat. Nec mora cum numerosae familiae frequentia domus tota completur. Taedis, lucernis, cereis, sebaciis, et ceteris nocturni luminis instrumentis clarescunt tenebrae. Nec inermis quisquam de tanta copia processit, sed singuli fustibus, lanceis, destrictis denique gladiis armati muniunt aditus. Nec secus<a class="footnoteLink" href="#note_LCL044_180_38" id="target_note_LCL044_180_38"><sup>38</sup></a> canes etiam venaticos auritos illos et horricomes ad comprimendam bestiam cohortantur.</p>
<span class="br"></span><span class="lineNumber">20</span><span class="br"></span><p>“Tunc ego sensim, gliscente adhuc illo tumultu, retrogradi fuga domo facesso, sed plane Thrasyleonem mire canibus repugnantem latens pone ianuam ipse prospicio. Quamquam enim vitae metas ultimas obiret, non tamen sui nostrique vel pristinae virtutis oblitus, iam faucibus ipsis hiantis Cerberi reluctabat. Scaenam denique, quam sponte sumpserat, cum anima retinens, nunc fugiens, nunc resistens variis corporis sui schemis ac motibus, tandem domo prolapsus est. Nec tamen, quamvis publica potitus libertate, salutem fuga quaerere potuit. Quippe cuncti canes de proximo angiportu satis feri satisque copiosi venaticis illis, qui commodum domo similiter<a class="footnoteLink" href="#note_LCL044_180_39" id="target_note_LCL044_180_39"><sup>39</sup></a> insequentes





</p></section><notes><section class="footnotes"><ul><li class="note" id="note_LCL044_180_37"><a class="footnoteCrossrefLink" href="#target_note_LCL044_180_37" title="Click to highlight in text"><sup class="lineRef">37</sup>F <span class="italic">servulum strepitus</span>.</a></li><script type="text/javascript">document.getElementById('note_LCL044_180_37').style.display = "none";</script><li class="note" id="note_LCL044_180_38"><a class="footnoteCrossrefLink" href="#target_note_LCL044_180_38" title="Click to highlight in text"><sup class="lineRef">38</sup>Or the comparative <span class="italic">setius</span>, for F’s <span class="italic">sedus</span>.</a></li><script type="text/javascript">document.getElementById('note_LCL044_180_38').style.display = "none";</script><li class="note" id="note_LCL044_180_39"><a class="footnoteCrossrefLink" href="#target_note_LCL044_180_39" title="Click to highlight in text"><sup class="lineRef">39</sup>F <span class="italic">civiliter</span>.</a></li><script type="text/javascript">document.getElementById('note_LCL044_180_39').style.display = "none";</script></ul></section></notes></section>