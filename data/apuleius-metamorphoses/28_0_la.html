<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
et in saxo simul et in fonte loturam Dianam opperiens visitur.</p>
<span class="br"></span><span class="lineNumber">5</span><span class="br"></span><p>Dum haec identidem rimabundus eximie delector, “Tua sunt” ait Byrrhena “cuncta quae vides.” Et cum dicto ceteros omnes sermone secreto decedere praecipit. Quibus dispulsis omnibus, “Per hanc” inquit “deam, o Luci carissime, ut anxie tibi metuo et ut pote pignori meo longe provisum cupio, cave tibi, sed cave fortiter a malis artibus et facinorosis illecebris Pamphiles illius, quae cum Milone isto, quem dicis hospitem, nupta est. Maga primi nominis et omnis carminis sepulcralis magistra creditur, quae surculis et lapillis et id genus frivolis inhalatis omnem istam lucem mundi sideralis imis Tartari et in vetustum Chaos summergere novit. Nam simul quemque conspexerit speciosae formae iuvenem, venustate eius sumitur et ilico in eum et oculum et animum detorquet. Serit blanditias, invadit spiritum, amoris profundi pedicis aeternis alligat. Tunc minus morigeros et viles fastidio in saxa et in pecua et quodvis animal puncto reformat, alios vero prorsus exstinguit. Haec tibi trepido et cavenda censeo. Nam et illa urit<a class="footnoteLink" href="#note_LCL044_56_14" id="target_note_LCL044_56_14"><sup>14</sup></a> perpetuum, et tu per aetatem et pulchritudinem capax eius es.” Haec mecum Byrrhena satis anxia.</p>
<span class="br"></span><span class="lineNumber">6</span><span class="br"></span><p>At ego curiosus alioquin, ut primum artis magicae semper optatum nomen audivi, tantum a cautela Pamphiles afui ut etiam ultro gestirem tali magisterio me volens ampla




</p></section><notes><section class="footnotes"><ul><li class="note" id="note_LCL044_56_14"><a class="footnoteCrossrefLink" href="#target_note_LCL044_56_14" title="Click to highlight in text"><sup class="lineRef">14</sup>Frequently emended to <span class="italic">uritur; prurit</span> (“itches”) and <span class="italic">surit</span> (“is in heat”) have also been suggested.</a></li><script type="text/javascript">document.getElementById('note_LCL044_56_14').style.display = "none";</script></ul></section></notes></section>