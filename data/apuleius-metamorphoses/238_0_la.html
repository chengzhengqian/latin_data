<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

erat cum quodam paupere modicae casulae domino
vetus familiaritas. At enim casulae parvulae conterminos
magnos et beatos agros possidebat vicinus potens et dives
et iuvenis et splendidae<a class="footnoteLink" href="#note_LCL453_158_65" id="target_note_LCL453_158_65"><sup>65</sup></a> prosapiae, sed<a class="footnoteLink" href="#note_LCL453_158_66" id="target_note_LCL453_158_66"><sup>66</sup></a> maiorum gloria
male utens pollensque factionibus et cuncta facile faciens
in civitate; hic<a class="footnoteLink" href="#note_LCL453_158_67" id="target_note_LCL453_158_67"><sup>67</sup></a> hostili modo vicini tenuis incursabat pauperiem
pecua trucidando, boves abigendo, fruges adhuc
immaturas obterendo. Iamque tota frugalitate spoliatum
ipsis etiam glebulis exterminare gestiebat, finiumque inani
commota quaestione terram totam sibi vindicabat. Tunc
agrestis, verecundus alioquin, avaritia divitis iam spoliatus,
ut suo saltem sepulcro paternum retineret solum, amicos
plurimos ad demonstrationem finium trepidans eximie
corrogarat. Aderant inter alios tres illi fratres cladibus amici
quantulum quantulum ferentes auxilium.</p>
<span class="br"></span><span class="lineNumber">36</span><span class="br"></span><p>Nec tamen ille vesanus tantillum praesentia multorum
civium territus vel etiam confusus, licet non rapinis, saltem
verbis temperare voluit, sed illis clementer expostulantibus
fervidosque eius mores blanditiis permulcentibus,
repente suam suorumque carorum salutem quam sanctissime
adiurans asseverat parvi se pendere tot mediatorum
praesentiam, denique vicinum illum auriculis per suos servulos
sublatum de casula longissime statimque proiectum
iri. Quo dicto insignis indignatio totos audientium pertemptavit
animos. Tunc unus e tribus fratribus incunctanter



</p></section><notes><section class="footnotes"><ul><li class="note" id="note_LCL453_158_65"><a class="footnoteCrossrefLink" href="#target_note_LCL453_158_65" title="Click to highlight in text"><sup class="lineRef">65</sup><span class="italic">splendidae</span> added by Rohde, comparing VIII 2.</a></li><script type="text/javascript">document.getElementById('note_LCL453_158_65').style.display = "none";</script><li class="note" id="note_LCL453_158_66"><a class="footnoteCrossrefLink" href="#target_note_LCL453_158_66" title="Click to highlight in text"><sup class="lineRef">66</sup><span class="italic">sed</span> added by Robertson.</a></li><script type="text/javascript">document.getElementById('note_LCL453_158_66').style.display = "none";</script><li class="note" id="note_LCL453_158_67"><a class="footnoteCrossrefLink" href="#target_note_LCL453_158_67" title="Click to highlight in text"><sup class="lineRef">67</sup><span class="italic">hic</span> added by Helm.</a></li><script type="text/javascript">document.getElementById('note_LCL453_158_67').style.display = "none";</script></ul></section></notes></section>