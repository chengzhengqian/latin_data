<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

perempto civi subsistite et extremum facinus in nefariam scelestamque istam feminam severiter vindicate. Haec enim nec ullus alius miserum adulescentem, sororis meae filium, in adulteri gratiam et ob praedam hereditariam exstinxit veneno.’</p>
<p>“Sic ille senior lamentabiles questus singulis instrepebat. Saevire vulgus interdum et facti verisimilitudine ad criminis credulitatem impelli. Conclamant ignem, requirunt saxa, parvulos<a class="footnoteLink" href="#note_LCL044_92_58" id="target_note_LCL044_92_58"><sup>58</sup></a> ad exitium mulieris hortantur. Emeditatis ad haec illa fletibus quamque sanctissime poterat adiurans cuncta numina, tantum scelus abnuebat.</p>
<span class="br"></span><span class="lineNumber">28</span><span class="br"></span><p>“Ergo igitur senex ille: ‘Veritatis arbitrium in divinam providentiam reponamus. Zatchlas<a class="footnoteLink" href="#note_LCL044_92_59" id="target_note_LCL044_92_59"><sup>59</sup></a> adest Aegyptius propheta primarius, qui mecum iam dudum grandi praemio pepigit reducere paulisper ab inferis spiritum corpusque istud postliminio mortis animare.’ Et cum dicto iuvenem quempiam linteis amiculis iniectum pedesque palmeis baxeis inductum et adusque deraso capite producit in medium. Huius diu manus deosculatus et ipsa genua contingens, ‘Miserere,’ ait ‘sacerdos, miserere. Per caelestia sidera, per inferna numina, per naturalia elementa, per nocturna silentia et adyta Coptitica,<a class="footnoteLink" href="#note_LCL044_92_60" id="target_note_LCL044_92_60"><sup>60</sup></a> et per incrementa



</p></section><notes><section class="footnotes"><ul><li class="note" id="note_LCL044_92_58"><a class="footnoteCrossrefLink" href="#target_note_LCL044_92_58" title="Click to highlight in text"><sup class="lineRef">58</sup>Many editors prefer to emend away the picture of children being used to stone a woman.</a></li><script type="text/javascript">document.getElementById('note_LCL044_92_58').style.display = "none";</script><li class="note" id="note_LCL044_92_59"><a class="footnoteCrossrefLink" href="#target_note_LCL044_92_59" title="Click to highlight in text"><sup class="lineRef">59</sup>Given scribes’ usual trouble with proper names, this one may well be wrong; but no convincing emendation has been proposed.</a></li><script type="text/javascript">document.getElementById('note_LCL044_92_59').style.display = "none";</script><li class="note" id="note_LCL044_92_60"><a class="footnoteCrossrefLink" href="#target_note_LCL044_92_60" title="Click to highlight in text"><sup class="lineRef">60</sup>F <span class="italic">adepcaco</span> (or <span class="italic">adepaco</span>) <span class="italic">o eptitica</span>. The emendation adopted here is obviously far from certain, although attractive in both sense and sound.</a></li><script type="text/javascript">document.getElementById('note_LCL044_92_60').style.display = "none";</script></ul></section></notes></section>