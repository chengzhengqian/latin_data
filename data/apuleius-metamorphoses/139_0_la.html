<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
dracones, inconivae vigiliae luminibus addictis et in perpetuam lucem pupulis excubantibus. Iamque et ipsae semet muniebant vocales aquae. Nam et ‘Discede!’ et ‘Quid facis? Vide!’ et ‘Quid agis? Cave!’ et ‘Fuge!’ et ‘Peribis!’ subinde clamant. Sic impossibilitate ipsa mutata in lapidem Psyche, quamvis praesenti corpore, sensibus tamen aberat, et inextricabilis periculi mole prorsus obruta lacrimarum etiam extremo solacio carebat.</p>
<span class="br"></span><span class="lineNumber">15</span><span class="br"></span><p>“Nec Providentiae bonae graves oculos innocentis animae latuit aerumna. Nam supremi<a class="footnoteLink" href="#note_LCL044_278_27" id="target_note_LCL044_278_27"><sup>27</sup></a> Iovis regalis ales illa repente propansis utrimque pinnis affuit, rapax aquila, memorque veteris obsequii, quo ductu Cupidinis Iovi pocillatorem Phrygium substulerat, opportunam ferens opem deique numen in uxoris laboribus percolens, alti culminis diales vias deserit et ob os puellae praevolans incipit:</p>
<p>“‘At tu, simplex alioquin et expers rerum talium, sperasne<a class="footnoteLink" href="#note_LCL044_278_28" id="target_note_LCL044_278_28"><sup>28</sup></a> te sanctissimi nec minus truculenti fontis vel unam stillam posse furari vel omnino contingere? Diis etiam ipsique Iovi formidabiles aquas istas Stygias vel fando comperisti, quodque vos deieratis per numina deorum, deos per Stygis maiestatem solere? Sed cedo istam urnulam.’</p>
<p>“Et<a class="footnoteLink" href="#note_LCL044_278_29" id="target_note_LCL044_278_29"><sup>29</sup></a> protinus arreptam completum aquae<a class="footnoteLink" href="#note_LCL044_278_30" id="target_note_LCL044_278_30"><sup>30</sup></a> festinat, libratisque pinnarum nutantium molibus inter genas saevientium dentium et trisulca vibramina draconum remigium dextra laevaque porrigens, nolentes aquas et ut abiret






</p></section><notes><section class="footnotes"><ul><li class="note" id="note_LCL044_278_27"><a class="footnoteCrossrefLink" href="#target_note_LCL044_278_27" title="Click to highlight in text"><sup class="lineRef">27</sup>F <span class="italic">primi</span>.</a></li><script type="text/javascript">document.getElementById('note_LCL044_278_27').style.display = "none";</script><li class="note" id="note_LCL044_278_28"><a class="footnoteCrossrefLink" href="#target_note_LCL044_278_28" title="Click to highlight in text"><sup class="lineRef">28</sup>F <span class="italic">sperasque</span>.</a></li><script type="text/javascript">document.getElementById('note_LCL044_278_28').style.display = "none";</script><li class="note" id="note_LCL044_278_29"><a class="footnoteCrossrefLink" href="#target_note_LCL044_278_29" title="Click to highlight in text"><sup class="lineRef">29</sup>F <span class="italic">sed</span>.</a></li><script type="text/javascript">document.getElementById('note_LCL044_278_29').style.display = "none";</script><li class="note" id="note_LCL044_278_30"><a class="footnoteCrossrefLink" href="#target_note_LCL044_278_30" title="Click to highlight in text"><sup class="lineRef">30</sup>F <span class="italic">adreptam completamque</span>.</a></li><script type="text/javascript">document.getElementById('note_LCL044_278_30').style.display = "none";</script></ul></section></notes></section>