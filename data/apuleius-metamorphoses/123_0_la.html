<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
cum<a class="footnoteLink" href="#note_LCL044_246_43" id="target_note_LCL044_246_43"><sup>43</sup></a> aliquam multum viae laboranti vestigio pererrasset, inscio<a class="footnoteLink" href="#note_LCL044_246_44" id="target_note_LCL044_246_44"><sup>44</sup></a> quodam tramite iam die labente<a class="footnoteLink" href="#note_LCL044_246_45" id="target_note_LCL044_246_45"><sup>45</sup></a> accedit quandam civitatem, in qua regnum maritus unius sororis eius obtinebat. Qua re cognita Psyche nuntiari praesentiam suam sorori desiderat. Mox inducta, mutuis amplexibus alternae salutationis expletis, percontanti causas adventus sui sic incipit:</p>
<p>“‘Meministi consilium vestrum scilicet quo mihi suasistis ut bestiam, quae mariti mentito nomine mecum quiescebat, priusquam ingluvie voraci me misellam hauriret, ancipiti novacula peremerem. Sed cum primum, ut aeque placuerat, conscio lumine vultus eius aspexi, video mirum divinumque prorsus spectaculum, ipsum illum deae Veneris filium, ipsum inquam Cupidinem, leni quiete sopitum. Ac dum tanti boni spectaculo percita et nimia voluptatis<a class="footnoteLink" href="#note_LCL044_246_46" id="target_note_LCL044_246_46"><sup>46</sup></a> copia turbata fruendi laborarem inopia, casu scilicet pessimo lucerna fervens oleum rebullivit in eius umerum. Quo dolore statim somno recussus, ubi me ferro et igni conspexit armatam, “Tu quidem” inquit “ob istud tam dirum facinus confestim toro meo divorte, tibique res tuas habeto. Ego vero sororem tuam”—et nomen quo tu censeris aiebat—“iam mihi confarreatis<a class="footnoteLink" href="#note_LCL044_246_47" id="target_note_LCL044_246_47"><sup>47</sup></a> nuptiis coniugabo.” Et statim Zephyro praecipit ultra terminos me domus eius efflaret.’</p>
</section><notes><section class="footnotes"><ul><li class="note" id="note_LCL044_246_43"><a class="footnoteCrossrefLink" href="#target_note_LCL044_246_43" title="Click to highlight in text"><sup class="lineRef">43</sup><span class="italic">cum</span> is not in F.</a></li><script type="text/javascript">document.getElementById('note_LCL044_246_43').style.display = "none";</script><li class="note" id="note_LCL044_246_44"><a class="footnoteCrossrefLink" href="#target_note_LCL044_246_44" title="Click to highlight in text"><sup class="lineRef">44</sup>Often emended to <span class="italic">inscia</span>, to modify Psyche in its usual active sense of “unknowing”.</a></li><script type="text/javascript">document.getElementById('note_LCL044_246_44').style.display = "none";</script><li class="note" id="note_LCL044_246_45"><a class="footnoteCrossrefLink" href="#target_note_LCL044_246_45" title="Click to highlight in text"><sup class="lineRef">45</sup>F <span class="italic">delabente</span>, for <span class="italic">die labente</span>.</a></li><script type="text/javascript">document.getElementById('note_LCL044_246_45').style.display = "none";</script><li class="note" id="note_LCL044_246_46"><a class="footnoteCrossrefLink" href="#target_note_LCL044_246_46" title="Click to highlight in text"><sup class="lineRef">46</sup>F <span class="italic">voluntatis</span>.</a></li><script type="text/javascript">document.getElementById('note_LCL044_246_46').style.display = "none";</script><li class="note" id="note_LCL044_246_47"><a class="footnoteCrossrefLink" href="#target_note_LCL044_246_47" title="Click to highlight in text"><sup class="lineRef">47</sup>F <span class="italic">confestim arreat his,</span> erroneously repeating <span class="italic">confestim</span> from the previous sentence.</a></li><script type="text/javascript">document.getElementById('note_LCL044_246_47').style.display = "none";</script></ul></section></notes></section>