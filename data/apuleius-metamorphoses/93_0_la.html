<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
imminens impedire potuit. Et quamquam prius, cum essem Lucius, unico vel secundo pane contentus mensa decederem, tunc ventri tam profundo serviens iam ferme tertium qualum rumigabam. Huic me operi attonitum clara lux oppressit.</p>
<span class="br"></span><span class="lineNumber">23</span><span class="br"></span><p>Tandem itaque asinali verecundia ductus, aegerrime tamen digrediens rivulo proximo sitim lenio. Nec mora cum latrones ultra<a class="footnoteLink" href="#note_LCL044_186_44" id="target_note_LCL044_186_44"><sup>44</sup></a> anxii atque solliciti remeant, nullam quidem prorsus sarcinam vel omnino, licet vilem, laciniam ferentes, sed tantum gladiis,<a class="footnoteLink" href="#note_LCL044_186_45" id="target_note_LCL044_186_45"><sup>45</sup></a> totis manibus, immo factionis suae cunctis viribus unicam virginem, filo liberalem et, ut matronatus eius indicabat, summatem regionis,<a class="footnoteLink" href="#note_LCL044_186_46" id="target_note_LCL044_186_46"><sup>46</sup></a> puellam mehercules et asino tali concupiscendam, maerentem et crines cum veste sua lacerantem, advehebant. Eam simul intra speluncam<a class="footnoteLink" href="#note_LCL044_186_47" id="target_note_LCL044_186_47"><sup>47</sup></a> verbisque quae dolebat minora facientes, sic alloquuntur:</p>
<p>“Tu quidem salutis et pudicitiae secura brevem patientiam nostro compendio tribue, quos ad istam sectam paupertatis necessitas adegit. Parentes autem tui de tanto suarum divitiarum cumulo, quamquam satis cupidi, tamen sine mora parabunt scilicet idoneam sui sanguinis redemptionem.”</p>
<span class="br"></span><span class="lineNumber">24</span><span class="br"></span><p>His et his similibus blateratis nequicquam dolor sedatur puellae—quidni?—quae inter genua sua deposito capite sine modo flebat. At illi intro vocatae anui praecipiunt assidens eam blando quantum posset solaretur alloquio, seque ad sectae sueta conferunt. Nec tamen puella quivit




</p></section><notes><section class="footnotes"><ul><li class="note" id="note_LCL044_186_44"><a class="footnoteCrossrefLink" href="#target_note_LCL044_186_44" title="Click to highlight in text"><sup class="lineRef">44</sup>Often emended, sometimes by adding <span class="italic">modum</span>.</a></li><script type="text/javascript">document.getElementById('note_LCL044_186_44').style.display = "none";</script><li class="note" id="note_LCL044_186_45"><a class="footnoteCrossrefLink" href="#target_note_LCL044_186_45" title="Click to highlight in text"><sup class="lineRef">45</sup>Another <span class="italic">totis</span> should probably be supplied after <span class="italic">gladiis</span> (so Lōfstedt), and this has been translated.</a></li><script type="text/javascript">document.getElementById('note_LCL044_186_45').style.display = "none";</script><li class="note" id="note_LCL044_186_46"><a class="footnoteCrossrefLink" href="#target_note_LCL044_186_46" title="Click to highlight in text"><sup class="lineRef">46</sup>F <span class="italic">religionis</span>.</a></li><script type="text/javascript">document.getElementById('note_LCL044_186_46').style.display = "none";</script><li class="note" id="note_LCL044_186_47"><a class="footnoteCrossrefLink" href="#target_note_LCL044_186_47" title="Click to highlight in text"><sup class="lineRef">47</sup>Most editors emend this phrase to supply a verb.</a></li><script type="text/javascript">document.getElementById('note_LCL044_186_47').style.display = "none";</script></ul></section></notes></section>