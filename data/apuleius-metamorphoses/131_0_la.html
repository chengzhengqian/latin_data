<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

sublucidum lucum prospicit fanum sollerti fabrica structum. Nec ullam vel dubiam spei melioris viam volens omittere, sed adire cuiuscumque dei veniam, sacratis foribus proximat. Videt dona pretiosa et<a class="footnoteLink" href="#note_LCL044_262_4" id="target_note_LCL044_262_4"><sup>4</sup></a> lacinias auro litteratas ramis arborum postibusque suffixas, quae cum gratia facti nomen deae cui fuerant dicata testabantur. Tunc genu nixa et manibus aram tepentem amplexa, detersis ante lacrimis sic apprecatur:</p>
<span class="br"></span><span class="lineNumber">4</span><span class="br"></span><p>“‘Magni Iovis germana et coniuga, sive tu Sami, quae sola<a class="footnoteLink" href="#note_LCL044_262_5" id="target_note_LCL044_262_5"><sup>5</sup></a> partu vagituque et alimonia tua gloriatur, tenes vetusta delubra; sive celsae Carthaginis, quae te virginem vectura leonis caelo commeantem percolit, beatas sedes frequentas; seu<a class="footnoteLink" href="#note_LCL044_262_6" id="target_note_LCL044_262_6"><sup>6</sup></a> prope ripas Inachi, qui te iam nuptam Tonantis et reginam dearum memorat, inclutis Argivorum praesides moenibus; quam cunctus oriens Zygiam veneratur et omnis occidens Lucinam appellat: sis meis extremis casibus Iuno Sospita, meque in tantis exanclatis laboribus defessam imminentis periculi metu libera. Quod sciam, soles praegnatibus periclitantibus ultro subvenire.’</p>
<p>“Ad istum modum supplicanti statim sese Iuno cum totius sui numinis augusta dignitate praesentat, et protinus





</p></section><notes><section class="footnotes"><ul><li class="note" id="note_LCL044_262_4"><a class="footnoteCrossrefLink" href="#target_note_LCL044_262_4" title="Click to highlight in text"><sup class="lineRef">4</sup>F <span class="italic">haec</span>.</a></li><script type="text/javascript">document.getElementById('note_LCL044_262_4').style.display = "none";</script><li class="note" id="note_LCL044_262_5"><a class="footnoteCrossrefLink" href="#target_note_LCL044_262_5" title="Click to highlight in text"><sup class="lineRef">5</sup>A certain correction for F’s <span class="italic">quaerola</span>.</a></li><script type="text/javascript">document.getElementById('note_LCL044_262_5').style.display = "none";</script><li class="note" id="note_LCL044_262_6"><a class="footnoteCrossrefLink" href="#target_note_LCL044_262_6" title="Click to highlight in text"><sup class="lineRef">6</sup>F <span class="italic">seues</span>.</a></li><script type="text/javascript">document.getElementById('note_LCL044_262_6').style.display = "none";</script></ul></section></notes></section>