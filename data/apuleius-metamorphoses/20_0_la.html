<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

habitudine deque hac virginali prorsus verecundia generosa stirpe proditum et recte conicerem, sed et meus Demeas eadem litteris pronuntiat. Ergo brevitatem gurgustioli nostri ne spernas peto. Erit tibi adiacens en<a class="footnoteLink" href="#note_LCL044_40_49" id="target_note_LCL044_40_49"><sup>49</sup></a> ecce illud cubiculum honestum receptaculum. Fac libenter deverseris in nostro. Nam et maiorem domum dignatione tua feceris, et tibi specimen gloriosum arrogaris, si contentus lare parvulo Thesei illius cognominis patris tui virtutes aemulaveris, qui non est aspernatus Hecales<a class="footnoteLink" href="#note_LCL044_40_50" id="target_note_LCL044_40_50"><sup>50</sup></a> anus hospitium tenue.”</p>
<p>Et vocata ancillula, “Photis,” inquit “sarcinulas hospitis susceptas cum fide conde in illud cubiculum, ac simul ex promptuario oleum unctui et lintea tersui et cetera hoc eidem usui profers<a class="footnoteLink" href="#note_LCL044_40_51" id="target_note_LCL044_40_51"><sup>51</sup></a> ociter, et hospitem meum produc ad proximas balneas; satis arduo itinere atque prolixo fatigatus est.”</p>
<span class="br"></span><span class="lineNumber">24</span><span class="br"></span><p>His ego auditis, mores atque parsimoniam ratiocinans Milonis volensque me artius ei conciliare, “Nihil” inquam “rerum istarum, quae itineris ubique nos comitantur, indigemus. Sed et balneas facile percontabimur. Plane quod est mihi summe praecipuum, equo, qui me strenue pervexit, faenum atque hordeum acceptis istis nummulis tu, Photis, emito.”</p>
<p>His actis et rebus meis in illo cubiculo conditis, pergens ipse ad balneas, ut prius aliquid nobis cibatui prospicerem, forum cuppedinis<a class="footnoteLink" href="#note_LCL044_40_52" id="target_note_LCL044_40_52"><sup>52</sup></a> peto inque eo piscatum opiparem expositum




</p></section><notes><section class="footnotes"><ul><li class="note" id="note_LCL044_40_49"><a class="footnoteCrossrefLink" href="#target_note_LCL044_40_49" title="Click to highlight in text"><sup class="lineRef">49</sup>F <span class="italic">et.</span></a></li><script type="text/javascript">document.getElementById('note_LCL044_40_49').style.display = "none";</script><li class="note" id="note_LCL044_40_50"><a class="footnoteCrossrefLink" href="#target_note_LCL044_40_50" title="Click to highlight in text"><sup class="lineRef">50</sup>F <span class="italic">ales</span> with space for three letters in front.</a></li><script type="text/javascript">document.getElementById('note_LCL044_40_50').style.display = "none";</script><li class="note" id="note_LCL044_40_51"><a class="footnoteCrossrefLink" href="#target_note_LCL044_40_51" title="Click to highlight in text"><sup class="lineRef">51</sup>Often emended to <span class="italic">profer</span> or <span class="italic">proferas</span>; but cf. apparent imperatives in <span class="italic">-fers</span> at II 6 and VI 13.</a></li><script type="text/javascript">document.getElementById('note_LCL044_40_51').style.display = "none";</script><li class="note" id="note_LCL044_40_52"><a class="footnoteCrossrefLink" href="#target_note_LCL044_40_52" title="Click to highlight in text"><sup class="lineRef">52</sup>F <span class="italic">cupidinis</span>; but Apuleius probably used the archaic word <span class="italic">cuppedo</span> “dainty” here, as well as in chap. 25 and II 2.</a></li><script type="text/javascript">document.getElementById('note_LCL044_40_52').style.display = "none";</script></ul></section></notes></section>