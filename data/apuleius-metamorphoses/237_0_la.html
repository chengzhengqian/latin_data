<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

et unguibus et oculis et voce etiam perfectum edidit pullum,
qui matrem suam coepit continuo comitari.</p>
<span class="br"></span><span class="lineNumber">34</span><span class="br"></span><p>Nec eo setius longe maius ostentum et quod omnes merito
perhorrescerent exoritur. Sub ipsa enim mensa quae
reliquias prandii gerebat terra dehiscens imitus largissimum
emicuit sanguinis fontem. Hinc resultantes uberrimae
guttae mensam cruore perspergunt. Ipsoque illo
momento quo stupore defixi mirantur ac trepidant divina
praesagia, concurrit unus e cella vinaria nuntians omne vinum,
quod olim diffusum fuerat, in omnibus doliis ferventi
calore et prorsus ut igne copioso subdito rebullire. Visa est
interea mustela etiam mortuum serpentem forinsecus
mordicus attrahens, et de ore pastoricii canis virens exsiluit
ranula, ipsumque canem, qui proximus consistebat,
aries appetitum unico morsu strangulavit. Haec tot ac talia
ingenti pavore domini illius et familiae totius ad extremum
stuporem deiecerant animos, quid prius quidve posterius,
quid magis quid minus numinum caelestium leniendis minis</p>
<span class="br"></span><span class="lineNumber">35</span><span class="br"></span><p>quot et qualibus procuraretur hostiis. Adhuc omnibus
expectatione taeterrimae formidinis torpidis accurrit quidam
servulus, magnas et postremas domino illi fundorum
clades annuntians.</p>
<p>Namque is adultis iam tribus liberis doctrina instructis
et verecundia praeditis vivebat gloriosus. His adulescentibus


</p></section><notes></notes></section>