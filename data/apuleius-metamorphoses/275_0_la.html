<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

suas pretio nundinantur, cum rerum exordio inter
deos et homines agitatum iudicium corruperit gratia, et
originalem sententiam magni Iovis consiliis electus iudex
rusticanus et opilio lucro libidinis vendiderit, cum totius
etiam suae stirpis exitio? Sic hercules et aliud sequensque<a class="footnoteLink" href="#note_LCL453_232_54" id="target_note_LCL453_232_54"><sup>54</sup></a>
iudicium inter inclutos Achivorum duces celebratum,
vel cum falsis insimulationibus eruditione doctrinaque
praepollens Palamedes proditionis damnatur, vel<a class="footnoteLink" href="#note_LCL453_232_55" id="target_note_LCL453_232_55"><sup>55</sup></a>
virtute Martia praepotenti praefertur Ulixes<a class="footnoteLink" href="#note_LCL453_232_56" id="target_note_LCL453_232_56"><sup>56</sup></a> modicus
Aiaci maximo. Quale autem et illud iudicium apud legiferos
Athenienses catos illos et omnis scientiae magistros?
Nonne divinae prudentiae senex, quem sapientia praetulit
cunctis mortalibus deus Delphicus, fraude et invidia nequissimae
factionis circumventus velut corruptor adolescentiae,
quam frenis coercebat, herbae pestilentis suco
noxio peremptus est, relinquens civibus ignominiae perpetuae
maculam, cum nunc etiam egregii philosophi sectam
eius sanctissimam praeoptent et summo beatitudinis
studio iurent in ipsius nomen?</p>
<p>Sed ne quis indignationis meae reprehendat impetum
secum sic reputans “Ecce nunc patiemur philosophantem
nobis asinum?” rursus unde decessi revertar ad fabulam.</p>
</section><notes><section class="footnotes"><ul><li class="note" id="note_LCL453_232_54"><a class="footnoteCrossrefLink" href="#target_note_LCL453_232_54" title="Click to highlight in text"><sup class="lineRef">54</sup>F <span class="italic">sequens.</span></a></li><script type="text/javascript">document.getElementById('note_LCL453_232_54').style.display = "none";</script><li class="note" id="note_LCL453_232_55"><a class="footnoteCrossrefLink" href="#target_note_LCL453_232_55" title="Click to highlight in text"><sup class="lineRef">55</sup>This second <span class="italic">vel</span> is an editorial addition.</a></li><script type="text/javascript">document.getElementById('note_LCL453_232_55').style.display = "none";</script><li class="note" id="note_LCL453_232_56"><a class="footnoteCrossrefLink" href="#target_note_LCL453_232_56" title="Click to highlight in text"><sup class="lineRef">56</sup>F <span class="italic">auxies.</span></a></li><script type="text/javascript">document.getElementById('note_LCL453_232_56').style.display = "none";</script></ul></section></notes></section>