<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
ullis aniculae sermonibus ab inceptis fletibus avocari, sed altius eiulans sese et assiduis singultibus ilia quatiens mihi etiam lacrimas excussit.</p>
<p>Ac sic “An ego” inquit “misera tali domo, tanta familia, tam caris vernulis, tam sanctis parentibus desolata, et infelicis rapinae praeda et mancipium effecta, inque isto saxeo carcere serviliter clausa, et omnibus deliciis quis innata atque innutrita sum privata, sub incerta salutis et carnificinae laniena<a class="footnoteLink" href="#note_LCL044_188_48" id="target_note_LCL044_188_48"><sup>48</sup></a> inter tot ac tales latrones et horrendum gladiatorum populum vel fletum desinere vel omnino vivere potero?”</p>
<p>Lamentata sic et animi dolore et faucium tendore<a class="footnoteLink" href="#note_LCL044_188_49" id="target_note_LCL044_188_49"><sup>49</sup></a> et corporis lassitudine iam fatigata, marcentes oculos demisit<span class="br"></span><span class="lineNumber">25</span><span class="br"></span> ad soporem.</p>
<p>At<a class="footnoteLink" href="#note_LCL044_188_50" id="target_note_LCL044_188_50"><sup>50</sup></a> commodum coniverat, nec diu cum repente lymphatico ritu somno recussa longeque<a class="footnoteLink" href="#note_LCL044_188_51" id="target_note_LCL044_188_51"><sup>51</sup></a> vehementius afflictare sese et pectus etiam palmis infestis tundere et faciem illam luculentam verberare incipit. Et aniculae quamquam instantissime causas novi et instaurati maeroris requirenti sic assuspirans altius infit: “Em nunc certe, nunc maxime funditus perii, nunc spei salutiferae renuntiavi. Laqueus aut gladius aut certe praecipitium procul dubio capessendum est.”</p>
<p>Ad haec anus iratior dicere eam saeviore iam vultu iubebat quid, malum, fleret, vel quid repente postliminio pressae quietis lamentationes licentiosas refricaret. “Nimirum”




</p></section><notes><section class="footnotes"><ul><li class="note" id="note_LCL044_188_48"><a class="footnoteCrossrefLink" href="#target_note_LCL044_188_48" title="Click to highlight in text"><sup class="lineRef">48</sup>Although the phrase <span class="italic">sub . . . laniena</span> may seem strained, the various emendations proposed are no less so.</a></li><script type="text/javascript">document.getElementById('note_LCL044_188_48').style.display = "none";</script><li class="note" id="note_LCL044_188_49"><a class="footnoteCrossrefLink" href="#target_note_LCL044_188_49" title="Click to highlight in text"><sup class="lineRef">49</sup>Or <span class="italic">tundore</span> “beating.” Neither word is otherwise attested.</a></li><script type="text/javascript">document.getElementById('note_LCL044_188_49').style.display = "none";</script><li class="note" id="note_LCL044_188_50"><a class="footnoteCrossrefLink" href="#target_note_LCL044_188_50" title="Click to highlight in text"><sup class="lineRef">50</sup>F <span class="italic">an</span>.</a></li><script type="text/javascript">document.getElementById('note_LCL044_188_50').style.display = "none";</script><li class="note" id="note_LCL044_188_51"><a class="footnoteCrossrefLink" href="#target_note_LCL044_188_51" title="Click to highlight in text"><sup class="lineRef">51</sup>Editors unwilling to interpret <span class="italic">recussa</span> as a finite verb without the copula have proposed various emendations.</a></li><script type="text/javascript">document.getElementById('note_LCL044_188_51').style.display = "none";</script></ul></section></notes></section>