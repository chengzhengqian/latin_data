<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
sollicitis assentiri velis et declinata morte nobiscum secura periculi vivere, an saevissimae bestiae sepeliri visceribus. Quodsi te ruris huius vocalis solitudo, vel clandestinae Veneris foetidi periculosique concubitus et venenati serpentis amplexus delectant, certe piae sorores nostrum fecerimus.’</p>
<p>“Tunc Psyche misella, utpote simplex et animi tenella, rapitur verborum tam tristium formidine. Extra terminum mentis suae posita prorsus omnium mariti monitionum suarumque promissionum memoriam effudit, et in profundum calamitatis sese praecipitavit, tremensque et exsangui colore lurida, tertiata verba semihianti voce substrepens, sic ad illas ait:</p>
<span class="br"></span><span class="lineNumber">19</span><span class="br"></span><p>“‘Vos quidem, carissimae sorores, ut par erat, in officio vestrae pietatis permanetis, verum et illi, qui talia vobis affirmant, non videntur mihi mendacium fingere. Nec enim umquam viri mei vidi faciem, vel omnino cuiatis sit novi, sed tantum nocturnis subaudiens vocibus maritum incerti status et prorsus lucifugam tolero, bestiamque aliquam recte dicentibus vobis merito<a class="footnoteLink" href="#note_LCL044_234_21" id="target_note_LCL044_234_21"><sup>21</sup></a> consentio. Meque magnopere semper a suis terret aspectibus malumque grande de vultus curiositate praeminatur. Nunc si quam salutarem opem periclitanti sorori vestrae potestis afferre, iam nunc subsistite. Ceterum incuria sequens prioris providentiae beneficia corrumpet.’</p>
<p>“Tunc<a class="footnoteLink" href="#note_LCL044_234_22" id="target_note_LCL044_234_22"><sup>22</sup></a> nanctae iam portis patentibus nudatum sororis animum facinerosae mulieres, omissis tectae machinae latibulis,


</p></section><notes><section class="footnotes"><ul><li class="note" id="note_LCL044_234_21"><a class="footnoteCrossrefLink" href="#target_note_LCL044_234_21" title="Click to highlight in text"><sup class="lineRef">21</sup>F <span class="italic">marito</span>. Possibly Apuleius wrote <span class="italic">maritum merito</span>.</a></li><script type="text/javascript">document.getElementById('note_LCL044_234_21').style.display = "none";</script><li class="note" id="note_LCL044_234_22"><a class="footnoteCrossrefLink" href="#target_note_LCL044_234_22" title="Click to highlight in text"><sup class="lineRef">22</sup>F <span class="italic">hunc</span>.</a></li><script type="text/javascript">document.getElementById('note_LCL044_234_22').style.display = "none";</script></ul></section></notes></section>