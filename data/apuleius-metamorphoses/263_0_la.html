<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

incidit. Nec ullam vesanae libidini medelam capiens ad
instar asinariae Pasiphaae complexus meos ardenter exspectabat.
Grandi denique praemio cum altore meo depecta
est noctis unius concubitum. At ille nequaquam anxius
ecquid<a class="footnoteLink" href="#note_LCL453_208_23" id="target_note_LCL453_208_23"><sup>23</sup></a> posset de me suave provenire, lucro suo tantum
contentus,<a class="footnoteLink" href="#note_LCL453_208_24" id="target_note_LCL453_208_24"><sup>24</sup></a> annuit.</p>
<span class="br"></span><span class="lineNumber">20</span><span class="br"></span><p>Iam denique cenati e triclinio domini decesseramus, et
iam dudum praestolantem cubiculo meo matronam offendimus.
Dii boni, qualis ille quamque praeclarus apparatus!
Quattuor eunuchi confestim pulvillis compluribus ventose
tumentibus pluma delicata terrestrem nobis cubitum
praestruunt, sed et stragula veste auro ac murice Tyrio depicta
probe consternunt, ac desuper brevibus admodum,
sed satis copiosis pulvillis aliis nimis modicis,<a class="footnoteLink" href="#note_LCL453_208_25" id="target_note_LCL453_208_25"><sup>25</sup></a> quis maxillas
et cervices delicatae mulieres suffulcire consuerunt,
superstruunt. Nec dominae voluptates diutina sua praesentia
morati, clausis cubiculi foribus facessunt. At intus
cerei praeclara micantes luce nocturnas nobis tenebras
inalbabant.</p>
<span class="br"></span><span class="lineNumber">21</span><span class="br"></span><p>Tunc ipsa cuncto prorsus spoliata tegmine, taenia quoque
qua decoras devinxerat papillas, lumen propter assistens,
de stagneo vasculo multo sese perungit oleo balsamino<a class="footnoteLink" href="#note_LCL453_208_26" id="target_note_LCL453_208_26"><sup>26</sup></a>
meque indidem largissime perfricat, sed multo tanta
impensius; tura<a class="footnoteLink" href="#note_LCL453_208_27" id="target_note_LCL453_208_27"><sup>27</sup></a> etiam nares perfundit meas. Tunc exosculata
pressule, non qualia in lupanari solent basiola iactari





</p></section><notes><section class="footnotes"><ul><li class="note" id="note_LCL453_208_23"><a class="footnoteCrossrefLink" href="#target_note_LCL453_208_23" title="Click to highlight in text"><sup class="lineRef">23</sup><span class="italic">anxius ecquid</span> is merely one of a number of possible conjectural
additions to supply necessary meaning and syntax.</a></li><script type="text/javascript">document.getElementById('note_LCL453_208_23').style.display = "none";</script><li class="note" id="note_LCL453_208_24"><a class="footnoteCrossrefLink" href="#target_note_LCL453_208_24" title="Click to highlight in text"><sup class="lineRef">24</sup>Should perhaps be emended to <span class="italic">intentus.</span></a></li><script type="text/javascript">document.getElementById('note_LCL453_208_24').style.display = "none";</script><li class="note" id="note_LCL453_208_25"><a class="footnoteCrossrefLink" href="#target_note_LCL453_208_25" title="Click to highlight in text"><sup class="lineRef">25</sup><span class="italic">nimis modicis</span> should perhaps be deleted as an explanatory
paraphrase. Helm suggests emending to <span class="italic">medicatis</span> “perfumed”.</a></li><script type="text/javascript">document.getElementById('note_LCL453_208_25').style.display = "none";</script><li class="note" id="note_LCL453_208_26"><a class="footnoteCrossrefLink" href="#target_note_LCL453_208_26" title="Click to highlight in text"><sup class="lineRef">26</sup>F <span class="italic">balsamo.</span></a></li><script type="text/javascript">document.getElementById('note_LCL453_208_26').style.display = "none";</script><li class="note" id="note_LCL453_208_27"><a class="footnoteCrossrefLink" href="#target_note_LCL453_208_27" title="Click to highlight in text"><sup class="lineRef">27</sup>F <span class="italic">cura.</span></a></li><script type="text/javascript">document.getElementById('note_LCL453_208_27').style.display = "none";</script></ul></section></notes></section>