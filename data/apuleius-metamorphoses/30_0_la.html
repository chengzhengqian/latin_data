<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

sapidissimum. Ipsa linea tunica mundule amicta et russea<a class="footnoteLink" href="#note_LCL044_60_20" id="target_note_LCL044_60_20"><sup>20</sup></a> fasceola praenitente altiuscule sub ipsas papillas succinctula, illud cibarium vasculum floridis palmulis rotabat in circulum, et in orbis flexibus crebra succutiens et simul membra sua leniter illubricans, lumbis sensim vibrantibus, spinam mobilem quatiens placide decenter undabat. Isto aspectu defixus obstupui et mirabundus steti; steterunt et membra quae iacebant ante. Et tandem ad illam “Quam pulchre quamque festive,” inquam “Photis mea, ollulam istam cum natibus intorques! Quam mellitum pulmentum apparas! Felix et certius<a class="footnoteLink" href="#note_LCL044_60_21" id="target_note_LCL044_60_21"><sup>21</sup></a> beatus, cui permiseris illuc digitum intingere.”</p>
<p>Tunc illa, lepida alioquin et dicacula puella, “Discede,” inquit “miselle, quam procul a meo foculo, discede. Nam si te vel modice meus igniculus afflaverit, ureris intime nec ullus exstinguet ardorem tuum nisi ego, quae dulce condiens et ollam et lectulum suave quatere novi.”</p>
<span class="br"></span><span class="lineNumber">8</span><span class="br"></span><p>Haec dicens in me respexit et risit. Nec tamen ego prius inde discessi quam diligenter omnem eius explorassem habitudinem. Vel quid ego de ceteris aio, cum semper mihi unica cura fuerit caput capillumque sedulo et publice prius intueri et domi postea perfrui, sitque iudicii huius apud me certa et statuta ratio<a class="footnoteLink" href="#note_LCL044_60_22" id="target_note_LCL044_60_22"><sup>22</sup></a>: vel quod praecipua pars ista corporis in aperto et perspicuo posita prima nostris luminibus occurrit, et quod in ceteris membris floridae vestis hilaris color, hoc in capite nitor nativus operatur; denique pleraeque indolem gratiamque suam probaturae



</p></section><notes><section class="footnotes"><ul><li class="note" id="note_LCL044_60_20"><a class="footnoteCrossrefLink" href="#target_note_LCL044_60_20" title="Click to highlight in text"><sup class="lineRef">20</sup>F <span class="italic">rursus se a</span>.</a></li><script type="text/javascript">document.getElementById('note_LCL044_60_20').style.display = "none";</script><li class="note" id="note_LCL044_60_21"><a class="footnoteCrossrefLink" href="#target_note_LCL044_60_21" title="Click to highlight in text"><sup class="lineRef">21</sup>Perhaps <span class="italic">certo</span> should be inserted before <span class="italic">certius</span>; but it is tempting to emend <span class="italic">certius</span> to <span class="italic">ter</span> (“thrice”), parallelling the priest’s characterisation of Lucius in XI 16 as <span class="italic">felix et ter beatus</span>.</a></li><script type="text/javascript">document.getElementById('note_LCL044_60_21').style.display = "none";</script><li class="note" id="note_LCL044_60_22"><a class="footnoteCrossrefLink" href="#target_note_LCL044_60_22" title="Click to highlight in text"><sup class="lineRef">22</sup>F <span class="italic">ratione</span>.</a></li><script type="text/javascript">document.getElementById('note_LCL044_60_22').style.display = "none";</script></ul></section></notes></section>