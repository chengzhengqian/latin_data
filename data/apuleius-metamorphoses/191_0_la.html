<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

optimi consules, si luctui legitimo miserrimae feminae necessarium
concesseris tempus, quoad residuis mensibus
spatium reliquum compleatur anni, quae res cum meum
pudorem, tum etiam tuum salutare commodum respicit,
ne forte immaturitate nuptiarum indignatione iusta manes
acerbos mariti ad exitium salutis tuae suscitemus.’</p>
<span class="br"></span><span class="lineNumber">10</span><span class="br"></span><p>“Nec isto sermone Thrasyllus sobriefactus vel saltem
tempestiva pollicitatione recreatus, identidem pergit linguae
satiantis<a class="footnoteLink" href="#note_LCL453_64_22" id="target_note_LCL453_64_22"><sup>22</sup></a> susurros improbos inurguere, quoad simulanter
revicta Charite suscipit: ‘Istud equidem certe
magnopere deprecanti concedas necesse est mihi, Thrasylle,
ut interdum taciti clandestinos coitus obeamus, nec
quisquam persentiscat familiarium, quoad dies reliquos
metiatur annus.’</p>
<p>“Promissioni fallaciosae mulieris oppressus succubuit
Thrasyllus et prolixe consentit de furtivo concubitu, noctemque
et opertas exoptat ultro tenebras, uno potiundi
studio postponens omnia.</p>
<p>“‘Sed heus tu’ inquit Charite ‘quam probe veste contectus
omnique comite viduatus prima vigilia tacitus fores
meas accedas, unoque sibilo contentus nutricem istam
meam opperiare, quae claustris adhaerens excubabit adventui
tuo. Nec setius patefactis aedibus acceptum te nullo
lumine conscio ad meum perducet cubiculum.’</p>
<span class="br"></span><span class="lineNumber">11</span><span class="br"></span><p>“Placuit Thrasyllo scaena feralium nuptiarum. Nec
sequius aliquid suspicatus, de exspectatione turbidus de
diei tantum spatio et vesperae mora querebatur. Sed ubi
sol tandem nocti decessit, ex imperio Charites adornatus

</p></section><notes><section class="footnotes"><ul><li class="note" id="note_LCL453_64_22"><a class="footnoteCrossrefLink" href="#target_note_LCL453_64_22" title="Click to highlight in text"><sup class="lineRef">22</sup>F <span class="italic">linguae satiati.</span></a></li><script type="text/javascript">document.getElementById('note_LCL453_64_22').style.display = "none";</script></ul></section></notes></section>