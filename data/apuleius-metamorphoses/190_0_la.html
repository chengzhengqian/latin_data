<section class="div1 language" lang="la"><header><hgroup><h1>Apuleius</h1></hgroup></header><section class="div2">
<p>“‘Mi coniunx, quod tibi prorsus ab alio dici non licebit,
etsi pectori tuo iam permaneat1<a class="footnoteLink" href="#note_LCL453_62_16" id="target_note_LCL453_62_16"><sup>16</sup></a> nostri memoria vel acerbae
mortis meae casus foedus caritatis intercidit, quovis
alio felicius maritare, modo ne in Thrasylli manum sacrilegam
convenias, neve sermonem conferas, nec<a class="footnoteLink" href="#note_LCL453_62_17" id="target_note_LCL453_62_17"><sup>17</sup></a> mensam
accumbas, nec toro acquiescas. Fuge mei percussoris
cruentam dexteram. Noli parricidio nuptias auspicari. Vulnera
illa, quorum sanguinem tuae lacrimae perluerunt,<a class="footnoteLink" href="#note_LCL453_62_18" id="target_note_LCL453_62_18"><sup>18</sup></a>
non sunt tota dentium vulnera: lancea mali Thrasylli me
tibi fecit alienum.’ Et addidit cetera omnemque scaenam
sceleris illuminavit.<a class="footnoteLink" href="#note_LCL453_62_19" id="target_note_LCL453_62_19"><sup>19</sup></a></p>
<span class="br"></span><span class="lineNumber">9</span><span class="br"></span><p>“At illa, ut primum maesta quieverat, toro faciem impressa,
etiam nunc dormiens, lacrimis emanantibus genas
cohumidat, et velut quodam tormento inquieta quieti
excussa luctu redintegrato prolixum eiulat, discissaque
interula decora bracchia saevientibus palmulis converberat.
Nec tamen cum quoquam participatis nocturnis
imaginibus, sed indicio facinoris prorsus dissimulato et nequissimum
percussorem punire et aerumnabili vitae sese
subtrahere tacita decernit.</p>
<p>“Ecce rursus improvidae<a class="footnoteLink" href="#note_LCL453_62_20" id="target_note_LCL453_62_20"><sup>20</sup></a> voluptatis detestabilis petitor
aures obseratas de nuptiis obtundens aderat. Sed illa,
clementer aspernata sermonem Thrasylli astuque miro
personata, instanter garrienti summisseque deprecanti
‘Adhuc’ inquit ‘tui fratris meique carissimi mariti facies
pulchra illa in meis deversatur oculis, adhuc odor cinnameus
ambrosei corporis per nares meas percurrit,<a class="footnoteLink" href="#note_LCL453_62_21" id="target_note_LCL453_62_21"><sup>21</sup></a> adhuc
formosus Tlepolemus in meo vivit pectore. Boni ergo et






</p></section><notes><section class="footnotes"><ul><li class="note" id="note_LCL453_62_16"><a class="footnoteCrossrefLink" href="#target_note_LCL453_62_16" title="Click to highlight in text"><sup class="lineRef">16</sup>F <span class="italic">permanat.</span></a></li><script type="text/javascript">document.getElementById('note_LCL453_62_16').style.display = "none";</script><li class="note" id="note_LCL453_62_17"><a class="footnoteCrossrefLink" href="#target_note_LCL453_62_17" title="Click to highlight in text"><sup class="lineRef">17</sup>F <span class="italic">ne.</span></a></li><script type="text/javascript">document.getElementById('note_LCL453_62_17').style.display = "none";</script><li class="note" id="note_LCL453_62_18"><a class="footnoteCrossrefLink" href="#target_note_LCL453_62_18" title="Click to highlight in text"><sup class="lineRef">18</sup>Or <span class="italic">proluerunt.</span></a></li><script type="text/javascript">document.getElementById('note_LCL453_62_18').style.display = "none";</script><li class="note" id="note_LCL453_62_19"><a class="footnoteCrossrefLink" href="#target_note_LCL453_62_19" title="Click to highlight in text"><sup class="lineRef">19</sup>Or perhaps the present tense, <span class="italic">illuminat.</span></a></li><script type="text/javascript">document.getElementById('note_LCL453_62_19').style.display = "none";</script><li class="note" id="note_LCL453_62_20"><a class="footnoteCrossrefLink" href="#target_note_LCL453_62_20" title="Click to highlight in text"><sup class="lineRef">20</sup>F <span class="italic">imperor vide.</span></a></li><script type="text/javascript">document.getElementById('note_LCL453_62_20').style.display = "none";</script><li class="note" id="note_LCL453_62_21"><a class="footnoteCrossrefLink" href="#target_note_LCL453_62_21" title="Click to highlight in text"><sup class="lineRef">21</sup>Or <span class="italic">recurrit.</span></a></li><script type="text/javascript">document.getElementById('note_LCL453_62_21').style.display = "none";</script></ul></section></notes></section>