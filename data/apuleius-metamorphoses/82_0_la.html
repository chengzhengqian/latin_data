<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

Res ipsa denique fidem sermoni meo dabit.</p>
<p>“Vix enim Thebas heptapylos accessimus; quod est huic disciplinae primarium studium, sedum sedulo fortunas inquirebamus popularium.<a class="footnoteLink" href="#note_LCL044_164_20" id="target_note_LCL044_164_20"><sup>20</sup></a> Nec nos denique latuit Chryseros quidam nummularius copiosae pecuniae dominus, qui metu officiorum ac munerum publicorum magnis artibus magnam dissimulabat opulentiam. Denique solus ac solitarius, parva sed satis munita domuncula contentus, pannosus alioquin ac sordidus, aureos folles incubabat. Ergo placuit ad hunc primum ferremus aditum, ut contempta pugna manus unicae nullo negotio cunctis opibus otiose potiremur.</p>
<span class="br"></span><span class="lineNumber">10</span><span class="br"></span><p>“Nec mora cum noctis initio foribus eius praestolamur, quas neque sublevare neque dimovere ac ne perfringere quidem nobis videbatur, ne valvarum sonus cunctam viciniam nostro suscitaret exitio. Tunc itaque sublimis ille vexillarius noster Lamachus spectatae<a class="footnoteLink" href="#note_LCL044_164_21" id="target_note_LCL044_164_21"><sup>21</sup></a> virtutis suae fiducia, qua clavis immittendae foramen patebat sensim immissa manu, claustrum evellere gestiebat. Sed dudum scilicet omnium bipedum nequissimus Chryseros vigilans et singula rerum sentiens, lenem gradum et obnixum silentium tolerans paulatim arrepit, grandique clavo manum ducis nostri repente nisu fortissimo ad ostii tabulam offigit. Et exitiabili nexu patibulatum<a class="footnoteLink" href="#note_LCL044_164_22" id="target_note_LCL044_164_22"><sup>22</sup></a> relinquens, gurgustioli sui





</p></section><notes><section class="footnotes"><ul><li class="note" id="note_LCL044_164_20"><a class="footnoteCrossrefLink" href="#target_note_LCL044_164_20" title="Click to highlight in text"><sup class="lineRef">20</sup>F <span class="italic">sed dum . . . popularium</span>. Most editors bracket <span class="italic">sed dum</span> as an unerased scribal error of dittography, and read <span class="italic">popularis</span> to modify <span class="italic">fortunas</span>.</a></li><script type="text/javascript">document.getElementById('note_LCL044_164_20').style.display = "none";</script><li class="note" id="note_LCL044_164_21"><a class="footnoteCrossrefLink" href="#target_note_LCL044_164_21" title="Click to highlight in text"><sup class="lineRef">21</sup>F <span class="italic">spectate</span>; <span class="italic">spectata</span> might also be read, modifying <span class="italic">fiducia</span>.</a></li><script type="text/javascript">document.getElementById('note_LCL044_164_21').style.display = "none";</script><li class="note" id="note_LCL044_164_22"><a class="footnoteCrossrefLink" href="#target_note_LCL044_164_22" title="Click to highlight in text"><sup class="lineRef">22</sup>F <span class="italic">patibulum</span>.</a></li><script type="text/javascript">document.getElementById('note_LCL044_164_22').style.display = "none";</script></ul></section></notes></section>