<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

effligitis? Quam lugetis adsum. Lugubres voces desinite et diutinis lacrimis madentes genas siccate tandem, quippe cum iam possitis quam plangebatis amplecti.’</p>
<p>“Tunc vocatum Zephyrum praecepti maritalis admonet. Nec mora cum ille parens imperio statim clementissimis flatibus innoxia vectura deportat illas. Iam mutuis amplexibus et festinantibus saviis sese perfruuntur, et illae sedatae lacrimae postliminio redeunt prolectante gaudio.</p>
<p>“‘Sed et tectum’ inquit ‘et larem nostrum laetae succedite, et afflictas animas cum Psyche vestra recreate.’</p>
<span class="br"></span><span class="lineNumber">8</span><span class="br"></span><p>“Sic allocuta, summas opes domus aureae vocumque<a class="footnoteLink" href="#note_LCL044_218_11" id="target_note_LCL044_218_11"><sup>11</sup></a> servientium populosam familiam demonstrat auribus earum, lavacroque pulcherrimo et inhumanae mensae lautitiis eas opipare reficit, ut illarum prorsus caelestium divitiarum copiis affluentibus satiatae iam praecordiis penitus nutrirent invidiam. Denique altera earum satis scrupulose curioseque percontari non desinit, quis illarum caelestium rerum dominus, quisve vel qualis ipsius sit maritus. Nec tamen Psyche coniugale illud praeceptum ullo pacto temerat vel pectoris arcanis exigit, sed e re nata confingit esse iuvenem quendam et speciosum, commodum lanoso barbitio genas inumbrantem, plerumque rurestribus ac montanis venatibus occupatum. Et ne qua sermonis procedentis labe consilium tacitum proderetur, auro facto



</p></section><notes><section class="footnotes"><ul><li class="note" id="note_LCL044_218_11"><a class="footnoteCrossrefLink" href="#target_note_LCL044_218_11" title="Click to highlight in text"><sup class="lineRef">11</sup>F <span class="italic">locumque</span>.</a></li><script type="text/javascript">document.getElementById('note_LCL044_218_11').style.display = "none";</script></ul></section></notes></section>