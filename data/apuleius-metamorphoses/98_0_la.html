<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
proximas et terrae plusculum provinciasque plurimas fama porrecta pervagatur. Iam multi mortalium longis itineribus atque altissimis maris meatibus ad saeculi specimen gloriosum confluebant. Paphon nemo, Cnidon nemo, ac ne ipsa quidem Cythera ad conspectum deae Veneris navigabant. Sacra differuntur,<a class="footnoteLink" href="#note_LCL044_196_58" id="target_note_LCL044_196_58"><sup>58</sup></a> templa deformantur,<a class="footnoteLink" href="#note_LCL044_196_59" id="target_note_LCL044_196_59"><sup>59</sup></a> pulvinaria perteruntur,<a class="footnoteLink" href="#note_LCL044_196_60" id="target_note_LCL044_196_60"><sup>60</sup></a> caerimoniae negleguntur; incoronata simulacra et arae viduae frigido cinere foedatae. Puellae supplicatur et in humanis vultibus deae tantae numina placantur; et in matutino progressu virginis victimis et epulis Veneris absentis nomen propitiatur; iamque per plateas commeantem populi frequenter floribus sertis et solutis apprecantur.</p>
<p>“Haec honorum caelestium ad puellae mortalis cultum immodica translatio verae Veneris vehementer incendit animos, et impatiens indignationis capite quassanti fremens altius sic secum disserit:</p>
<span class="br"></span><span class="lineNumber">30</span><span class="br"></span><p>“‘En rerum naturae prisca parens, en elementorum origo initialis, en orbis totius alma Venus, quae cum mortali puella partiario maiestatis honore tractor! Et nomen meum caelo conditum terrenis sordibus profanatur! Nimirum communi numinis piamento vicariae venerationis incertum sustinebo, et imaginem meam circumferet puella moritura. Frustra me pastor ille, cuius iustitiam fidemque





</p></section><notes><section class="footnotes"><ul><li class="note" id="note_LCL044_196_58"><a class="footnoteCrossrefLink" href="#target_note_LCL044_196_58" title="Click to highlight in text"><sup class="lineRef">58</sup>F <span class="italic">die praeferuntur</span>. Editors have offered many different variations with approximately the same meaning.</a></li><script type="text/javascript">document.getElementById('note_LCL044_196_58').style.display = "none";</script><li class="note" id="note_LCL044_196_59"><a class="footnoteCrossrefLink" href="#target_note_LCL044_196_59" title="Click to highlight in text"><sup class="lineRef">59</sup>F <span class="italic">deformant</span>.</a></li><script type="text/javascript">document.getElementById('note_LCL044_196_59').style.display = "none";</script><li class="note" id="note_LCL044_196_60"><a class="footnoteCrossrefLink" href="#target_note_LCL044_196_60" title="Click to highlight in text"><sup class="lineRef">60</sup>F <span class="italic">perferuntur</span>. Other suggestions include <span class="italic">proteruntur</span>, <span class="italic">proferuntur</span> (“postponed” or “carried out of the shrine”), and <span class="italic">perforantur</span> (“perforated”).</a></li><script type="text/javascript">document.getElementById('note_LCL044_196_60').style.display = "none";</script></ul></section></notes></section>