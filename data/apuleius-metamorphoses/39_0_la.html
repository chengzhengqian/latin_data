<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

quod epulis alienis voluptates meas anteferrem, metum etiam istum tibi demam maturata regressione. Nec tamen incomitatus ibo. Nam gladiolo solito cinctus altrinsecus ipse salutis meae praesidia gestabo.”</p>
<p>Sic paratus cenae me committo.</p>
<span class="br"></span><span class="lineNumber">19</span><span class="br"></span><p>Frequens ibi numerus epulonum, et utpote apud primatem feminam flos ipse civitatis. Mensae<a class="footnoteLink" href="#note_LCL044_78_42" id="target_note_LCL044_78_42"><sup>42</sup></a> opipares citro et ebore nitentes, lecti aureis vestibus intecti, ampli calices variae quidem gratiae sed pretiositatis unius: hic vitrum fabre sigillatum, ibi crystallum impunctum, argentum alibi clarum et aurum fulgurans et sucinum mire cavatum et lapides ut bibas; et quidquid fieri non potest ibi est. Diribitores plusculi splendide amicti fercula copiosa scitule sumministrare, pueri calamistrati pulchre indusiati gemmas formatas in pocula vini vetusti frequenter offerre. Iam illatis luminibus epularis sermo percrebuit, iam risus affluens et ioci liberales et cavillus hinc inde.</p>
<p>Tum<a class="footnoteLink" href="#note_LCL044_78_43" id="target_note_LCL044_78_43"><sup>43</sup></a> infit ad me Byrrhena, “Quam commode versaris in nostra patria? Quod sciam, templis et lavacris et ceteris operibus longe cunctas civitates antecellimus, utensilium praeterea pollemus affatim. Certe libertas otioso,<a class="footnoteLink" href="#note_LCL044_78_44" id="target_note_LCL044_78_44"><sup>44</sup></a> et negotioso quidem advenae Romana frequentia, modesto vero hospiti quies villatica. Omni denique provinciae voluptarii secessus sumus.”</p>
<span class="br"></span><span class="lineNumber">20</span><span class="br"></span><p>Ad haec ego subiciens, “Vera memoras, nec usquam gentium magis me liberum quam hic fuisse credidi. Sed



</p></section><notes><section class="footnotes"><ul><li class="note" id="note_LCL044_78_42"><a class="footnoteCrossrefLink" href="#target_note_LCL044_78_42" title="Click to highlight in text"><sup class="lineRef">42</sup>F <span class="italic">civitatisae</span>. The first noun in this sentence must be supplied by conjecture, and <span class="italic">mensae</span> is very likely. More than a single word, however, may have been lost.</a></li><script type="text/javascript">document.getElementById('note_LCL044_78_42').style.display = "none";</script><li class="note" id="note_LCL044_78_43"><a class="footnoteCrossrefLink" href="#target_note_LCL044_78_43" title="Click to highlight in text"><sup class="lineRef">43</sup>Perhaps <span class="italic">inde, cum</span> should be read, continuing the sentence in a typical Apuleian pattern.</a></li><script type="text/javascript">document.getElementById('note_LCL044_78_43').style.display = "none";</script><li class="note" id="note_LCL044_78_44"><a class="footnoteCrossrefLink" href="#target_note_LCL044_78_44" title="Click to highlight in text"><sup class="lineRef">44</sup>F <span class="italic">otiosa</span>.</a></li><script type="text/javascript">document.getElementById('note_LCL044_78_44').style.display = "none";</script></ul></section></notes></section>