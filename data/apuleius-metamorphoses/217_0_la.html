<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

avidi, colloque constricto et sacrilegos impurosque compellantes
interdum pugnis obverberant, nec non manicis
etiam cunctos coartant, et identidem urgenti sermone
comprimunt promerent ocius<a class="footnoteLink" href="#note_LCL453_116_27" id="target_note_LCL453_116_27"><sup>27</sup></a> aureum cantharum, promerent
auctoramentum illud sui sceleris, quod simulatione
sollemnium quae in operto factitaverant ab ipsis pulvinaribus
matris deum clanculo furati, prorsus quasi
possent tanti facinoris evadere supplicium tacita profectione,</p>
<span class="br"></span><span class="lineNumber">10</span><span class="br"></span><p>adhuc luce dubia pomerium pervaserint. Nec defuit
qui, manu super dorsum meum iniecta, in ipso deae quam
gerebam gremio scrutatus reperiret atque incoram omnium
aureum depromeret cantharum. Nec isto saltem tam
nefario scelere impuratissima illa capita confutari terrerive
potuere, sed mendoso risu cavillantes, “En” inquiunt
“indignae rei scaevitatem! Quam<a class="footnoteLink" href="#note_LCL453_116_28" id="target_note_LCL453_116_28"><sup>28</sup></a> plerumque insontes
periclitantur homines! Propter unicum caliculum, quem
deum mater sorori suae deae Syriae hospitale munus obtulit,
ut<a class="footnoteLink" href="#note_LCL453_116_29" id="target_note_LCL453_116_29"><sup>29</sup></a> noxios religionis antistites ad discrimen vocari
captis.”</p>
<p>Haec et alias similes afannas frustra blaterantes,<a class="footnoteLink" href="#note_LCL453_116_30" id="target_note_LCL453_116_30"><sup>30</sup></a> eos
retrorsus abducunt pagani statimque vinctos in Tullianum
compingunt; cantharoque et ipso simulacro quod gerebam
apud fani donarium redditis ac consecratis, altera die
productum me rursum voce praeconis venui subiciunt,
septemque nummis carius quam prius me comparaverat




</p></section><notes><section class="footnotes"><ul><li class="note" id="note_LCL453_116_27"><a class="footnoteCrossrefLink" href="#target_note_LCL453_116_27" title="Click to highlight in text"><sup class="lineRef">27</sup>F <span class="italic">potius.</span></a></li><script type="text/javascript">document.getElementById('note_LCL453_116_27').style.display = "none";</script><li class="note" id="note_LCL453_116_28"><a class="footnoteCrossrefLink" href="#target_note_LCL453_116_28" title="Click to highlight in text"><sup class="lineRef">28</sup>Some manuscripts and editors read <span class="italic">qua,</span> connecting the two
exclamations into one sentence.</a></li><script type="text/javascript">document.getElementById('note_LCL453_116_28').style.display = "none";</script><li class="note" id="note_LCL453_116_29"><a class="footnoteCrossrefLink" href="#target_note_LCL453_116_29" title="Click to highlight in text"><sup class="lineRef">29</sup>F omits <span class="italic">ut.</span></a></li><script type="text/javascript">document.getElementById('note_LCL453_116_29').style.display = "none";</script><li class="note" id="note_LCL453_116_30"><a class="footnoteCrossrefLink" href="#target_note_LCL453_116_30" title="Click to highlight in text"><sup class="lineRef">30</sup>F <span class="italic">ablaterantis.</span></a></li><script type="text/javascript">document.getElementById('note_LCL453_116_30').style.display = "none";</script></ul></section></notes></section>