<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

setis insurgentibus spinae hispidus, dentibus attritu
sonaci spumeus, oculis aspectu minaci flammeus, impetu
saevo frementis oris totus fulmineus. Et primum quidem
canum procaciores, quae comminus contulerant vestigium,
genis hac illac iactatis consectas interficit; dein calcata</p>
<span class="br"></span><span class="lineNumber">5</span><span class="br"></span><p>retiola, qua primos impetus reduxerat, transabiit. Et nos
quidem cuncti pavore deterriti et alioquin innoxiis venationibus
consueti, tunc etiam inermes atque immuniti,
tegumentis frondis vel arboribus latenter abscondimus;
Thrasyllus vero nactus fraudium opportunum decipulum
sic Tlepolemum captiose compellat:</p>
<p>“‘Quid<a class="footnoteLink" href="#note_LCL453_54_8" id="target_note_LCL453_54_8"><sup>8</sup></a> stupore confusi vel etiam cassa formidine similes
humilitati servorum istorum, vel in modum pavoris
feminei deiecti, tam opimam praedam mediis manibus
amittimus? Quin equos inscendimus? Quin ocius indipiscimur?
En<a class="footnoteLink" href="#note_LCL453_54_9" id="target_note_LCL453_54_9"><sup>9</sup></a> cape venabulum et ego sumo lanceam.’</p>
<p>“Nec tantillum morati protinus insiliunt equos ex summo
studio bestiam insequentes. Nec tamen illa genuini
vigoris oblita retorquet impetum, et incendio feritatis
ardescens, dente compulso<a class="footnoteLink" href="#note_LCL453_54_10" id="target_note_LCL453_54_10"><sup>10</sup></a> quem primum insiliat cunctabunda
rimatur. Sed prior Tlepolemus iaculum quod
gerebat insuper dorsum bestiae contorsit. At Thrasyllus
ferae quidem pepercit, sed equi quo vehebatur Tlepolemus
postremos poplites lancea feriens amputat. Quadrupes
recidens qua sanguis effluxerat, toto tergo supinatus
invitus dominum suum devolvit ad terram. Nec diu sed
eum furens aper invadit iacentem, ac primo lacinias eius,



</p></section><notes><section class="footnotes"><ul><li class="note" id="note_LCL453_54_8"><a class="footnoteCrossrefLink" href="#target_note_LCL453_54_8" title="Click to highlight in text"><sup class="lineRef">8</sup>F <span class="italic">qui.</span></a></li><script type="text/javascript">document.getElementById('note_LCL453_54_8').style.display = "none";</script><li class="note" id="note_LCL453_54_9"><a class="footnoteCrossrefLink" href="#target_note_LCL453_54_9" title="Click to highlight in text"><sup class="lineRef">9</sup>F <span class="italic">et.</span></a></li><script type="text/javascript">document.getElementById('note_LCL453_54_9').style.display = "none";</script><li class="note" id="note_LCL453_54_10"><a class="footnoteCrossrefLink" href="#target_note_LCL453_54_10" title="Click to highlight in text"><sup class="lineRef">10</sup>Perhaps <span class="italic">dentium compulsu</span> should be read, with some of
the later manuscripts.</a></li><script type="text/javascript">document.getElementById('note_LCL453_54_10').style.display = "none";</script></ul></section></notes></section>