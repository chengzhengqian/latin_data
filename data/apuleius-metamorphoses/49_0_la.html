<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

vicariam pro me lanienam suscitavit.<a class="footnoteLink" href="#note_LCL044_98_66" id="target_note_LCL044_98_66"><sup>66</sup></a> Utque fallaciae reliqua convenirent, ceram in modum prosectarum formatam aurium ei applicant examussim nasoque ipsius similem comparant. Et nunc assistit miser hic, praemium non industriae sed debilitationis consecutus.’</p>
<p>“His dictis perterritus temptare Fortunam<a class="footnoteLink" href="#note_LCL044_98_67" id="target_note_LCL044_98_67"><sup>67</sup></a> aggredior. Iniecta manu nasum prehendo: sequitur; aures pertracto: deruunt. Ac dum directis digitis et detortis nutibus praesentium denotor, dum risus ebullit, inter pedes circumstantium frigido sudore defluens evado. Nec postea debilis ac sic ridiculus Lari me patrio reddere potui, sed capillis hinc inde laterum deiectis aurium vulnera celavi, nasi vero dedecus linteolo isto pressim agglutinato decenter obtexi.”</p>
<span class="br"></span><span class="lineNumber">31</span><span class="br"></span><p>Cum primum Thelyphron hanc fabulam posuit, compotores vino madidi rursum cachinnum integrant. Dumque bibere solitarias<a class="footnoteLink" href="#note_LCL044_98_68" id="target_note_LCL044_98_68"><sup>68</sup></a> postulant, sic ad me Byrrhena: “Sollemnis” inquit “dies a primis cunabulis huius urbis conditus crastinus advenit, quo die soli mortalium sanctissimum deum Risum hilaro atque gaudiali ritu propitiamus. Hunc tua praesentia nobis efficies gratiorem. Atque utinam aliquid de proprio lepore laetificum honorando





</p></section><notes><section class="footnotes"><ul><li class="note" id="note_LCL044_98_66"><a class="footnoteCrossrefLink" href="#target_note_LCL044_98_66" title="Click to highlight in text"><sup class="lineRef">66</sup>Often emended to <span class="italic">sustinuit</span>. This common Apuleian word is also regularly emended out of the text in XI 29.</a></li><script type="text/javascript">document.getElementById('note_LCL044_98_66').style.display = "none";</script><li class="note" id="note_LCL044_98_67"><a class="footnoteCrossrefLink" href="#target_note_LCL044_98_67" title="Click to highlight in text"><sup class="lineRef">67</sup>All modern editors change to <span class="italic">formam</span>.</a></li><script type="text/javascript">document.getElementById('note_LCL044_98_67').style.display = "none";</script><li class="note" id="note_LCL044_98_68"><a class="footnoteCrossrefLink" href="#target_note_LCL044_98_68" title="Click to highlight in text"><sup class="lineRef">68</sup>The manuscript reading should be accepted, even if the phrase is difficult. At any rate, the intrusion of the god Risus in the dative (<span class="italic">bibere solita Risui</span>, a commonly printed emendation) is gratuitous and unidiomatic.</a></li><script type="text/javascript">document.getElementById('note_LCL044_98_68').style.display = "none";</script></ul></section></notes></section>