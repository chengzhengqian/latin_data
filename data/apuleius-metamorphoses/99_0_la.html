<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
magnus comprobavit Iuppiter, ob eximiam speciem tantis praetulit deabus. Sed non adeo gaudens ista, quaecumque est, meos honores usurpaverit<a class="footnoteLink" href="#note_LCL044_198_61" id="target_note_LCL044_198_61"><sup>61</sup></a>: iam faxo huius etiam ipsius illicitae formositatis paeniteat.’<a class="footnoteLink" href="#note_LCL044_198_62" id="target_note_LCL044_198_62"><sup>62</sup></a></p>
<p>“Et vocat confestim puerum suum pinnatum illum et satis temerarium, qui malis suis moribus contempta disciplina publica, flammis et sagittis armatus, per alienas domos nocte discurrens et omnium matrimonia corrumpens, impune committit tanta flagitia et nihil prorsus boni facit. Hunc, quamquam genuina licentia procacem, verbis quoque insuper stimulat et perducit ad illam civitatem et Psychen—hoc enim nomine puella nuncupabatur—coram ostendit. Et tota illa perlata de formositatis aemulatione<span class="br"></span><span class="lineNumber">31</span><span class="br"></span> fabula, gemens ac fremens indignatione, ‘</p>
<p>Per ego te’ inquit ‘maternae caritatis foedera deprecor, per tuae sagittae dulcia vulnera, per flammae istius mellitas uredines, vindictam tuae parenti sed plenam tribue, et in pulchritudinem contumacem severiter<a class="footnoteLink" href="#note_LCL044_198_63" id="target_note_LCL044_198_63"><sup>63</sup></a> vindica; idque unum et pro omnibus unicum volens effice: virgo ista amore flagrantissimo teneatur hominis extremi, quem et dignitatis et patrimonii simul et incolumitatis ipsius Fortuna damnavit, tamque infimi,<a class="footnoteLink" href="#note_LCL044_198_64" id="target_note_LCL044_198_64"><sup>64</sup></a> ut per totum orbem non inveniat miseriae suae comparem.’</p>
<p>“Sic effata et osculis hiantibus filium diu ac pressule saviata, proximas oras reflui litoris petit, plantisque roseis






</p></section><notes><section class="footnotes"><ul><li class="note" id="note_LCL044_198_61"><a class="footnoteCrossrefLink" href="#target_note_LCL044_198_61" title="Click to highlight in text"><sup class="lineRef">61</sup>F <span class="italic">usurpavit</span>.</a></li><script type="text/javascript">document.getElementById('note_LCL044_198_61').style.display = "none";</script><li class="note" id="note_LCL044_198_62"><a class="footnoteCrossrefLink" href="#target_note_LCL044_198_62" title="Click to highlight in text"><sup class="lineRef">62</sup><span class="italic">eam</span> is usually added somewhere in this sentence.</a></li><script type="text/javascript">document.getElementById('note_LCL044_198_62').style.display = "none";</script><li class="note" id="note_LCL044_198_63"><a class="footnoteCrossrefLink" href="#target_note_LCL044_198_63" title="Click to highlight in text"><sup class="lineRef">63</sup>F <span class="italic">reverenter</span>.</a></li><script type="text/javascript">document.getElementById('note_LCL044_198_63').style.display = "none";</script><li class="note" id="note_LCL044_198_64"><a class="footnoteCrossrefLink" href="#target_note_LCL044_198_64" title="Click to highlight in text"><sup class="lineRef">64</sup>F <span class="italic">infirmi</span>.</a></li><script type="text/javascript">document.getElementById('note_LCL044_198_64').style.display = "none";</script></ul></section></notes></section>