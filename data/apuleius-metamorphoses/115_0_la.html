<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
balnearum vaporosis fontibus curatas, pulcherrime triclinio mirisque illis et beatis edulibus atque tuccetis oblectat. Iubet citharam loqui, psallitur; tibias agere, sonatur; choros canere, cantatur. Quae cuncta nullo praesente dulcissimis modulis animos audientium remulcebant. Nec tamen scelestarum feminarum nequitia vel illa mellita cantus dulcedine mollita conquievit, sed ad destinatam fraudium pedicam sermonem conferentes, dissimulanter occipiunt sciscitari qualis ei maritus et unde natalium, secta cuia<a class="footnoteLink" href="#note_LCL044_230_18" id="target_note_LCL044_230_18"><sup>18</sup></a> proveniret. Tunc illa simplicitate nimia pristini sermonis oblita novum commentum instruit, aitque maritum suum de provincia proxima magnis pecuniis negotiantem iam medium cursum aetatis agere, interspersum rara canitie. Nec in sermone isto tantillum morata, rursum opiparis muneribus eas onustas ventoso vehiculo reddidit.</p>
<span class="br"></span><span class="lineNumber">16</span><span class="br"></span><p>“Sed dum Zephyri tranquillo spiritu sublimatae domum redeunt, sic secum altercantes: ‘Quid, soror, dicimus de tam monstruoso fatuae illius mendacio? Tunc adulescens modo florenti lanugine barbam instruens, nunc aetate media candenti canitie lucidus. Quis ille, quem temporis modici spatium repentina senecta reformavit? Nil aliud reperies, mi soror, quam vel mendacia<a class="footnoteLink" href="#note_LCL044_230_19" id="target_note_LCL044_230_19"><sup>19</sup></a> istam pessimam feminam confingere vel formam mariti sui nescire; quorum utrum verum est, opibus istis quam primum exterminanda est. Quodsi viri sui faciem ignorat, deo profecto denupsit et deum nobis praegnatione ista gerit. Certe si


</p></section><notes><section class="footnotes"><ul><li class="note" id="note_LCL044_230_18"><a class="footnoteCrossrefLink" href="#target_note_LCL044_230_18" title="Click to highlight in text"><sup class="lineRef">18</sup>F <span class="italic">sectacula</span>.</a></li><script type="text/javascript">document.getElementById('note_LCL044_230_18').style.display = "none";</script><li class="note" id="note_LCL044_230_19"><a class="footnoteCrossrefLink" href="#target_note_LCL044_230_19" title="Click to highlight in text"><sup class="lineRef">19</sup>F <span class="italic">mendacio</span>.</a></li><script type="text/javascript">document.getElementById('note_LCL044_230_19').style.display = "none";</script></ul></section></notes></section>