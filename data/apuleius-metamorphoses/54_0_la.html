<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
defluo infusa aqua, populum sic adorat:</p>
<p>“Neque parva res ac praecipue pacem civitatis cunctae respiciens et exemplo serio profutura tractatur, Quirites sanctissimi. Quare magis congruit sedulo singulos atque universos vos pro dignitate publica providere ne nefarius homicida tot caedium<a class="footnoteLink" href="#note_LCL044_108_5" id="target_note_LCL044_108_5"><sup>5</sup></a> lanienam, quam cruenter exercuit, impune commiserit. Nec me putetis privatis simultatibus instinctum odio proprio saevire. Sum namque nocturnae custodiae praefectus, nec in hodiernum credo quemquam pervigilem diligentiam meam culpare posse.</p>
<p>“Rem denique ipsam et quae nocte gesta sunt cum fide perferam.<a class="footnoteLink" href="#note_LCL044_108_6" id="target_note_LCL044_108_6"><sup>6</sup></a> Nam cum fere iam tertia vigilia scrupulosa diligentia cunctae civitatis ostiatim singula considerans circumirem, conspicio istum crudelissimum iuvenem mucrone destricto passim caedibus operantem, iamque tres numero saevitia eius interemptos ante pedes ipsius spirantes adhuc, corporibus in multo sanguine palpitantibus.<a class="footnoteLink" href="#note_LCL044_108_7" id="target_note_LCL044_108_7"><sup>7</sup></a> Et ipse quidem conscientia tanti facinoris merito permotus statim profugit et in domum quandam praesidio tenebrarum elapsus perpetem noctem delituit. Sed providentia deum, quae nihil impunitum nocentibus permittit, priusquam iste clandestinis itineribus elaberetur, mane praestolatus ad gravissimum iudicii vestri sacramentum eum curavi perducere. Habetis itaque reum tot caedibus impiatum, reum





</p></section><notes><section class="footnotes"><ul><li class="note" id="note_LCL044_108_5"><a class="footnoteCrossrefLink" href="#target_note_LCL044_108_5" title="Click to highlight in text"><sup class="lineRef">5</sup>F <span class="italic">tota aedium</span>.</a></li><script type="text/javascript">document.getElementById('note_LCL044_108_5').style.display = "none";</script><li class="note" id="note_LCL044_108_6"><a class="footnoteCrossrefLink" href="#target_note_LCL044_108_6" title="Click to highlight in text"><sup class="lineRef">6</sup>Usually emended to <span class="italic">proferam</span>.</a></li><script type="text/javascript">document.getElementById('note_LCL044_108_6').style.display = "none";</script><li class="note" id="note_LCL044_108_7"><a class="footnoteCrossrefLink" href="#target_note_LCL044_108_7" title="Click to highlight in text"><sup class="lineRef">7</sup>F <span class="italic">palpitantes</span>, but perhaps <span class="italic">spirantes</span> should be changed to <span class="italic">spirantibus</span> instead.</a></li><script type="text/javascript">document.getElementById('note_LCL044_108_7').style.display = "none";</script></ul></section></notes></section>