<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

tectum ascendit, atque inde contentissima voce clamitans rogansque<a class="footnoteLink" href="#note_LCL044_166_23" id="target_note_LCL044_166_23"><sup>23</sup></a> vicinos et unum quemque proprio nomine ciens et salutis communis admonens, diffamat incendio repentino domum suam possideri. Sic unus quisque proximi periculi confinio territus suppetiatum decurrunt anxii.</p>
<span class="br"></span><span class="lineNumber">11</span><span class="br"></span><p>â€œTunc nos in ancipiti periculo constituti vel opprimendi nostri vel deserendi socii, remedium e re nata validum eo volente comminiscimus. Antesignani nostri partem qua manus umerum subit ictu per articulum medium temperato prorsus abscidimus, atque ibi bracchio relicto, multis laciniis offulto vulnere ne stillae sanguinis vestigium proderent, ceterum Lamachum raptim reportamus. Ac dum trepidi regionis<a class="footnoteLink" href="#note_LCL044_166_24" id="target_note_LCL044_166_24"><sup>24</sup></a> urguemur gravi tumultu et instantis periculi metu terremur ad fugam, nec vel sequi propere vel remanere tuto potest, vir sublimis animi virtutisque praecipuus multis nos affatibus multisque precibus querens adhortatur per dexteram Martis, per fidem sacramenti, bonum commilitonem cruciatu simul et captivitate liberaremus. Cur enim manui, quae rapere et iugulare sola posset, fortem latronem supervivere? Sat se beatum, qui manu socia volens occumberet. Cumque nulli nostrum spontale parricidium suadens persuadere posset, manu reliqua sumptum gladium suum diuque deosculatum per medium pectus ictu fortissimo transadigit. Tunc nos magnanimi ducis vigore venerato corpus reliquum veste<a class="footnoteLink" href="#note_LCL044_166_25" id="target_note_LCL044_166_25"><sup>25</sup></a> lintea diligenter convolutum mari celandum commisimus. Et nunc iacet noster Lamachus elemento toto sepultus.</p>
</section><notes><section class="footnotes"><ul><li class="note" id="note_LCL044_166_23"><a class="footnoteCrossrefLink" href="#target_note_LCL044_166_23" title="Click to highlight in text"><sup class="lineRef">23</sup><span class="italic">corrogansque</span> is an attractive emendation.</a></li><script type="text/javascript">document.getElementById('note_LCL044_166_23').style.display = "none";</script><li class="note" id="note_LCL044_166_24"><a class="footnoteCrossrefLink" href="#target_note_LCL044_166_24" title="Click to highlight in text"><sup class="lineRef">24</sup>F <span class="italic">religionis</span>.</a></li><script type="text/javascript">document.getElementById('note_LCL044_166_24').style.display = "none";</script><li class="note" id="note_LCL044_166_25"><a class="footnoteCrossrefLink" href="#target_note_LCL044_166_25" title="Click to highlight in text"><sup class="lineRef">25</sup>F <span class="italic">vestite</span>.</a></li><script type="text/javascript">document.getElementById('note_LCL044_166_25').style.display = "none";</script></ul></section></notes></section>