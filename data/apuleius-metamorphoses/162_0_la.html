<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

immo contrarias nobis attribuat, ut et malus boni
viri fama glorietur et innocentissimus contra noxio rumore<a class="footnoteLink" href="#note_LCL453_6_2" id="target_note_LCL453_6_2"><sup>2</sup></a></p>
<span class="br"></span><span class="lineNumber">3</span><span class="br"></span><p>plectatur. Ego denique, quem saevissimus eius impetus
in bestiam et extremae sortis quadripedem deduxerat,
cuiusque casus etiam quovis iniquissimo dolendus atque
miserandus merito videretur, crimine latrocinii in hospitem
mihi carissimum postulabar. Quod crimen non modo
latrocinium verum etiam parricidium quisque rectius nominarit.
Nec mihi tamen licebat causam meam defendere
vel unico verbo saltem denegare. Denique ne mala conscientia
tam scelesto crimini praesens viderer silentio consentire,
hoc tantum impatientia productus volui dicere:
“Non feci.” Et verbum quidem praecedens semel ac saepius
immodice clamitavi, sequens vero nullo pacto disserere
potui, sed in prima remansi voce et identidem boavi
“Non non,” quamquam nimia rotunditate pendulas vibrassem
labias. Sed quid ego pluribus de Fortunae scaevitate
conqueror, quam<a class="footnoteLink" href="#note_LCL453_6_3" id="target_note_LCL453_6_3"><sup>3</sup></a> nec istud puduit me cum meo famulo
meoque vectore illo equo factum conservum atque coniugem?</p>
<span class="br"></span><span class="lineNumber">4</span><span class="br"></span><p>Talibus cogitationibus fluctuantem subit me illa cura
potior, qua statuto consilio latronum manibus virginis decretam
me victimam recordabar, ventremque crebro suspiciens
meum iam misellam puellam parturibam. Sed ille
qui commodum falsam de me notoriam pertulerat, expromptis
mille aureum, quos insutu laciniae contexerat,
quosque variis viatoribus detractos, ut aiebat, pro sua frugalitate




</p></section><notes><section class="footnotes"><ul><li class="note" id="note_LCL453_6_2"><a class="footnoteCrossrefLink" href="#target_note_LCL453_6_2" title="Click to highlight in text"><sup class="lineRef">2</sup>F <span class="italic">noxiorum ore. noxiorum more</span> “like criminals” is also possible.</a></li><script type="text/javascript">document.getElementById('note_LCL453_6_2').style.display = "none";</script><li class="note" id="note_LCL453_6_3"><a class="footnoteCrossrefLink" href="#target_note_LCL453_6_3" title="Click to highlight in text"><sup class="lineRef">3</sup>F <span class="italic">quanquam.</span></a></li><script type="text/javascript">document.getElementById('note_LCL453_6_3').style.display = "none";</script></ul></section></notes></section>