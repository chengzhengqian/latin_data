<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

fugae committo. Perque prona non tantum pedibus, verum etiam
toto proiecto corpore propere devolutus immitto
me campis suppatentibus, ex summo studio fugiens immanem
ursam ursaque peiorem illum puerum.</p>
<span class="br"></span><span class="lineNumber">25</span><span class="br"></span><p>Tunc quidam viator solitarium vagumque me respiciens
invadit, et properiter inscensum baculo quod gerebat
obverberans per obliquam ignaramque me ducebat
viam. Nec invitus ego cursui me commodabam, relinquens
atrocissimam virilitatis lanienam. Ceterum plagis non magnopere
commovebar, quippe consuetus ex forma concidi
fustibus.</p>
<p>Sed illa Fortuna meis casibus pervicax tam opportunum
latibulum mira<a class="footnoteLink" href="#note_LCL453_40_42" id="target_note_LCL453_40_42"><sup>42</sup></a> celeritate praeversa novas instruxit
insidias. Pastores enim mei perditam sibi requirentes vacculam
variasque regiones peragrantes occurrunt nobis
fortuito, statimque me cognitum capistro prehensum attrahere
gestiunt. Sed audacia valida resistens ille fidem hominum
deumque testabatur: “Quid me raptatis violenter?
Quid invaditis?” “Ain, te nos tractamus inciviliter, qui
nostrum asinum furatus abducis? Quin potius effaris ubi
puerum, eiusdem agasonem, necatum scilicet occultaris?”
Et ilico detractus ad terram pugnisque pulsatus et calcibus
contusus infit deierans nullum semet vidisse ductorem,
sed plane continatum solutum et solitarium ob indicivae
praemium occupasse, domino tamen suo restituturum.
“Atque utinam ipse asinus,” inquit “quem numquam profecto

</p></section><notes><section class="footnotes"><ul><li class="note" id="note_LCL453_40_42"><a class="footnoteCrossrefLink" href="#target_note_LCL453_40_42" title="Click to highlight in text"><sup class="lineRef">42</sup>F <span class="italic">misera.</span></a></li><script type="text/javascript">document.getElementById('note_LCL453_40_42').style.display = "none";</script></ul></section></notes></section>