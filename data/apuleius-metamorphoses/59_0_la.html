<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
contemplatione magis magisque ad iustam indignationem arrecti pro modo facinoris saeviatis.”</p>
<p>His dictis applauditur, et ilico me magistratus ipsum iubet corpora, quae lectulo fuerant posita, mea manu detegere. Luctantem me ac diu renuentem praecedens facinus instaurare nova ostensione, lictores iussu magistratuum quam instantissime compellunt. Manum denique ipsam e regione lateris tundentes<a class="footnoteLink" href="#note_LCL044_118_13" id="target_note_LCL044_118_13"><sup>13</sup></a> in exitium suum super ipsa cadavera porrigunt. Evictus tandem necessitate succumbo et, ingratis licet, abrepto pallio retexi corpora.</p>
<p>Dii boni, quae facies rei! Quod monstrum! Quae fortunarum mearum repentina mutatio! Quamquam enim iam in peculio Proserpinae et Orci familia numeratus, subito in contrariam faciem obstupefactus haesi. Nec possum novae illius imaginis rationem idoneis verbis expedire. Nam cadavera illa iugulatorum hominum erant tres utres inflati variisque secti foraminibus et, ut vespertinum proelium meum recordabar, his locis hiantes quibus latrones illos vulneraveram.</p>
<span class="br"></span><span class="lineNumber">10</span><span class="br"></span><p>Tunc ille quorundam astu paulisper cohibitus risus libere iam exarsit in plebem. Hi gaudii nimietate gratulari,<a class="footnoteLink" href="#note_LCL044_118_14" id="target_note_LCL044_118_14"><sup>14</sup></a> illi dolorem ventris manuum compressione sedare. Et certe laetitia delibuti meque respectantes cuncti theatro facessunt. At ego, ut primum illam laciniam prenderam,




</p></section><notes><section class="footnotes"><ul><li class="note" id="note_LCL044_118_13"><a class="footnoteCrossrefLink" href="#target_note_LCL044_118_13" title="Click to highlight in text"><sup class="lineRef">13</sup>Usually emended to <span class="italic">trudentes</span> “pushing”.</a></li><script type="text/javascript">document.getElementById('note_LCL044_118_13').style.display = "none";</script><li class="note" id="note_LCL044_118_14"><a class="footnoteCrossrefLink" href="#target_note_LCL044_118_14" title="Click to highlight in text"><sup class="lineRef">14</sup>Recent editors have all adopted Armini’s simple and attractive emendation <span class="italic">graculari</span> “to cackle”. But the word is otherwise unattested and emendation is not necessary.</a></li><script type="text/javascript">document.getElementById('note_LCL044_118_14').style.display = "none";</script></ul></section></notes></section>