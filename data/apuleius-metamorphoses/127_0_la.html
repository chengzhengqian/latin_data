<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
Illa mihi prorsus adhibenda est nec ulla alia, quae castiget asperrime nugonem istum, pharetram explicet et sagittas dearmet, arcum enodet, taedam deflammet, immo et ipsum corpus eius acrioribus remediis coerceat. Tunc iniuriae meae litatum crediderim, cum eius comas, quas istis manibus meis subinde aureo nitore perstrinxi, deraserit, pinnas, quas meo gremio nectarei fontis infeci, praetotonderit.’</p>
<span class="br"></span><span class="lineNumber">31</span><span class="br"></span><p>“Sic effata foras sese proripit infesta et stomachata biles Venerias. Sed eam protinus Ceres et Iuno continantur, visamque vultu tumido<a class="footnoteLink" href="#note_LCL044_254_54" id="target_note_LCL044_254_54"><sup>54</sup></a> quaesiere cur truci supercilio tantam venustatem micantium oculorum coerceret. At illa ‘Opportune’ inquit ‘ardenti prorsus isto meo pectori violentiam<a class="footnoteLink" href="#note_LCL044_254_55" id="target_note_LCL044_254_55"><sup>55</sup></a> scilicet perpetraturae venitis. Sed totis, oro, vestris viribus Psychen illam fugitivam volaticam mihi requirite. Nec enim vos utique domus meae famosa fabula et non dicendi filii mei facta latuerunt.’</p>
<p>“Tunc illae, non ignarae<a class="footnoteLink" href="#note_LCL044_254_56" id="target_note_LCL044_254_56"><sup>56</sup></a> quae gesta sunt, palpare Veneris iram saevientem sic adortae: ‘Quid tale, domina, deliquit tuus filius, ut animo pervicaci voluptates illius impugnes et quam ille diligit tu quoque perdere gestias? Quod autem, oramus, isti crimen, si puellae lepidae libenter arrisit? An ignoras eum masculum et iuvenem esse, vel certe iam quot sit annorum oblita es? An, quod aetatem portat bellule, puer tibi semper videtur? Mater autem tu et praeterea cordata mulier filii tui lusus semper explorabis curiose, et in eo luxuriem culpabis et amores revinces, et



</p></section><notes><section class="footnotes"><ul><li class="note" id="note_LCL044_254_54"><a class="footnoteCrossrefLink" href="#target_note_LCL044_254_54" title="Click to highlight in text"><sup class="lineRef">54</sup>F <span class="italic">timido</span>.</a></li><script type="text/javascript">document.getElementById('note_LCL044_254_54').style.display = "none";</script><li class="note" id="note_LCL044_254_55"><a class="footnoteCrossrefLink" href="#target_note_LCL044_254_55" title="Click to highlight in text"><sup class="lineRef">55</sup>Often emended to <span class="italic">volentiam</span>.</a></li><script type="text/javascript">document.getElementById('note_LCL044_254_55').style.display = "none";</script><li class="note" id="note_LCL044_254_56"><a class="footnoteCrossrefLink" href="#target_note_LCL044_254_56" title="Click to highlight in text"><sup class="lineRef">56</sup>F omits <span class="italic">non</span>.</a></li><script type="text/javascript">document.getElementById('note_LCL044_254_56').style.display = "none";</script></ul></section></notes></section>