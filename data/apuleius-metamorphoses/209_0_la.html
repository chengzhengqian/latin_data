<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

pinguissimum femus, domino illi suo muneri miserat,
quod incuriose pone culinae fores non altiuscule suspensum
canis adaeque venaticus latenter invaserat, laetusque
praeda propere custodientes oculos evaserat. Quo damno
cognito suaque reprehensa neglegentia, cocus diu lamentatus
lacrimis inefficacibus, iamiamque domino cenam
flagitante, maerens et utcumque metuens altius, filio parvulo
suo consalutato arreptoque funiculo, mortem sibi
nexu laquei comparabat. Nec tamen latuit fidam uxorem
eius casus extremus mariti, sed funestum nodum violenter
invadens manibus ambabus, “Adeone” inquit “praesenti
malo perterritus mente excidisti tua, nec fortuitum istud
remedium quod deum providentia sumministrat intueris?
Nam si quid in ultimo Fortunae turbine resipiscis, expergite
mi ausculta et advenam istum asinum remoto quodam
loco deductum iugula, femusque eius ad similitudinem
perditi detractum et accuratius in protrimentis sapidissime
percoctum appone domino cervini vicem.”</p>
<p>Nequissimo verberoni sua placuit salus de mea morte,
et multum conservae laudata sagacitate destinatae iam<a class="footnoteLink" href="#note_LCL453_100_55" id="target_note_LCL453_100_55"><sup>55</sup></a>
lanienae cultros acuebat.</p>
</section><notes><section class="footnotes"><ul><li class="note" id="note_LCL453_100_55"><a class="footnoteCrossrefLink" href="#target_note_LCL453_100_55" title="Click to highlight in text"><sup class="lineRef">55</sup>F <span class="italic">destinata etiam.</span></a></li><script type="text/javascript">document.getElementById('note_LCL453_100_55').style.display = "none";</script></ul></section></notes></section>