<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

mox ipsum resurgentem multo dente laniavit.<a class="footnoteLink" href="#note_LCL453_56_11" id="target_note_LCL453_56_11"><sup>11</sup></a> Nec coepti
nefarii bonum piguit amicum vel suae saevitiae litatum saltem
tanto periculo cernens potuit expleri, sed percito
atque plagosa crura [vulnera]<a class="footnoteLink" href="#note_LCL453_56_12" id="target_note_LCL453_56_12"><sup>12</sup></a> contegenti suumque auxilium
miseriter roganti per femus dexterum dimisit lanceam,
tanto ille quidem fidentius, quanto crederet ferri
vulnera similia futura prosectu dentium. Nec non tamen
ipsam quoque bestiam facili manu transadigit.</p>
<span class="br"></span><span class="lineNumber">6</span><span class="br"></span><p>“Ad hunc modum definito iuvene, exciti latibulo suo
quisque familia maesta concurrimus. At ille quamquam
perfecto voto prostrato inimico laetus ageret, vultu tamen
gaudium tegit et frontem asseverat et dolorem simulat, et
cadaver, quod ipse fecerat, avide circumplexus omnia quidem
lugentium officia sollerter affinxit, sed solae lacrimae
procedere noluerunt. Sic ad nostri similitudinem, qui vere
lamentabamur, conformatus,<a class="footnoteLink" href="#note_LCL453_56_13" id="target_note_LCL453_56_13"><sup>13</sup></a> manus suae culpam bestiae
dabat.</p>
<p>“Necdum satis scelere transacto Fama dilabitur et cursus
primos ad domum Tlepolemi detorquet et aures infelicis
nuptae percutit. Quae quidem simul percepit tale nuntium
quale non audiet aliud, amens et vecordia percita
cursuque bacchata furibundo per plateas populosas et arva
rurestria fertur, insana voce casum mariti quiritans. Confluunt
civium maestae catervae, sequuntur obvii dolore
sociato, civitas cuncta vacuatur studio visionis. Et ecce






</p></section><notes><section class="footnotes"><ul><li class="note" id="note_LCL453_56_11"><a class="footnoteCrossrefLink" href="#target_note_LCL453_56_11" title="Click to highlight in text"><sup class="lineRef">11</sup>F <span class="italic">laniatum.</span></a></li><script type="text/javascript">document.getElementById('note_LCL453_56_11').style.display = "none";</script><li class="note" id="note_LCL453_56_12"><a class="footnoteCrossrefLink" href="#target_note_LCL453_56_12" title="Click to highlight in text"><sup class="lineRef">12</sup>Robertson emends to <span class="italic">plagoso ac
frustra vulnera.</span></a></li><script type="text/javascript">document.getElementById('note_LCL453_56_12').style.display = "none";</script><li class="note" id="note_LCL453_56_13"><a class="footnoteCrossrefLink" href="#target_note_LCL453_56_13" title="Click to highlight in text"><sup class="lineRef">13</sup>F <span class="italic">confirmatus.</span></a></li><script type="text/javascript">document.getElementById('note_LCL453_56_13').style.display = "none";</script></ul></section></notes></section>