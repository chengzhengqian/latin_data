<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

pariet. Nunc etiam visa quadam honesta iuvene, ligno
quod devehebat abiecto dispersoque, in eam furiosos
direxit impetus. Et festivus hic amasio humo sordida prostratam
mulierem ibidem incoram omnium gestiebat inscendere.
Quod nisi ploratu questuque femineo conclamatum
viatorum praesidium accurrisset ac de mediis
ungulis ipsius esset erepta liberataque, misera illa compavita
atque dirupta ipsa quidem cruciabilem cladem sustinuisset,
nobis vero poenale reliquisset exitium.”</p>
<span class="br"></span><span class="lineNumber">22</span><span class="br"></span><p>Talibus mendaciis admiscendo sermones alios qui
meum verecundum silentium vehementius premerent,
animos pastorum in meam perniciem atrociter suscitavit.
Denique unus ex illis “Quin igitur publicum istum maritum,”
inquit “immo communem omnium adulterum illis
suis monstruosis nuptiis condignam victimamus hostiam.”
Et “Heus tu, puer,” ait “obtruncato protinus eo intestina
quidem canibus nostris iacta, ceteram vero carnem omnem
operariorum cenae reserva. Nam corium affirmatum
cineris inspersu dominis referemus eiusque mortem de
lupo facile mentiemur.”</p>
<p>Sublata cunctatione accusator ille meus noxius, ipse
etiam pastoralis exsecutor sententiae, laetus et meis insultans
malis, calcisque illius admonitus, quam inefficacem
fuisse mehercules doleo, protinus gladium cotis attritu
parabat.</p>
<span class="br"></span><span class="lineNumber">23</span><span class="br"></span><p>Sed quidam de coetu illo rusticorum “Nefas” ait “tam
bellum asinum sic enecare et propter luxuriem lascivamque
amatoriam criminatos<a class="footnoteLink" href="#note_LCL453_36_40" id="target_note_LCL453_36_40"><sup>40</sup></a> opera servitioque tam necessario

</p></section><notes><section class="footnotes"><ul><li class="note" id="note_LCL453_36_40"><a class="footnoteCrossrefLink" href="#target_note_LCL453_36_40" title="Click to highlight in text"><sup class="lineRef">40</sup>F is unreadable here, and the text follows Helm, who understands
the participle in the active sense, modifying an unexpressed
subject of <span class="italic">carere.</span></a></li><script type="text/javascript">document.getElementById('note_LCL453_36_40').style.display = "none";</script></ul></section></notes></section>