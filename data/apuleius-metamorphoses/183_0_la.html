<section class="div1 language" lang="la"><header><hgroup><h1>Apuleius</h1></hgroup></header><section class="div2">
</section>
<section class="div2">
<h2><span class="ac">Liber VIII</span></h2>
<span class="br"></span><span class="lineNumber">1</span><span class="br"></span><p>Noctis gallicinio venit quidam iuvenis proxima<a class="footnoteLink" href="#note_LCL453_48_1" id="target_note_LCL453_48_1"><sup>1</sup></a> civitate,
ut quidem mihi videbatur, unus ex famulis Charites,
puellae illius quae mecum apud latrones pares aerumnas
exanclaverat. Is de eius exitio et domus totius infortunio
mira ac nefanda, ignem propter assidens inter conservorum
frequentiam, sic annuntiabat:</p>
<p>“Equisones opilionesque, etiam busequae, fuit Charite
nobis, quae<a class="footnoteLink" href="#note_LCL453_48_2" id="target_note_LCL453_48_2"><sup>2</sup></a> misella et quidem casu gravissimo nec vero
incomitata manes adivit. Sed ut cuncta noritis, referam
vobis a capite quae gesta sunt quaeque possint merito doctiores,
quibus stilos Fortuna sumministrat, in historiae
specimen chartis involvere.</p>
<p>“Erat in proxima civitate iuvenis natalibus praenobilis;
quo clarus eo<a class="footnoteLink" href="#note_LCL453_48_3" id="target_note_LCL453_48_3"><sup>3</sup></a> pecuniae fuit satis locuples, sed luxuriae popinalis
scortisque et diurnis potationibus exercitatus atque
ob id factionibus latronum male sociatus, nec non etiam



</p></section><notes><section class="footnotes"><ul><li class="note" id="note_LCL453_48_1"><a class="footnoteCrossrefLink" href="#target_note_LCL453_48_1" title="Click to highlight in text"><sup class="lineRef">1</sup>Most editors add <span class="italic">e</span> or <span class="italic">de</span> before <span class="italic">proxima.</span></a></li><script type="text/javascript">document.getElementById('note_LCL453_48_1').style.display = "none";</script><li class="note" id="note_LCL453_48_2"><a class="footnoteCrossrefLink" href="#target_note_LCL453_48_2" title="Click to highlight in text"><sup class="lineRef">2</sup>Various emendations have been proposed for F’s <span class="italic">nobis qui.</span>
Robertson’s <span class="italic">nobis, fuit</span> is attractive, keeping the epic tone established
by the three nouns with which the servant begins.</a></li><script type="text/javascript">document.getElementById('note_LCL453_48_2').style.display = "none";</script><li class="note" id="note_LCL453_48_3"><a class="footnoteCrossrefLink" href="#target_note_LCL453_48_3" title="Click to highlight in text"><sup class="lineRef">3</sup>I print F’s reading, which is just barely defensible. None of
the proposed changes gives real satisfaction: <span class="italic">qui, quidem</span> or <span class="italic">loco</span>
for <span class="italic">quo,</span> and <span class="italic">et</span> for <span class="italic">eo.</span></a></li><script type="text/javascript">document.getElementById('note_LCL453_48_3').style.display = "none";</script></ul></section></notes></section>