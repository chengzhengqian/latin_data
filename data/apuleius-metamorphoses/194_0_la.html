<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

funestum mearum nuptiarum praedonem. Iam tempus
est ut isto gladio deorsus ad meum Tlepolemum viam
quaeram.’</p>
<span class="br"></span><span class="lineNumber">14</span><span class="br"></span><p>“Et enarratis ordine singulis quae sibi per somnium
nuntiaverat maritus quoque astu Thrasyllum inductum petisset,
ferro sub papillam dexteram transadacto corruit, et
in suo sibi pervolutata sanguine postremo balbuttiens incerto
sermone perefflavit<a class="footnoteLink" href="#note_LCL453_70_24" id="target_note_LCL453_70_24"><sup>24</sup></a> animam virilem. Tunc propere
familiares miserae Charites accuratissime corpus ablutum
unita<a class="footnoteLink" href="#note_LCL453_70_25" id="target_note_LCL453_70_25"><sup>25</sup></a> sepultura ibidem marito perpetuam coniugem reddidere.</p>
<p>“Thrasyllus vero cognitis omnibus, nequiens idoneum
exitum praesenti cladi<a class="footnoteLink" href="#note_LCL453_70_26" id="target_note_LCL453_70_26"><sup>26</sup></a> reddere certusque tanto facinori
nec gladium sufficere, sponte delatus ibidem ad sepulcrum,
‘Ultronea vobis, infesti manes, en adest victima’
saepe clamitans, valvis super sese diligenter obseratis inedia
statuit elidere sua sententia damnatum spiritum.”</p>
<span class="br"></span><span class="lineNumber">15</span><span class="br"></span><p>Haec ille longos trahens suspiritus<a class="footnoteLink" href="#note_LCL453_70_27" id="target_note_LCL453_70_27"><sup>27</sup></a> et nonnunquam
illacrimans graviter affectis rusticis adnuntiabat. Tunc illi
mutati dominii novitatem metuentes et infortunium domus
erilis altius miserentes fugere comparant. Sed equorum
magister, qui me curandum magna ille quidem commendatione
susceperat, quidquid in casula pretiosum
conditumque servabat meo atque aliorum iumentorum
dorso repositum asportans, sedes pristinas deserit. Gerebamus
infantulos et mulieres, gerebamus pullos, passeres,
haedos, catellos, et quidquid infirmo gradu fugam morabatur,
nostris quoque<a class="footnoteLink" href="#note_LCL453_70_28" id="target_note_LCL453_70_28"><sup>28</sup></a> pedibus ambulabat. Nec me pondus





</p></section><notes><section class="footnotes"><ul><li class="note" id="note_LCL453_70_24"><a class="footnoteCrossrefLink" href="#target_note_LCL453_70_24" title="Click to highlight in text"><sup class="lineRef">24</sup>Or <span class="italic">proflavit</span> or <span class="italic">efflavit.</span></a></li><script type="text/javascript">document.getElementById('note_LCL453_70_24').style.display = "none";</script><li class="note" id="note_LCL453_70_25"><a class="footnoteCrossrefLink" href="#target_note_LCL453_70_25" title="Click to highlight in text"><sup class="lineRef">25</sup>F <span class="italic">munita.</span></a></li><script type="text/javascript">document.getElementById('note_LCL453_70_25').style.display = "none";</script><li class="note" id="note_LCL453_70_26"><a class="footnoteCrossrefLink" href="#target_note_LCL453_70_26" title="Click to highlight in text"><sup class="lineRef">26</sup>F <span class="italic">exitium . . . clade.</span></a></li><script type="text/javascript">document.getElementById('note_LCL453_70_26').style.display = "none";</script><li class="note" id="note_LCL453_70_27"><a class="footnoteCrossrefLink" href="#target_note_LCL453_70_27" title="Click to highlight in text"><sup class="lineRef">27</sup>F <span class="italic">spiritus.</span></a></li><script type="text/javascript">document.getElementById('note_LCL453_70_27').style.display = "none";</script><li class="note" id="note_LCL453_70_28"><a class="footnoteCrossrefLink" href="#target_note_LCL453_70_28" title="Click to highlight in text"><sup class="lineRef">28</sup>F <span class="italic">nostrisque.</span></a></li><script type="text/javascript">document.getElementById('note_LCL453_70_28').style.display = "none";</script></ul></section></notes></section>