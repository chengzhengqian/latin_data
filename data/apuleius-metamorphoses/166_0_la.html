<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

ad Caesaris numen porrectis, et marito reditum celerem
et aggressurae plenam vindictam impetravit. Denique
noluit esse Caesar Haemi latronis collegium, et confestim
interivit: tantum potest nutus etiam magni principis. Tota
denique factione militarium vexillationum indagatu confecta
atque concisa, ipse me furatus aegre solus mediis
Orci faucibus ad hunc evasi modum.</p>
<span class="br"></span><span class="lineNumber">8</span><span class="br"></span><p>“Sumpta veste muliebri florida, in sinus flaccidos abundante,
mitellaque textili contecto capite, calceis femininis
albis illis et tenuibus indutus et in sequiorem sexum incertatus<a class="footnoteLink" href="#note_LCL453_14_12" id="target_note_LCL453_14_12"><sup>12</sup></a>
atque absconditus, asello spicas hordeacias gerenti
residens per medias acies infesti militis transabivi. Nam
mulierem putantes asinariam concedebant liberos abitus,<a class="footnoteLink" href="#note_LCL453_14_13" id="target_note_LCL453_14_13"><sup>13</sup></a>
quippe cum mihi etiam tunc depiles genae levi pueritia
splendicarent. Nec ab illa tamen paterna gloria vel
mea virtute descivi, quamquam semitrepidus iuxta mucrones
Martios constitutus, sed habitus alieni fallacia tectus,
villas<a class="footnoteLink" href="#note_LCL453_14_14" id="target_note_LCL453_14_14"><sup>14</sup></a> seu castella solus aggrediens, viaticulum mihi corrasi.”
Et diloricatis statim pannulis in medium duo milia
profudit aureorum, et “En” inquit “istam sportulam, immo
vero dotem collegio vestro libens meque vobis ducem
fidissimum, si tamen non recusatis, offero, brevi temporis
spatio lapideam istam domum vestram facturus auream.”</p>
<span class="br"></span><span class="lineNumber">9</span><span class="br"></span><p>Nec mora nec cunctatio, sed calculis omnibus ducatum
latrones unianimes ei deferunt, vestemque lautiusculam








</p></section><notes><section class="footnotes"><ul><li class="note" id="note_LCL453_14_12"><a class="footnoteCrossrefLink" href="#target_note_LCL453_14_12" title="Click to highlight in text"><sup class="lineRef">12</sup>F <span class="italic">incertus.</span></a></li><script type="text/javascript">document.getElementById('note_LCL453_14_12').style.display = "none";</script><li class="note" id="note_LCL453_14_13"><a class="footnoteCrossrefLink" href="#target_note_LCL453_14_13" title="Click to highlight in text"><sup class="lineRef">13</sup>F <span class="italic">aditus.</span></a></li><script type="text/javascript">document.getElementById('note_LCL453_14_13').style.display = "none";</script><li class="note" id="note_LCL453_14_14"><a class="footnoteCrossrefLink" href="#target_note_LCL453_14_14" title="Click to highlight in text"><sup class="lineRef">14</sup>F <span class="italic">villa.</span></a></li><script type="text/javascript">document.getElementById('note_LCL453_14_14').style.display = "none";</script></ul></section></notes></section>