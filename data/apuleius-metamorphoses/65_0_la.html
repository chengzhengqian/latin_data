<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
iacentes, flavos ac per hoc illi Boeotio iuveni consimiles, plusculos aufero eosque dominae meae dissimulata veritate trado. Sic noctis initio, priusquam cena te reciperes, Pamphile mea iam vecors animi tectum scandulare conscendit, quod altrinsecus aedium patore perflabili nudatum, ad omnes orientales ceterosque aspectus<a class="footnoteLink" href="#note_LCL044_130_26" id="target_note_LCL044_130_26"><sup>26</sup></a> pervium, maxime his artibus suis commodatum secreto colit. Priusque apparatu solito instruit feralem officinam, omne genus aromatis et ignorabiliter laminis litteratis et infelicium avium<a class="footnoteLink" href="#note_LCL044_130_27" id="target_note_LCL044_130_27"><sup>27</sup></a> durantibus damnis, defletorum sepultorum etiam cadaverum expositis multis admodum membris: hic nares et digiti, illic carnosi clavi pendentium, alibi trucidatorum servatus cruor et extorta dentibus ferarum trunca calvaria.</p>
<span class="br"></span><span class="lineNumber">18</span><span class="br"></span><p>â€œTunc decantatis spirantibus fibris litat vario latice, nunc rore fontano, nunc lacte vaccino, nunc melle montano; litat et mulsa. Sic illos capillos in mutuos nexus obditos atque nodatos cum multis odoribus dat vivis carbonibus adolendos. Tunc protinus inexpugnabili magicae disciplinae potestate et caeca numinum coactorum violentia illa corpora, quorum fumabant stridentes capilli, spiritum mutuantur humanum et sentiunt et audiunt et ambulant, et qua nidor suarum ducebat exuviarum veniunt, et pro illo iuvene Boeotio aditum gestientes fores insiliunt; cum ecce crapula madens et improvidae Noctis deceptus caligine


</p></section><notes><section class="footnotes"><ul><li class="note" id="note_LCL044_130_26"><a class="footnoteCrossrefLink" href="#target_note_LCL044_130_26" title="Click to highlight in text"><sup class="lineRef">26</sup>This prepositional phrase has been regularly, and variously, emended by transposing or adding words.</a></li><script type="text/javascript">document.getElementById('note_LCL044_130_26').style.display = "none";</script><li class="note" id="note_LCL044_130_27"><a class="footnoteCrossrefLink" href="#target_note_LCL044_130_27" title="Click to highlight in text"><sup class="lineRef">27</sup>F <span class="italic">navium</span>.</a></li><script type="text/javascript">document.getElementById('note_LCL044_130_27').style.display = "none";</script></ul></section></notes></section>