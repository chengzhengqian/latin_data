<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

nomine negotiator accessit eum, diem commodum peregrinationi cupiens. Quem cum electum destinasset ille, iam deposita crumina, iam profusis nummulis, iam dinumeratis centum denarium quos mercedem divinationis auferret, ecce quidam de nobilibus adulescentulus a tergo arrepens eum lacinia prehendit et conversum amplexus exosculatur artissime. At ille ubi primum consaviatus eum iuxtim se ut assidat effecit, attonitus et repentinae visionis stupore et praesentis negotii quod gerebat oblitus,<a class="footnoteLink" href="#note_LCL044_70_31" id="target_note_LCL044_70_31"><sup>31</sup></a> infit ad eum, ‘Quam olim equidem exoptatus nobis advenis?’ Respondit ad haec ille alius ‘Commodum vespera oriente. Sed vicissim tu quoque, frater, mihi memora quem ad modum exinde, ut de Euboea insula festinus enavigasti, et maris et viae confeceris iter.’</p>
<span class="br"></span><span class="lineNumber">14</span><span class="br"></span><p>“Ad haec Diophanes ille Chaldaeus egregius, mente viduus necdum suus, ‘Hostes’ inquit ‘et omnes inimici nostri tam diram, immo vero Ulixeam peregrinationem incidant. Nam et navis ipsa qua<a class="footnoteLink" href="#note_LCL044_70_32" id="target_note_LCL044_70_32"><sup>32</sup></a> vehebamur, variis turbinibus procellarum quassata, utroque regimine amisso aegre ad ulterioris ripae marginem detrusa, praeceps demersa est; et nos omnibus amissis vix enatavimus. Quodcumque vel ignotorum miseratione vel amicorum benevolentia contraximus, id omne latrocinalis invasit manus, quorum audaciae repugnans etiam Arignotus<a class="footnoteLink" href="#note_LCL044_70_33" id="target_note_LCL044_70_33"><sup>33</sup></a> unicus frater meus sub istis oculis miser iugulatus est.’</p>
</section><notes><section class="footnotes"><ul><li class="note" id="note_LCL044_70_31"><a class="footnoteCrossrefLink" href="#target_note_LCL044_70_31" title="Click to highlight in text"><sup class="lineRef">31</sup>Those troubled by the unusual word-order of this compound participial phrase have a choice of several remedies: remove the first <span class="italic">et</span>, remove the second <span class="italic">et</span>, or transpose <span class="italic">attonitus</span> after the first <span class="italic">et</span> or after <span class="italic">stupore</span>.</a></li><script type="text/javascript">document.getElementById('note_LCL044_70_31').style.display = "none";</script><li class="note" id="note_LCL044_70_32"><a class="footnoteCrossrefLink" href="#target_note_LCL044_70_32" title="Click to highlight in text"><sup class="lineRef">32</sup>F omits <span class="italic">qua</span>.</a></li><script type="text/javascript">document.getElementById('note_LCL044_70_32').style.display = "none";</script><li class="note" id="note_LCL044_70_33"><a class="footnoteCrossrefLink" href="#target_note_LCL044_70_33" title="Click to highlight in text"><sup class="lineRef">33</sup>F <span class="italic">arisnotus</span>.</a></li><script type="text/javascript">document.getElementById('note_LCL044_70_33').style.display = "none";</script></ul></section></notes></section>