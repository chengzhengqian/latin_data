<section class="div1 language" lang="la"><header><hgroup><h1>Apuleius</h1></hgroup></header><section class="div2">
<span class="br"></span><span class="lineNumber">10</span><span class="br"></span><p>“‘Quae cum subinde ac multi nocerentur,<a class="footnoteLink" href="#note_LCL044_18_23" id="target_note_LCL044_18_23"><sup>23</sup></a> publicitus indignatio percrebruit statutumque ut in eam die altera severissime saxorum iaculationibus vindicaretur. Quod consilium virtutibus cantionum antevertit, et, ut illa Medea unius dieculae a Creone impetratis indutiis totam eius domum filiamque cum ipso sene flammis coronalibus deusserat, sic haec devotionibus sepulcralibus in scrobem procuratis, ut mihi temulenta narravit proxime, cunctos in suis sibi domibus tacita numinum violentia clausit, ut toto biduo non claustra perfringi, non fores evelli, non denique parietes ipsi quiverint perforari, quoad mutua hortatione consone clamitarent quam sanctissime deierantes sese neque ei manus admolituros et, si quis aliud cogitarit, salutare laturos subsidium. Et sic illa propitiata totam civitatem absolvit. At vero coetus illius auctorem nocte intempesta cum tota domo—id est parietibus et ipso solo et omni fundamento—ut erat, clausa, ad centesimum lapidem in aliam civitatem, summo vertice montis exasperati sitam et ob id ad aquas sterilem, transtulit. Et quoniam densa inhabitantium aedificia locum novo hospiti non dabant, ante portam proiecta domo discessit.’</p>
<span class="br"></span><span class="lineNumber">11</span><span class="br"></span><p>“‘Mira’ inquam ‘nec minus saeva, mi Socrates, memoras. Denique mihi quoque non parvam incussisti sollicitudinem,



</p></section><notes><section class="footnotes"><ul><li class="note" id="note_LCL044_18_23"><a class="footnoteCrossrefLink" href="#target_note_LCL044_18_23" title="Click to highlight in text"><sup class="lineRef">23</sup>This first clause is difficult, with its ellipsis of a verb before <span class="italic">ac.</span> Some editors emend by supplying the verb; others change to <span class="italic">a multis notarentur</span> (or <span class="italic">noscerentur</span>), “after many people found out about these acts.”</a></li><script type="text/javascript">document.getElementById('note_LCL044_18_23').style.display = "none";</script></ul></section></notes></section>