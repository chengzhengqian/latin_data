<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

proferunt sumeret, abiecto centunculo divite. Sic reformatus,
singulos exosculatus et in summo pulvinari locatus
cena poculisque<a class="footnoteLink" href="#note_LCL453_16_15" id="target_note_LCL453_16_15"><sup>15</sup></a> magnis inauguratur. Tunc sermonibus
mutuis de virginis fuga deque mea vectura et utrique
destinata monstruosa morte cognoscit; et ubi locorum esset
illa percontatus deductusque, visa ea ut erat vinculis
onusta, contorta et vituperanti nare discessit.</p>
<p>Et “Non sum quidem tam brutus vel certe temerarius”
inquit “ut scitum vestrum inhibeam, sed malae conscientiae
reatum intra me sustinebo, si quod bonum mihi
videtur dissimulavero. Sed prius fiduciam vestri causa sollicito
mihi tribuite, cum praesertim vobis, si sententia haec
mea displicuerit, liceat rursus ad asinum redire. Nam ego
arbitror latrones, quique<a class="footnoteLink" href="#note_LCL453_16_16" id="target_note_LCL453_16_16"><sup>16</sup></a> eorum recte sapiunt, nihil anteferre
lucro suo debere, ac ne ipsam quidem saepe et ultis<a class="footnoteLink" href="#note_LCL453_16_17" id="target_note_LCL453_16_17"><sup>17</sup></a>
damnosam ultionem. Ergo igitur si perdideritis in asino
virginem, nihil amplius quam sine ullo compendio indignationem
vestram exercueritis. Quin ego censeo deducendam
eam ad quampiam civitatem ibique venundandam.
Nec enim levi pretio distrahi poterit talis aetatula. Nam et
ipse quosdam lenones pridem cognitos habeo, quorum
poterit unus magnis equidem talentis, ut arbitror, puellam
istam praestinare condigne natalibus suis, in<a class="footnoteLink" href="#note_LCL453_16_18" id="target_note_LCL453_16_18"><sup>18</sup></a> fornicem
processuram, nec in similem fugam discursuram, non nihil
etiam, cum lupanari servierit, vindictae vobis depensuram.
Hanc ex animo quidem meo sententiam conducibilem




</p></section><notes><section class="footnotes"><ul><li class="note" id="note_LCL453_16_15"><a class="footnoteCrossrefLink" href="#target_note_LCL453_16_15" title="Click to highlight in text"><sup class="lineRef">15</sup>F <span class="italic">cenae puculisque.</span></a></li><script type="text/javascript">document.getElementById('note_LCL453_16_15').style.display = "none";</script><li class="note" id="note_LCL453_16_16"><a class="footnoteCrossrefLink" href="#target_note_LCL453_16_16" title="Click to highlight in text"><sup class="lineRef">16</sup>Should perhaps be emended to <span class="italic">quiqui or qui quidem.</span></a></li><script type="text/javascript">document.getElementById('note_LCL453_16_16').style.display = "none";</script><li class="note" id="note_LCL453_16_17"><a class="footnoteCrossrefLink" href="#target_note_LCL453_16_17" title="Click to highlight in text"><sup class="lineRef">17</sup>F <span class="italic">aliis.</span></a></li><script type="text/javascript">document.getElementById('note_LCL453_16_17').style.display = "none";</script><li class="note" id="note_LCL453_16_18"><a class="footnoteCrossrefLink" href="#target_note_LCL453_16_18" title="Click to highlight in text"><sup class="lineRef">18</sup><span class="italic">in</span> is an editorial addition.</a></li><script type="text/javascript">document.getElementById('note_LCL453_16_18').style.display = "none";</script></ul></section></notes></section>