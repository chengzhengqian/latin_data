<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

Nilotica et arcana Memphitica et sistra Phariaca, da brevem solis usuram et in aeternum conditis oculis modicam lucem infunde. Non obnitimur<a class="footnoteLink" href="#note_LCL044_94_61" id="target_note_LCL044_94_61"><sup>61</sup></a> nec terrae rem suam denegamus, sed ad ultionis solacium exiguum vitae spatium deprecamur.’</p>
<p>“Propheta sic propitiatus herbulam quampiam ob os corporis et aliam pectori eius imponit. Tunc orientem obversus, incrementa Solis augusti tacitus imprecatus, venerabilis scaenae facie studia praesentium ad miraculum tantum certatim arrexit.</p>
<span class="br"></span><span class="lineNumber">29</span><span class="br"></span><p>“Immitto me turbae socium et pone ipsum lectulum editiorem quendam lapidem insistens cuncta curiosis oculis arbitrabar. Iam tumore pectus extolli, iam salubris<a class="footnoteLink" href="#note_LCL044_94_62" id="target_note_LCL044_94_62"><sup>62</sup></a> vena pulsari, iam spiritu corpus impleri. Et assurgit cadaver, et profatur adulescens: ‘Quid, oro, me post Lethaea pocula iam Stygiis paludibus innatantem ad momentariae vitae reducitis officia? Desine iam, precor, desine, ac me in meam quietem permitte.’</p>
<p>“Haec audita vox de corpore, sed aliquanto propheta commotior ‘Quin refers’ ait ‘populo singula tuaeque mortis illuminas arcana? An non putas devotionibus meis posse Diras invocari, posse tibi membra lassa torqueri?’</p>
</section><notes><section class="footnotes"><ul><li class="note" id="note_LCL044_94_61"><a class="footnoteCrossrefLink" href="#target_note_LCL044_94_61" title="Click to highlight in text"><sup class="lineRef">61</sup>Most editors want to supply an object for <span class="italic">obnitimur</span>: e.g. <span class="italic">necessitati, fato, neci, Libitinae</span> (“necessity”, “fate”, “death”, “the goddess of undertakers”).</a></li><script type="text/javascript">document.getElementById('note_LCL044_94_61').style.display = "none";</script><li class="note" id="note_LCL044_94_62"><a class="footnoteCrossrefLink" href="#target_note_LCL044_94_62" title="Click to highlight in text"><sup class="lineRef">62</sup>Usually emended to <span class="italic">salebris</span> “with jolts”. Some specific artery is probably meant.</a></li><script type="text/javascript">document.getElementById('note_LCL044_94_62').style.display = "none";</script></ul></section></notes></section>