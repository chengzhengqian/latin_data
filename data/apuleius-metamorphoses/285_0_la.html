<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

crepides et venabula venatorem fecerant, alius soccis
obauratis inductus serica veste mundoque pretioso et
attextis capite crinibus incessu perfluo feminam mentiebatur.
Porro alium ocreis scuto galea ferroque insignem e
ludo putares gladiatorio procedere. Nec ille deerat qui
magistratum fascibus<a class="footnoteLink" href="#note_LCL453_252_14" id="target_note_LCL453_252_14"><sup>14</sup></a> purpuraque luderet, nec qui pallio
baculoque et baxeis et hircino barbitio philosophum fingeret,
nec qui diversis harundinibus alter aucupem cum
visco, alter piscatorem cum hamis induceret. Vidi et ursam
mansuem, quae<a class="footnoteLink" href="#note_LCL453_252_15" id="target_note_LCL453_252_15"><sup>15</sup></a> cultu matronali sella vehebatur, et simiam
pilleo textili crocotisque Phrygiis Catamiti pastoris
specie aureum gestantem poculum, et asinum pinnis
agglutinatis adambulantem cuidam seni debili, ut illum
quidem Bellerophontem, hunc autem diceres Pegasum,
tamen rideres utrumque.</p>
<span class="br"></span><span class="lineNumber">9</span><span class="br"></span><p>Inter has oblectationes ludicras popularium, quae passim
vagabantur, iam sospitatricis deae peculiaris pompa
moliebatur. Mulieres candido splendentes amicimine, vario
laetantes gestamine, verno florentes coronamine, quae
de gremio per viam qua sacer incedebat comitatus solum
sternebant flosculis; aliae quae nitentibus speculis pone
tergum reversis venienti deae obvium commonstrarent
obsequium, et quae pectines eburnos ferentes gestu bracchiorum
flexuque digitorum ornatum atque oppexum crinium
regalium fingerent; illae etiam quae ceteris unguentis
et geniali balsamo guttatim excusso conspargebant
plateas; magnus praeterea sexus utriusque numerus lucernis,





</p></section><notes><section class="footnotes"><ul><li class="note" id="note_LCL453_252_14"><a class="footnoteCrossrefLink" href="#target_note_LCL453_252_14" title="Click to highlight in text"><sup class="lineRef">14</sup>F <span class="italic">facibus.</span></a></li><script type="text/javascript">document.getElementById('note_LCL453_252_14').style.display = "none";</script><li class="note" id="note_LCL453_252_15"><a class="footnoteCrossrefLink" href="#target_note_LCL453_252_15" title="Click to highlight in text"><sup class="lineRef">15</sup>F omits <span class="italic">quae.</span></a></li><script type="text/javascript">document.getElementById('note_LCL453_252_15').style.display = "none";</script></ul></section></notes></section>