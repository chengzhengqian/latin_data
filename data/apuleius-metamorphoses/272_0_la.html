<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

vates Homerus Idaeum cecinit, sublimi instructus fabrica,
consitus virectis et vivis arboribus, summo cacumine de
manibus fabri fonte manante fluviales aquas eliquans. Capellae
pauculae tondebant herbulas, et in modum Paridis,
Phrygii pastoris, barbaricis amiculis umeris defluentibus
pulchre indusiatus adulescens, aurea tiara contecto capite,
pecuarium simulabat magisterium. Adest luculentus puer,
nudus nisi quod ephebica chlamida sinistrum tegebat
umerum, flavis crinibus usquequaque conspicuus, et inter
comas eius aureae pinnulae colligatione<a class="footnoteLink" href="#note_LCL453_226_45" id="target_note_LCL453_226_45"><sup>45</sup></a> simili sociatae
prominebant; quem<a class="footnoteLink" href="#note_LCL453_226_46" id="target_note_LCL453_226_46"><sup>46</sup></a> et virgula Mercurium indicabat. Is
saltatorie procurrens malumque bracteis inauratum dextra
gerens ei<a class="footnoteLink" href="#note_LCL453_226_47" id="target_note_LCL453_226_47"><sup>47</sup></a> qui Paris videbatur porrigit, quid mandaret
Iuppiter nutu significans, et protinus gradum scitule referens
e conspectu facessit. Insequitur puella vultu honesta
in deae Iunonis speciem similis: nam et caput stringebat
diadema candida, ferebat et sceptrum. Irrupit alia, quam
putares Minervam, caput contecta fulgenti galea—et oleaginea
corona tegebatur ipsa galea—clipeum attollens et</p>
<span class="br"></span><span class="lineNumber">31</span><span class="br"></span><p>hastam quatiens, et qualis illa cum pugnat. Super has introcessit
alia, visendo decore praepollens, gratia coloris
ambrosei designans Venerem, qualis fuit Venus cum fuit
virgo, nudo et intecto corpore perfectam formositatem
professa, nisi quod tenui pallio bombycino inumbrabat
spectabilem pubem. Quam quidem laciniam curiosulus
ventus satis amanter nunc lasciviens reflabat, ut dimota pateret





</p></section><notes><section class="footnotes"><ul><li class="note" id="note_LCL453_226_45"><a class="footnoteCrossrefLink" href="#target_note_LCL453_226_45" title="Click to highlight in text"><sup class="lineRef">45</sup>F <span class="italic">cognatione.</span></a></li><script type="text/javascript">document.getElementById('note_LCL453_226_45').style.display = "none";</script><li class="note" id="note_LCL453_226_46"><a class="footnoteCrossrefLink" href="#target_note_LCL453_226_46" title="Click to highlight in text"><sup class="lineRef">46</sup>F <span class="italic">quem caduceum indicabant.</span></a></li><script type="text/javascript">document.getElementById('note_LCL453_226_46').style.display = "none";</script><li class="note" id="note_LCL453_226_47"><a class="footnoteCrossrefLink" href="#target_note_LCL453_226_47" title="Click to highlight in text"><sup class="lineRef">47</sup><span class="italic">ei</span> added conjecturally; others add <span class="italic">adulescenti.</span></a></li><script type="text/javascript">document.getElementById('note_LCL453_226_47').style.display = "none";</script></ul></section></notes></section>