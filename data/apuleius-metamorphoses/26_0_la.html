<section class="div1 language" lang="la"><header><hgroup><h1>Apuleius</h1></hgroup></header><section class="div2">
<span class="br"></span><span class="lineNumber">3</span><span class="br"></span><p>Et adiecit, “Ego te, o Luci, meis istis manibus educavi—quidni?—parentis tuae non modo sanguinis, verum alimoniarum etiam socia. Nam et familia Plutarchi ambae prognatae sumus, et eandem nutricem simul bibimus, et in nexu germanitatis una coaluimus. Nec aliud nos quam dignitas discernit, quod illa clarissimas, ego privatas nuptias fecerimus. Ego sum Byrrhena illa, cuius forte saepicule nomen inter tuos educatores frequentatum retines. Accede itaque hospitium fiducia, immo vero iam tuum proprium larem.”</p>
<p>Ad haec ego, iam sermonis ipsius mora rubore digesto, “Absit,” inquam “parens, ut Milonem hospitem sine ulla querela deseram. Sed plane quod officiis integris potest effici curabo sedulo. Quotiens itineris huius ratio nascetur, numquam erit ut non apud te devertar.”</p>
<p>Dum hunc et huius modi sermonem altercamur, paucis admodum confectis passibus ad domum Byrrhenae pervenimus.</p>
<span class="br"></span><span class="lineNumber">4</span><span class="br"></span><p>Atria longe pulcherrima columnis quadrifariam per singulos angulos stantibus attolerabant statuas,<a class="footnoteLink" href="#note_LCL044_52_8" id="target_note_LCL044_52_8"><sup>8</sup></a> palmaris deae facies, quae pinnis explicitis sine gressu pilae volubilis instabile vestigium plantis roscidis delibantes<a class="footnoteLink" href="#note_LCL044_52_9" id="target_note_LCL044_52_9"><sup>9</sup></a> nec ut maneant inhaerent et iam<a class="footnoteLink" href="#note_LCL044_52_10" id="target_note_LCL044_52_10"><sup>10</sup></a> volare creduntur. Ecce lapis






</p></section><notes><section class="footnotes"><ul><li class="note" id="note_LCL044_52_8"><a class="footnoteCrossrefLink" href="#target_note_LCL044_52_8" title="Click to highlight in text"><sup class="lineRef">8</sup><span class="italic">statuas</span> has perhaps been added by a literal-minded commentator or editor to explain the following phrase, <span class="italic">palmaris deae facies</span>. Compare <span class="italic">simulacrum</span> near the end of this chapter.</a></li><script type="text/javascript">document.getElementById('note_LCL044_52_8').style.display = "none";</script><li class="note" id="note_LCL044_52_9"><a class="footnoteCrossrefLink" href="#target_note_LCL044_52_9" title="Click to highlight in text"><sup class="lineRef">9</sup>F <span class="italic">decitantes</span>. Other emendations have been proposed.</a></li><script type="text/javascript">document.getElementById('note_LCL044_52_9').style.display = "none";</script><li class="note" id="note_LCL044_52_10"><a class="footnoteCrossrefLink" href="#target_note_LCL044_52_10" title="Click to highlight in text"><sup class="lineRef">10</sup>F <span class="italic">etiam</span>.</a></li><script type="text/javascript">document.getElementById('note_LCL044_52_10').style.display = "none";</script></ul></section></notes></section>