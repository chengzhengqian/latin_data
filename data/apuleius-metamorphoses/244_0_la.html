<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

enarrat suas. Placuit ut ipse quidem contubernio se tantisper
absconderet—nam praeter propriam contumeliam
militaris etiam sacramenti genium ob amissam spatham
verebatur—ipsi autem signis nostris enotatis investigationi
vindictaeque sedulam darent operam.</p>
<p>Nec defuit vicinus perfidus qui nos ilico occultari nuntiaret.
Tum commilitones accersitis magistratibus mentiuntur
sese multi pretii vasculum argenteum praesidis in
via perdidisse, idque hortulanum quendam repperisse nec
velle restituere, sed apud familiarem quendam sibi delitescere.
Tunc magistratus et damno et<a class="footnoteLink" href="#note_LCL453_170_79" id="target_note_LCL453_170_79"><sup>79</sup></a> praesidis nomine
cognito veniunt ad deversori nostri fores claraque voce
denuntiant hospiti nostro nos, quos occultaret apud se certo
certius, dedere potius quam discrimen proprii subiret
capitis. Nec ille tantillum conterritus salutique studens
eius quem in suam receperat fidem, quicquam de nobis
fatetur ac diebus plusculis nec vidisse quidem illum hortulanum
contendit. Contra commilitones ibi nec uspiam
illum delitiscere adiurantes genium principis contendebant.
Postremum magistratibus placuit obstinate denegantem
scrutinio detegere. Immissis itaque lictoribus
ceterisque publicis ministeriis angulatim cuncta sedulo
perlustrari iubent, nec quisquam mortalium ac ne ipse
quidem asinus intra limen comparere nuntiatur.</p>
<span class="br"></span><span class="lineNumber">42</span><span class="br"></span><p>Tunc gliscit violentior utrimquesecus contentio, militum
pro comperto de nobis asseverantium fidemque Caesaris

</p></section><notes><section class="footnotes"><ul><li class="note" id="note_LCL453_170_79"><a class="footnoteCrossrefLink" href="#target_note_LCL453_170_79" title="Click to highlight in text"><sup class="lineRef">79</sup>The second <span class="italic">et</span> is an editorial addition.</a></li><script type="text/javascript">document.getElementById('note_LCL453_170_79').style.display = "none";</script></ul></section></notes></section>