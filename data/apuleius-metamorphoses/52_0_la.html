<section class="div1 language" lang="la"><header><hgroup><h1>Apuleius</h1></hgroup></header><section class="div2">
</section>
<section class="div2">
<h2>LIBER III</h2>
<span class="br"></span><span class="lineNumber">1</span><span class="br"></span><p>Commodum punicantibus phaleris Aurora roseum quatiens lacertum caelum inequitabat, et me securae quieti revulsum nox diei reddidit. Aestus invadit animum vesperni<a class="footnoteLink" href="#note_LCL044_104_1" id="target_note_LCL044_104_1"><sup>1</sup></a> recordatione facinoris. Complicitis denique pedibus ac palmulis in alternas digitorum vicissitudines super genua conexis, sic grabatum cossim insidens ubertim flebam, iam forum et iudicia, iam sententiam, ipsum denique carnificem imaginabundus. “An mihi quisquam tam mitis tamque benivolus iudex obtinget, qui me trinae caedis cruore perlitum et tot civium sanguine delibutum innocentem pronuntiare poterit? Hanc illam mihi gloriosam peregrinationem fore Chaldaeus Diophanes obstinate praedicabat.”</p>
<p>Haec identidem mecum replicans fortunas meas eiulabam. Quati fores interdum et frequenti clamore ianuae<span class="br"></span><span class="lineNumber">2</span><span class="br"></span> nostrae perstrepi.</p>
<p>Nec mora cum, magna irruptione patefactis aedibus, magistratibus eorumque ministris et turbae miscellaneae frequentia<a class="footnoteLink" href="#note_LCL044_104_2" id="target_note_LCL044_104_2"><sup>2</sup></a> cuncta completa, statimque lictores duo de iussu magistratuum immissa manu trahere me sane non retinentem occipiunt. Ac dum primum angiportum




</p></section><notes><section class="footnotes"><ul><li class="note" id="note_LCL044_104_1"><a class="footnoteCrossrefLink" href="#target_note_LCL044_104_1" title="Click to highlight in text"><sup class="lineRef">1</sup>Often emended to the more familiar <span class="italic">vespertini</span>.</a></li><script type="text/javascript">document.getElementById('note_LCL044_104_1').style.display = "none";</script><li class="note" id="note_LCL044_104_2"><a class="footnoteCrossrefLink" href="#target_note_LCL044_104_2" title="Click to highlight in text"><sup class="lineRef">2</sup><span class="italic">frequentia</span> not in F.</a></li><script type="text/javascript">document.getElementById('note_LCL044_104_2').style.display = "none";</script></ul></section></notes></section>