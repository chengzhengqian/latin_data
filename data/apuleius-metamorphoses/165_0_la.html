<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

singularis pudicitiae femina, quae decimo partus stipendio
viri familiam fundaverat, spretis atque contemptis urbicae
luxuriae deliciis fugientis comes et infortunii socia, tonso
capillo, in masculinam faciem reformato habitu, pretiosissimis
monilium et auro monetali zonis refertis incincta, inter
ipsas custodientium militum manus et gladios nudos
intrepida, cunctorum periculorum particeps et pro mariti
salute pervigilem curam suscipiens,<a class="footnoteLink" href="#note_LCL453_12_9" id="target_note_LCL453_12_9"><sup>9</sup></a> aerumnas assiduas
ingenio masculo sustinebat. Iamque plurimis itineris difficultatibus
marisque terroribus exanclatis Zacynthum petebat,
quam sors ei fatalis decreverat temporariam sedem.</p>
<span class="br"></span><span class="lineNumber">7</span><span class="br"></span><p>“Sed cum primum litus Actiacum, quo tunc Macedonia
delapsi grassabamur,<a class="footnoteLink" href="#note_LCL453_12_10" id="target_note_LCL453_12_10"><sup>10</sup></a> appulisset, nocte promota tabernulam
quam<a class="footnoteLink" href="#note_LCL453_12_11" id="target_note_LCL453_12_11"><sup>11</sup></a> litori navique proximam vitatis maris fluctibus
incubabant invadimus et diripimus omnia. Nec tamen periculo
levi temptati discessimus. Simul namque primum
sonum ianuae matrona percepit, procurrens in cubiculum
clamoribus inquietis cuncta miscuit, milites suosque famulos
nominatim, sed et omnem viciniam suppetiatum
convocans, nisi quod pavore cunctorum, qui sibi quisque
metuentes delitiscebant, effectum est ut impune discederemus.
Sed protinus sanctissima—vera enim dicenda
sunt—et unicae fidei femina, bonis artibus gratiosa, precibus





</p></section><notes><section class="footnotes"><ul><li class="note" id="note_LCL453_12_9"><a class="footnoteCrossrefLink" href="#target_note_LCL453_12_9" title="Click to highlight in text"><sup class="lineRef">9</sup>F <span class="italic">sustinens.</span></a></li><script type="text/javascript">document.getElementById('note_LCL453_12_9').style.display = "none";</script><li class="note" id="note_LCL453_12_10"><a class="footnoteCrossrefLink" href="#target_note_LCL453_12_10" title="Click to highlight in text"><sup class="lineRef">10</sup>F <span class="italic">grassabamus.</span></a></li><script type="text/javascript">document.getElementById('note_LCL453_12_10').style.display = "none";</script><li class="note" id="note_LCL453_12_11"><a class="footnoteCrossrefLink" href="#target_note_LCL453_12_11" title="Click to highlight in text"><sup class="lineRef">11</sup>F <span class="italic">quandam.</span>
Several other emendations have been suggested.</a></li><script type="text/javascript">document.getElementById('note_LCL453_12_11').style.display = "none";</script></ul></section></notes></section>