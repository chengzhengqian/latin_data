<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

nullo magistro praeeunte, aggressus excolui. En ecce praefamur veniam, siquid exotici ac forensis sermonis rudis locutor offendero. Iam haec equidem ipsa vocis immutatio desultoriae scientiae stilo quem accessimus<a class="footnoteLink" href="#note_LCL044_4_1" id="target_note_LCL044_4_1"><sup>1</sup></a> respondet.<a class="footnoteLink" href="#note_LCL044_4_2" id="target_note_LCL044_4_2"><sup>2</sup></a> Fabulam Graecanicam incipimus. Lector intende: laetaberis.</p>
<p><span class="br"></span><span class="lineNumber">2</span><span class="br"></span> Thessaliam—nam et illic originis maternae nostrae fundamenta a Plutarcho illo incluto ac mox Sexto philosopho nepote eius prodita gloriam nobis faciunt—eam Thessaliam ex negotio petebam. Postquam ardua montium et lubrica vallium et roscida caespitum et glebosa camporum emersi, in<a class="footnoteLink" href="#note_LCL044_4_3" id="target_note_LCL044_4_3"><sup>3</sup></a> equo indigena peralbo vehens, iam eo quoque admodum fesso, ut ipse etiam fatigationem sedentariam incessus vegetatione discuterem, in pedes desilio, equi sudorem frontem<a class="footnoteLink" href="#note_LCL044_4_4" id="target_note_LCL044_4_4"><sup>4</sup></a> curiose effrico, aures remulceo, frenos detraho, in gradum lenem sensim proveho, quoad lassitudinis incommodum alvi solitum ac naturale praesidium eliquaret. Ac dum is ientaculum ambulatorium—prata quae praeterit<a class="footnoteLink" href="#note_LCL044_4_5" id="target_note_LCL044_4_5"><sup>5</sup></a>—ore in latus detorto pronus affectat,<a class="footnoteLink" href="#note_LCL044_4_6" id="target_note_LCL044_4_6"><sup>6</sup></a> duobus comitum, qui forte paululum processerant, tertium me facio. Ac dum ausculto quid sermonis agitarent,






</p></section><notes><section class="footnotes"><ul><li class="note" id="note_LCL044_4_1"><a class="footnoteCrossrefLink" href="#target_note_LCL044_4_1" title="Click to highlight in text"><sup class="lineRef">1</sup>Should perhaps be emended to <span class="italic">accersimus</span> “summoned”.</a></li><script type="text/javascript">document.getElementById('note_LCL044_4_1').style.display = "none";</script><li class="note" id="note_LCL044_4_2"><a class="footnoteCrossrefLink" href="#target_note_LCL044_4_2" title="Click to highlight in text"><sup class="lineRef">2</sup>F <span class="italic">respondit</span>, perfect tense.</a></li><script type="text/javascript">document.getElementById('note_LCL044_4_2').style.display = "none";</script><li class="note" id="note_LCL044_4_3"><a class="footnoteCrossrefLink" href="#target_note_LCL044_4_3" title="Click to highlight in text"><sup class="lineRef">3</sup>F <span class="italic">emersi me.</span> Vallette proposed <span class="italic">emensus emersi in</span>, to avoid the unusual transitive use of <span class="italic">emergo.</span></a></li><script type="text/javascript">document.getElementById('note_LCL044_4_3').style.display = "none";</script><li class="note" id="note_LCL044_4_4"><a class="footnoteCrossrefLink" href="#target_note_LCL044_4_4" title="Click to highlight in text"><sup class="lineRef">4</sup>To avoid the double accusative editors have printed various emendations, all plausible: <span class="italic">sudoram frontem</span> (the most attractive), <span class="italic">sudorem fronte, sudore frontem, sudorem fronde</span>, and <span class="italic">sudorem fronde detergeo frontem.</span></a></li><script type="text/javascript">document.getElementById('note_LCL044_4_4').style.display = "none";</script><li class="note" id="note_LCL044_4_5"><a class="footnoteCrossrefLink" href="#target_note_LCL044_4_5" title="Click to highlight in text"><sup class="lineRef">5</sup>F <span class="italic">prataque</span>, with <span class="italic">praeterit</span> above the line. The words may be a gloss to explain the clever phrase <span class="italic">ientaculum ambulatorium.</span></a></li><script type="text/javascript">document.getElementById('note_LCL044_4_5').style.display = "none";</script><li class="note" id="note_LCL044_4_6"><a class="footnoteCrossrefLink" href="#target_note_LCL044_4_6" title="Click to highlight in text"><sup class="lineRef">6</sup>F <span class="italic">adlectat.</span></a></li><script type="text/javascript">document.getElementById('note_LCL044_4_6').style.display = "none";</script></ul></section></notes></section>