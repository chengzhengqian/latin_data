<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

nuptialem virgini diem flagitabat, nec ignaro marito dotare
filiam pro natalibus quibat, quod solum potuit, filio suo
tacitum secretum aperuit. Nam et oppido verebatur ne
quo casu, caloris iuvenalis impetu lapsus, nescius nesciam
sororem incurreret. Sed pietatis spectatae iuvenis et matris
obsequium et sororis officium religiose dispensat, et,
arcanis domus venerabilis silentii custodiae traditis,<a class="footnoteLink" href="#note_LCL453_214_34" id="target_note_LCL453_214_34"><sup>34</sup></a> plebeiam
facie tenus praetendens humanitatem, sic necessarium
sanguinis sui munus aggreditur ut desolatam vicinam
puellam parentumque praesidio viduatam domus suae tutela
receptaret, ac mox artissimo multumque sibi dilecto
contubernali, largitus de proprio dotem, liberalissime traderet.</p>
<span class="br"></span><span class="lineNumber">24</span><span class="br"></span><p>Sed haec bene atque optime plenaque cum sanctimonia
disposita feralem Fortunae nutum latere non potuerunt,
cuius instinctu domum iuvenis protinus se direxit
saeva Rivalitas. Et ilico haec eadem uxor eius, quae nunc
bestiis propter haec ipsa fuerat addicta, coepit puellam velut
aemulam tori succubamque primo suspicari, dehinc
detestari, dehinc crudelissimis laqueis mortis insidiari.</p>
<p>Tale denique comminiscitur facinus. Anulo mariti surrepto,
    rus profecta<a class="footnoteLink" href="#note_LCL453_214_35" id="target_note_LCL453_214_35"><sup>35</sup></a> mittit quendam servulum sibi quidem
fidelem, sed de ipsa Fide pessime merentem, qui puellae
nuntiaret quod eam iuvenis profectus ad villulam vocaret
ad sese, addito ut sola et sine ullo comite quam maturissime


</p></section><notes><section class="footnotes"><ul><li class="note" id="note_LCL453_214_34"><a class="footnoteCrossrefLink" href="#target_note_LCL453_214_34" title="Click to highlight in text"><sup class="lineRef">34</sup>F <span class="italic">tradidit.</span></a></li><script type="text/javascript">document.getElementById('note_LCL453_214_34').style.display = "none";</script><li class="note" id="note_LCL453_214_35"><a class="footnoteCrossrefLink" href="#target_note_LCL453_214_35" title="Click to highlight in text"><sup class="lineRef">35</sup>F <span class="italic">profecto.</span></a></li><script type="text/javascript">document.getElementById('note_LCL453_214_35').style.display = "none";</script></ul></section></notes></section>