<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

fidenter accessit.’ At illa, crinibus antependulis hinc inde dimotis etiam in maerore luculentam proferens faciem meque respectans, ‘Vide oro’ inquit ‘quam expergite munus obeas.’ ‘Sine cura sis’ inquam. ‘Modo corollarium idoneum compara.’</p>
<span class="br"></span><span class="lineNumber">24</span><span class="br"></span><p>“Sic<a class="footnoteLink" href="#note_LCL044_86_50" id="target_note_LCL044_86_50"><sup>50</sup></a> placito consurrexit<a class="footnoteLink" href="#note_LCL044_86_51" id="target_note_LCL044_86_51"><sup>51</sup></a> et ad aliud me cubiculum inducit. ibi corpus splendentibus linteis coopertum introductis quibusdam septem testibus manu revelat, et diutine insuper fleto<a class="footnoteLink" href="#note_LCL044_86_52" id="target_note_LCL044_86_52"><sup>52</sup></a> obtestata fidem praesentium singula demonstrat anxie, verba concepta de industria quodam tabulis praenotante. ‘Ecce’ inquit ‘nasus integer, incolumes oculi, salvae aures, illibatae labiae, mentum solidum. Vos in hanc rem, boni Quirites, testimonium perhibetote.’ Et cum dicto consignatis illis tabulis facessit.</p>
<p>“At ego ‘Iube,’ inquam ‘domina, cuncta quae sunt usui necessaria nobis exhiberi.’ ‘At quae’ inquit ‘ista sunt?’ ‘Lucerna’ aio ‘praegrandis, et oleum ad lucem luci sufficiens, et calida cum oenophoris et calice, cenarumque reliquiis discus ornatus.’ Tunc illa capite quassanti ‘Abi,’ inquit ‘fatue, qui in domo funesta cenas et partes requiris, in qua totiugis iam diebus ne fumus quidem visus est ullus. An istic comissatum te venisse credis? Quin sumis potius loco congruentes luctus et lacrimas?’ Haec simul dicens respexit ancillulam et ‘Myrrhine,’ inquit ‘lucernam et oleum trade confestim et incluso custode cubiculo protinus facesse.’</p>
<span class="br"></span><span class="lineNumber">25</span><span class="br"></span><p>“Sic desolatus ad cadaveris solacium, perfrictis oculis et obarmatis ad vigilias, animum meum permulcebam cantationibus,



</p></section><notes><section class="footnotes"><ul><li class="note" id="note_LCL044_86_50"><a class="footnoteCrossrefLink" href="#target_note_LCL044_86_50" title="Click to highlight in text"><sup class="lineRef">50</sup>F <span class="italic">comparas. Ic</span>.</a></li><script type="text/javascript">document.getElementById('note_LCL044_86_50').style.display = "none";</script><li class="note" id="note_LCL044_86_51"><a class="footnoteCrossrefLink" href="#target_note_LCL044_86_51" title="Click to highlight in text"><sup class="lineRef">51</sup>F <span class="italic">ocin surrexit; hoc insurrexit</span> or <span class="italic">ocius surrexit</span> are also possible.</a></li><script type="text/javascript">document.getElementById('note_LCL044_86_51').style.display = "none";</script><li class="note" id="note_LCL044_86_52"><a class="footnoteCrossrefLink" href="#target_note_LCL044_86_52" title="Click to highlight in text"><sup class="lineRef">52</sup>F <span class="italic">usu perfleto</span>.</a></li><script type="text/javascript">document.getElementById('note_LCL044_86_52').style.display = "none";</script></ul></section></notes></section>