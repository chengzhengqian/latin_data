<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

Indidem mihi praedicat quae forent ad usum teletae necessario
praeparanda.</p>
<span class="br"></span><span class="lineNumber">23</span><span class="br"></span><p>Ea protinus naviter et aliquanto liberalius partim ipse,
partim per meos socios coemenda procuro. Iamque tempore,
ut aiebat sacerdos, id postulante, stipatum me religiosa
cohorte deducit ad proximas balneas et prius sueto
lavacro traditum, praefatus deum veniam, purissime circumrorans
abluit, rursumque ad templum reductum, iam
duabus diei partibus transactis, ante ipsa deae vestigia
constituit, secretoque mandatis quibusdam, quae voce
meliora sunt, illud plane cunctis arbitris praecipit: decem
continuis illis diebus cibariam<a class="footnoteLink" href="#note_LCL453_278_48" id="target_note_LCL453_278_48"><sup>48</sup></a> voluptatem coercerem,
neque ullum animal essem et invinius essem.</p>
<p>Quis venerabili continentia rite servatis, iam dies aderat
divino destinatus vadimonio, et Sol curvatus intrahebat
vesperam. Tumecce confluunt undique turbae sacrorum<a class="footnoteLink" href="#note_LCL453_278_49" id="target_note_LCL453_278_49"><sup>49</sup></a>
ritu vetusto variis quisque me muneribus honorantes.
Tunc semotis procul profanis omnibus, linteo rudique me
contectum amicimine arrepta manu sacerdos deducit ad
ipsius sacrarii penetralia.</p>
<p>Quaeras forsitan satis anxie, studiose lector, quid
deinde dictum, quid factum. Dicerem si dicere liceret,
cognosceres si liceret audire. Sed parem noxam contraherent
et<a class="footnoteLink" href="#note_LCL453_278_50" id="target_note_LCL453_278_50"><sup>50</sup></a> aures et lingua, ista impiae loquacitatis,<a class="footnoteLink" href="#note_LCL453_278_51" id="target_note_LCL453_278_51"><sup>51</sup></a> illae
temerariae curiositatis. Nec te tamen desiderio forsitan religioso
suspensum angore diutino cruciabo. Igitur audi,




</p></section><notes><section class="footnotes"><ul><li class="note" id="note_LCL453_278_48"><a class="footnoteCrossrefLink" href="#target_note_LCL453_278_48" title="Click to highlight in text"><sup class="lineRef">48</sup>F <span class="italic">cibarias.</span></a></li><script type="text/javascript">document.getElementById('note_LCL453_278_48').style.display = "none";</script><li class="note" id="note_LCL453_278_49"><a class="footnoteCrossrefLink" href="#target_note_LCL453_278_49" title="Click to highlight in text"><sup class="lineRef">49</sup>Brant emends to <span class="italic">sacratorum</span> “crowds of initiates.”</a></li><script type="text/javascript">document.getElementById('note_LCL453_278_49').style.display = "none";</script><li class="note" id="note_LCL453_278_50"><a class="footnoteCrossrefLink" href="#target_note_LCL453_278_50" title="Click to highlight in text"><sup class="lineRef">50</sup>F <span class="italic">contrahent</span> followed by one or two erased letters.</a></li><script type="text/javascript">document.getElementById('note_LCL453_278_50').style.display = "none";</script><li class="note" id="note_LCL453_278_51"><a class="footnoteCrossrefLink" href="#target_note_LCL453_278_51" title="Click to highlight in text"><sup class="lineRef">51</sup>F has <span class="italic">linguae,</span> and omits <span class="italic">ista impiae loquacitatis.</span></a></li><script type="text/javascript">document.getElementById('note_LCL453_278_51').style.display = "none";</script></ul></section></notes></section>