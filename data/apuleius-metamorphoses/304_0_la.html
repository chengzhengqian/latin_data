<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

distracta, sufficientem corrasi summulam. Et id ipsum
praeceptum fuerat specialiter: “An tu,” inquit “si quam
rem voluptati struendae moliris, laciniis tuis nequaquam
parceres; nunc tantas caerimonias aditurus impaenitendae
te pauperiei cunctaris committere?”</p>
<p>Ergo igitur cunctis affatim praeparatis, decem rursus
diebus inanimis contentus cibis, insuper etiam deraso capite,<a class="footnoteLink" href="#note_LCL453_290_62" id="target_note_LCL453_290_62"><sup>62</sup></a>
principalis dei nocturnis orgiis illustratus, plena iam
fiducia germanae religionis obsequium divinum frequentabam.
Quae res summum peregrinationi meae tribuebat
solacium nec minus etiam victum uberiorem sumministrabat—quidni?—spiritu faventis Eventus quaesticulo forensi
nutrito per patrocinia sermonis Romani.</p>
<span class="br"></span><span class="lineNumber">29</span><span class="br"></span><p>Et ecce post pauculum tempus inopinatis et usquequaque
mirificis imperiis deum rursus interpellor et cogor
tertiam quoque teletam sustinere.<a class="footnoteLink" href="#note_LCL453_290_63" id="target_note_LCL453_290_63"><sup>63</sup></a> Nec levi cura sollicitus,
sed oppido suspensus animi mecum ipse cogitationes
exercitius agitabam,<a class="footnoteLink" href="#note_LCL453_290_64" id="target_note_LCL453_290_64"><sup>64</sup></a> quorsus nova haec et inaudita se
caelestium porrigeret intentio, quid subsicivum quamvis
iteratae iam traditioni remansisset. “Nimirum perperam
vel minus plene consuluerunt in me sacerdos uterque.” Et
hercules iam de fide quoque eorum opinari coeptabam
sequius. Quo me cogitationis aestu fluctuantem ad instar
insaniae percitum sic instruxit nocturna divinatione clemens
imago.</p>
</section><notes><section class="footnotes"><ul><li class="note" id="note_LCL453_290_62"><a class="footnoteCrossrefLink" href="#target_note_LCL453_290_62" title="Click to highlight in text"><sup class="lineRef">62</sup>F <span class="italic">deras capi.</span></a></li><script type="text/javascript">document.getElementById('note_LCL453_290_62').style.display = "none";</script><li class="note" id="note_LCL453_290_63"><a class="footnoteCrossrefLink" href="#target_note_LCL453_290_63" title="Click to highlight in text"><sup class="lineRef">63</sup>F <span class="italic">suscitare.</span></a></li><script type="text/javascript">document.getElementById('note_LCL453_290_63').style.display = "none";</script><li class="note" id="note_LCL453_290_64"><a class="footnoteCrossrefLink" href="#target_note_LCL453_290_64" title="Click to highlight in text"><sup class="lineRef">64</sup>F <span class="italic">cogitabam.</span></a></li><script type="text/javascript">document.getElementById('note_LCL453_290_64').style.display = "none";</script></ul></section></notes></section>