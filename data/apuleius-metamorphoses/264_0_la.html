<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

vel meretricum poscinummia vel adventorum negantinummia,
sed pura atque sincera, instruit et blandissimos
affatus: “Amo” et “Cupio” et “Te solum diligo” et “Sine te
iam vivere nequeo,” et cetera quis mulieres et alios inducunt
et suas testantur affectationes. Capistroque me prehensum
more quo didiceram reclinat facile, quippe cum
nil novi nihilque difficile facturus mihi viderer, praesertim
post tantum temporis tam formosae mulieris cupientis amplexus
obiturus. Nam et vino pulcherrimo atque copioso
memet madefeceram et unguento fraglantissimo prolubium
libidinis suscitaram.</p>
<span class="br"></span><span class="lineNumber">22</span><span class="br"></span><p>Sed angebar plane non exili metu reputans quem ad
modum tantis tamque magnis cruribus possem delicatam
matronam inscendere, vel tam lucida tamque tenera et
lacte ac melle confecta membra duris ungulis complecti,
labiasque modicas ambroseo rore purpurantes tam amplo
ore tamque enormi et saxeis dentibus deformi<a class="footnoteLink" href="#note_LCL453_210_28" id="target_note_LCL453_210_28"><sup>28</sup></a> saviari,
novissime quo pacto, quamquam ex unguiculis perpruriscens,
mulier tam vastum genitale susciperet. Heu me, qui
dirrupta nobili femina bestiis obiectus munus instructurus
sim mei domini! Molles interdum voculas et assidua savia
et dulces gannitus commorsicantibus oculis iterabat illa, et
in summa “Teneo te,” inquit “teneo, meum palumbulum,
meum passerem.”<a class="footnoteLink" href="#note_LCL453_210_29" id="target_note_LCL453_210_29"><sup>29</sup></a> Et cum dicto vanas fuisse cogitationes
meas ineptumque monstrat metum. Artissime namque
complexa totum me prorsus, sed totum recepit. Illa vero
quotiens ei parcens nates recellebam, accedens totiens


</p></section><notes><section class="footnotes"><ul><li class="note" id="note_LCL453_210_28"><a class="footnoteCrossrefLink" href="#target_note_LCL453_210_28" title="Click to highlight in text"><sup class="lineRef">28</sup>F <span class="italic">deformis.</span></a></li><script type="text/javascript">document.getElementById('note_LCL453_210_28').style.display = "none";</script><li class="note" id="note_LCL453_210_29"><a class="footnoteCrossrefLink" href="#target_note_LCL453_210_29" title="Click to highlight in text"><sup class="lineRef">29</sup>F <span class="italic">passarem.</span></a></li><script type="text/javascript">document.getElementById('note_LCL453_210_29').style.display = "none";</script></ul></section></notes></section>