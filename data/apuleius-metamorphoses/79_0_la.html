<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
et totius viae finis quieta eorumque esset sedes illa et habitatio. Clementi denique transmisso clivulo pervenimus ad locum destinatum, ubi rebus totis exsolutis atque intus conditis iam pondere liberatus lassitudinem vice lavacri pulvereis<a class="footnoteLink" href="#note_LCL044_158_9" id="target_note_LCL044_158_9"><sup>9</sup></a> volutatibus digerebam.</p>
<span class="br"></span><span class="lineNumber">6</span><span class="br"></span><p>Res ac tempus ipsum locorum speluncaeque illius quam<a class="footnoteLink" href="#note_LCL044_158_10" id="target_note_LCL044_158_10"><sup>10</sup></a> latrones inhabitant<a class="footnoteLink" href="#note_LCL044_158_11" id="target_note_LCL044_158_11"><sup>11</sup></a> descriptionem exponere flagitat. Nam et meum simul periclitabor ingenium, et faxo vos quoque an mente etiam sensuque fuerim asinus sedulo sentiatis.</p>
<p>Mons horridus silvestribusque frondibus umbrosus et in primis altus fuit. Huius perobliqua devexa, qua saxis asperrimis et ob id inaccessis cingitur, convalles lacunosae cavaeque nimium spinetis aggeratae et quaqua versus repositae naturalem tutelam praebentes ambiebant. De summo vertice fons affluens bullis ingentibus scaturribat, perque prona delapsus evomebat undas argenteas, iamque rivulis pluribus dispersus ac valles illas agminibus stagnantibus irrigans in modum stipati maris vel ignavi fluminis cuncta cohibebat. Insurgit speluncae, qua margines montanae desinunt, turris ardua. Caulae firmae<a class="footnoteLink" href="#note_LCL044_158_12" id="target_note_LCL044_158_12"><sup>12</sup></a> solidis cratibus ovili stabulatione commoda<a class="footnoteLink" href="#note_LCL044_158_13" id="target_note_LCL044_158_13"><sup>13</sup></a> porrectis undique lateribus ante fores exigui tramitis<a class="footnoteLink" href="#note_LCL044_158_14" id="target_note_LCL044_158_14"><sup>14</sup></a> vice structi parietis attenduntur. Ea tu bono certe meo periculo latronum dixeris atria. Nec iuxta quicquam quam parva casula cannulis temere contecta, quo speculatores e numero latronum, ut postea comperi, sorte ducti noctibus excubabant.</p>
</section><notes><section class="footnotes"><ul><li class="note" id="note_LCL044_158_9"><a class="footnoteCrossrefLink" href="#target_note_LCL044_158_9" title="Click to highlight in text"><sup class="lineRef">9</sup>F <span class="italic">pulveris</span>.</a></li><script type="text/javascript">document.getElementById('note_LCL044_158_9').style.display = "none";</script><li class="note" id="note_LCL044_158_10"><a class="footnoteCrossrefLink" href="#target_note_LCL044_158_10" title="Click to highlight in text"><sup class="lineRef">10</sup><span class="italic">quam</span> is not in F. Another possible supplement is <span class="italic">ubi</span>.</a></li><script type="text/javascript">document.getElementById('note_LCL044_158_10').style.display = "none";</script><li class="note" id="note_LCL044_158_11"><a class="footnoteCrossrefLink" href="#target_note_LCL044_158_11" title="Click to highlight in text"><sup class="lineRef">11</sup>Usually emended to the imperfect <span class="italic">inhabitabant</span>.</a></li><script type="text/javascript">document.getElementById('note_LCL044_158_11').style.display = "none";</script><li class="note" id="note_LCL044_158_12"><a class="footnoteCrossrefLink" href="#target_note_LCL044_158_12" title="Click to highlight in text"><sup class="lineRef">12</sup>F <span class="italic">caule firmas</span>.</a></li><script type="text/javascript">document.getElementById('note_LCL044_158_12').style.display = "none";</script><li class="note" id="note_LCL044_158_13"><a class="footnoteCrossrefLink" href="#target_note_LCL044_158_13" title="Click to highlight in text"><sup class="lineRef">13</sup>F <span class="italic">stabulatione commoda.</span></a></li><script type="text/javascript">document.getElementById('note_LCL044_158_13').style.display = "none";</script><li class="note" id="note_LCL044_158_14"><a class="footnoteCrossrefLink" href="#target_note_LCL044_158_14" title="Click to highlight in text"><sup class="lineRef">14</sup>F <span class="italic">tramites.</span></a></li><script type="text/javascript">document.getElementById('note_LCL044_158_14').style.display = "none";</script></ul></section></notes></section>