<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
domi relictis et plagas recurantibus, ipsi ad reliquas occultatas in quadam spelunca sarcinas, ut aiebant, proficisci gestiunt. Prandioque raptim tuburcinato, me et equum vectores rerum illarum futuros fustibus exinde tundentes producunt in viam, multisque clivis et anfractibus fatigatos prope ipsam vesperam perducunt ad quampiam speluncam, unde multis onustos rebus rursum ne breviculo quidem tempore refectos ociter<a class="footnoteLink" href="#note_LCL044_294_46" id="target_note_LCL044_294_46"><sup>46</sup></a> reducunt. Tantaque trepidatione festinabant, ut me plagis multis obtundentes propellentesque super lapidem propter viam positum deicerent, unde crebris aeque ingestis ictibus crure dextero et ungula sinistra me debilitatum aegre ad exsurgendum compellunt.</p>
<span class="br"></span><span class="lineNumber">26</span><span class="br"></span><p>Et unus “Quo usque” inquit “ruptum istum asellum, nunc etiam claudum, frustra pascemus?” Et alius, “Quid quod et pessimo pede domum nostram accessit, nec quicquam idonei lucri exinde cepimus, sed vulnera et fortissimorum occisiones?” Alius iterum, “Certe ego, cum primum sarcinas istas quamquam invitus pertulerit, protinus eum vulturiis gratissimum pabulum futurum praecipitabo.”</p>
<p>Dum secum mitissimi homines altercant de mea nece, iam et domum perveneramus, nam timor ungulas mihi alas fecerat. Tum quae ferebamus amoliti properiter, nulla salutis nostrae cura ac ne meae quidem necis habita, comitibus ascitis qui vulnerati remanserant dudum, recurrunt reliqua ipsi<a class="footnoteLink" href="#note_LCL044_294_47" id="target_note_LCL044_294_47"><sup>47</sup></a> laturi taedio, ut aiebant, nostrae tarditatis.</p>
<p>Nec me tamen mediocris carpebat scrupulus contemplatione


</p></section><notes><section class="footnotes"><ul><li class="note" id="note_LCL044_294_46"><a class="footnoteCrossrefLink" href="#target_note_LCL044_294_46" title="Click to highlight in text"><sup class="lineRef">46</sup>F <span class="italic">obiter</span>.</a></li><script type="text/javascript">document.getElementById('note_LCL044_294_46').style.display = "none";</script><li class="note" id="note_LCL044_294_47"><a class="footnoteCrossrefLink" href="#target_note_LCL044_294_47" title="Click to highlight in text"><sup class="lineRef">47</sup>F omits <span class="italic">-liqua ipsi</span>.</a></li><script type="text/javascript">document.getElementById('note_LCL044_294_47').style.display = "none";</script></ul></section></notes></section>