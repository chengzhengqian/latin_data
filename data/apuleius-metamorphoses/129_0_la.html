<section class="div1 language" lang="la"><header><hgroup><h1>Apuleius</h1></hgroup></header><section class="div2">
</section>
<section class="div2">
<h2>LIBER VI</h2>
<span class="br"></span><span class="lineNumber">1</span><span class="br"></span><p>“Interea Psyche variis iactabatur discursibus dies noctesque mariti vestigationibus inquieta animo, tanto cupidior iratum licet, si non uxoriis<a class="footnoteLink" href="#note_LCL044_258_1" id="target_note_LCL044_258_1"><sup>1</sup></a> blanditiis lenire, certe servilibus precibus propitiare. Et prospecto templo quodam in ardui montis vertice, ‘Unde autem’ inquit ‘scio an istic meus degat dominus?’ Et ilico dirigit citatum gradum, quem defectum prorsus assiduis laboribus spes incitabat et votum. Iamque naviter emensis celsioribus iugis pulvinaribus sese proximam intulit. Videt spicas frumentarias in acervo et alias flexiles in corona, et spicas hordei videt. Erant et falces et operae messoriae mundus omnis, sed cuncta passim iacentia et incuria confusa et ut solet aestu laborantium manibus proiecta. Haec singula Psyche curiose dividit et discretim semota<a class="footnoteLink" href="#note_LCL044_258_2" id="target_note_LCL044_258_2"><sup>2</sup></a> rite componit, rata scilicet nullius dei fana ac<a class="footnoteLink" href="#note_LCL044_258_3" id="target_note_LCL044_258_3"><sup>3</sup></a> caerimonias neglegere se debere, sed omnium benivolam misericordiam corrogare.</p>
<span class="br"></span><span class="lineNumber">2</span><span class="br"></span><p>“Haec eam sollicite seduloque curantem Ceres alma deprehendit, et longum exclamat protinus: ‘Ain, Psyche miseranda? Totum per orbem Venus anxia disquisitione tuum vestigium furens animi requirit, teque ad extremum supplicium expetit et totis numinis sui viribus ultionem



</p></section><notes><section class="footnotes"><ul><li class="note" id="note_LCL044_258_1"><a class="footnoteCrossrefLink" href="#target_note_LCL044_258_1" title="Click to highlight in text"><sup class="lineRef">1</sup>F <span class="italic">uxoris</span>.</a></li><script type="text/javascript">document.getElementById('note_LCL044_258_1').style.display = "none";</script><li class="note" id="note_LCL044_258_2"><a class="footnoteCrossrefLink" href="#target_note_LCL044_258_2" title="Click to highlight in text"><sup class="lineRef">2</sup>F <span class="italic">remota</span>.</a></li><script type="text/javascript">document.getElementById('note_LCL044_258_2').style.display = "none";</script><li class="note" id="note_LCL044_258_3"><a class="footnoteCrossrefLink" href="#target_note_LCL044_258_3" title="Click to highlight in text"><sup class="lineRef">3</sup>F omits <span class="italic">ac</span>.</a></li><script type="text/javascript">document.getElementById('note_LCL044_258_3').style.display = "none";</script></ul></section></notes></section>