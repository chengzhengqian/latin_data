<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

memoras.” “Ergo” inquit anus “nosti totam Philesitheri et
ipsius fabulam?” “Minime gentium,” inquit “sed nosse valde
cupio et oro, mater, ordine mihi singula retexe.”</p>
<p>Nec commorata illa sermocinatrix immodica sic anus<a class="footnoteLink" href="#note_LCL453_128_38" id="target_note_LCL453_128_38"><sup>38</sup></a>
incipit. “Barbarus iste cum necessariam profectionem
pararet pudicitiamque carae coniugis conservare summa
diligentia cuperet, servulum suum Myrmecem, fidelitate
praecipua cognitum, secreto commonet, suaeque dominae
custodelam omnem permittit, carcerem et perpetua vincula,
mortem denique violentam defamem<a class="footnoteLink" href="#note_LCL453_128_39" id="target_note_LCL453_128_39"><sup>39</sup></a> comminatus,
si quisquam hominum vel in transitu digito tenus eam
contigisset, idque deierans etiam confirmat per omnia
divina numina. Ergo igitur summo pavore perculsum Myrmecem
acerrimum relinquens uxori secutorem, securam
dirigit profectionem.</p>
<p>“Tunc obstinato animo vehementer anxius Myrmex nec
usquam dominam suam progredi sinebat, et lanificio domestico
districtam<a class="footnoteLink" href="#note_LCL453_128_40" id="target_note_LCL453_128_40"><sup>40</sup></a> inseparabilis assidebat, ac tantum
necessario vespertini lavacri progressu affixus atque conglutinatus,
extremas manu prendens lacinias, mira sagacitate
commissae provinciae fidem tuebatur.</p>
<span class="br"></span><span class="lineNumber">18</span><span class="br"></span><p>“Sed ardentem Philesitheri vigilantiam matronae nobilis
pulchritudo latere non potuit. Atque hac ipsa potissimum





</p></section><notes><section class="footnotes"><ul><li class="note" id="note_LCL453_128_38"><a class="footnoteCrossrefLink" href="#target_note_LCL453_128_38" title="Click to highlight in text"><sup class="lineRef">38</sup><span class="italic">anus</span> should perhaps be deleted.</a></li><script type="text/javascript">document.getElementById('note_LCL453_128_38').style.display = "none";</script><li class="note" id="note_LCL453_128_39"><a class="footnoteCrossrefLink" href="#target_note_LCL453_128_39" title="Click to highlight in text"><sup class="lineRef">39</sup>The two adjectives are frequently emended: e.g. Robertson’s
<span class="italic">illam lentam de fame</span> “the slow sort of death from starvation.”</a></li><script type="text/javascript">document.getElementById('note_LCL453_128_39').style.display = "none";</script><li class="note" id="note_LCL453_128_40"><a class="footnoteCrossrefLink" href="#target_note_LCL453_128_40" title="Click to highlight in text"><sup class="lineRef">40</sup>F <span class="italic">destrictam.</span></a></li><script type="text/javascript">document.getElementById('note_LCL453_128_40').style.display = "none";</script></ul></section></notes></section>