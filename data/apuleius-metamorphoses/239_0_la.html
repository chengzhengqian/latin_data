<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

et paulo liberius respondit, frustra eum suis opibus
confisum tyrannica superbia comminari, cum alioquin
pauperes etiam liberali legum praesidio de insolentia locupletium
consueverint vindicari.</p>
<p>Quod oleum flammae, quod sulpur incendio, quod
flagellum Furiae, hoc et iste sermo truculentiae hominis
nutrimento fuit. Iamque ad extremam insaniam vecors,
suspendium sese et totis illis et ipsis legibus mandare proclamans,
canes pastoricios villaticos feros atque immanes,
assuetos abiecta per agros essitare cadavera, praeterea
etiam transeuntium viatorum passivis<a class="footnoteLink" href="#note_LCL453_160_68" id="target_note_LCL453_160_68"><sup>68</sup></a> morsibus alumnatos,
laxari atque in eorum exitium inhortatos immitti praecepit.
Qui simul signo solito pastorum incensi atque
inflammati sunt, furiosa rabie conciti et latratibus etiam
absonis horribiles eunt in homines, eosque variis aggressi
vulneribus distrahunt ac lacerant, nec fugientibus saltem
compercunt,<a class="footnoteLink" href="#note_LCL453_160_69" id="target_note_LCL453_160_69"><sup>69</sup></a> sed eo magis irritatiores sequuntur.</p>
<span class="br"></span><span class="lineNumber">37</span><span class="br"></span><p>Tunc inter confertam trepidae multitudinis stragem, e
tribus iunior offenso lapide atque obtunsis digitis terrae
prosternitur, saevisque illis et ferocissimis canibus instruit
nefariam dapem; protinus enim nancti praedam iacentem
miserum illum adulescentem frustatim discerpunt. Atque
ut eius letalem ululatum cognovere<a class="footnoteLink" href="#note_LCL453_160_70" id="target_note_LCL453_160_70"><sup>70</sup></a> ceteri fratres, accurrunt
maesti suppetias, obvolutisque lacinia laevis manibus
lapidum crebris iactibus propugnare fratri atque abigere
canes aggrediuntur. Nec tamen eorum ferociam vel conterere
vel expugnare potuere, quippe cum miserrimus
adulescens ultima voce prolata, vindicarent de pollutissimo



</p></section><notes><section class="footnotes"><ul><li class="note" id="note_LCL453_160_68"><a class="footnoteCrossrefLink" href="#target_note_LCL453_160_68" title="Click to highlight in text"><sup class="lineRef">68</sup>F <span class="italic">passibus.</span></a></li><script type="text/javascript">document.getElementById('note_LCL453_160_68').style.display = "none";</script><li class="note" id="note_LCL453_160_69"><a class="footnoteCrossrefLink" href="#target_note_LCL453_160_69" title="Click to highlight in text"><sup class="lineRef">69</sup>F <span class="italic">compescunt.</span></a></li><script type="text/javascript">document.getElementById('note_LCL453_160_69').style.display = "none";</script><li class="note" id="note_LCL453_160_70"><a class="footnoteCrossrefLink" href="#target_note_LCL453_160_70" title="Click to highlight in text"><sup class="lineRef">70</sup>Or <span class="italic">agnovere.</span></a></li><script type="text/javascript">document.getElementById('note_LCL453_160_70').style.display = "none";</script></ul></section></notes></section>