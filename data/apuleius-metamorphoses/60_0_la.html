<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
fixus in lapidem<a class="footnoteLink" href="#note_LCL044_120_15" id="target_note_LCL044_120_15"><sup>15</sup></a> steti gelidus nihil secus quam una de ceteris theatri statuis vel columnis. Nec prius ab inferis emersi quam Milon hospes accessit, et iniecta manu me renitentem<a class="footnoteLink" href="#note_LCL044_120_16" id="target_note_LCL044_120_16"><sup>16</sup></a> lacrimisque rursum promicantibus crebra singultientem clementi violentia secum attraxit. Et observatis viae solitudinibus per quosdam anfractus domum suam perduxit, maestumque me atque etiam tunc trepidum variis solatur affatibus. Nec tamen indignationem iniuriae, quae inhaeserat altius meo pectori, ullo modo permulcere quivit.</p>
<span class="br"></span><span class="lineNumber">11</span><span class="br"></span><p>Ecce ilico etiam ipsi magistratus cum suis insignibus domum nostram ingressi talibus me monitis delenire gestiunt: “Neque tuae dignitatis vel etiam prosapiae tuorum ignari sumus, Luci domine. Nam et provinciam totam inclutae vestrae familiae nobilitas complectitur. Ac ne istud quod vehementer ingemescis contumeliae causa perpessus es. Omnem itaque de tuo pectore praesentem tristitudinem mitte et angorem animi depelle. Nam lusus iste, quem publice gratissimo deo Risui per annua reverticula sollemniter celebramus, semper commenti novitate florescit. Iste deus auctorem et actorem<a class="footnoteLink" href="#note_LCL044_120_17" id="target_note_LCL044_120_17"><sup>17</sup></a> suum propitius ubique comitabitur amanter, nec umquam patietur ut ex animo doleas, sed frontem tuam serena venustate laetabit assidue. At tibi civitas omnis pro ista gratia honores egregios obtulit; nam et patronum scripsit et ut in aere staret<a class="footnoteLink" href="#note_LCL044_120_18" id="target_note_LCL044_120_18"><sup>18</sup></a> imago tua decrevit.”




</p></section><notes><section class="footnotes"><ul><li class="note" id="note_LCL044_120_15"><a class="footnoteCrossrefLink" href="#target_note_LCL044_120_15" title="Click to highlight in text"><sup class="lineRef">15</sup>F <span class="italic">lapide</span>.</a></li><script type="text/javascript">document.getElementById('note_LCL044_120_15').style.display = "none";</script><li class="note" id="note_LCL044_120_16"><a class="footnoteCrossrefLink" href="#target_note_LCL044_120_16" title="Click to highlight in text"><sup class="lineRef">16</sup>F <span class="italic">retinentem</span>.</a></li><script type="text/javascript">document.getElementById('note_LCL044_120_16').style.display = "none";</script><li class="note" id="note_LCL044_120_17"><a class="footnoteCrossrefLink" href="#target_note_LCL044_120_17" title="Click to highlight in text"><sup class="lineRef">17</sup>A very likely correction for F’s <span class="italic">auctorem et torem</span>.</a></li><script type="text/javascript">document.getElementById('note_LCL044_120_17').style.display = "none";</script><li class="note" id="note_LCL044_120_18"><a class="footnoteCrossrefLink" href="#target_note_LCL044_120_18" title="Click to highlight in text"><sup class="lineRef">18</sup>Or <span class="italic">in aere stet</span>. F’s original reading is uncertain.</a></li><script type="text/javascript">document.getElementById('note_LCL044_120_18').style.display = "none";</script></ul></section></notes></section>