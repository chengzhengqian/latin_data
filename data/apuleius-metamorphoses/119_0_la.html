<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
solito porrectae super scopulum, ilico pernici se<a class="footnoteLink" href="#note_LCL044_238_31" id="target_note_LCL044_238_31"><sup>31</sup></a> fuga proripiunt, statimque conscensis navibus abeunt.</p>
<p>“At Psyche relicta sola, nisi quod infestis Furiis agitata sola non est, aestu pelagi simile maerendo fluctuat, et, quamvis statuto consilio et obstinato animo, iam tamen facinori manus admovens, adhuc incerta consilii titubat multisque calamitatis suae distrahitur affectibus. Festinat differt, audet trepidat, diffidit irascitur; et, quod est ultimum, in eodem corpore odit bestiam, diligit maritum. Vespera tamen iam noctem trahente, praecipiti festinatione nefarii sceleris instruit apparatum. Nox aderat et maritus aderat priusque<a class="footnoteLink" href="#note_LCL044_238_32" id="target_note_LCL044_238_32"><sup>32</sup></a> Veneris proeliis velitatus altum in<a class="footnoteLink" href="#note_LCL044_238_33" id="target_note_LCL044_238_33"><sup>33</sup></a> soporem descenderat.</p>
<span class="br"></span><span class="lineNumber">22</span><span class="br"></span><p>“Tunc Psyche, et corporis et animi alioquin infirma, fati tamen saevitia sumministrante viribus roboratur, et prolata lucerna et arrepta novacula sexum audacia mutatur.<a class="footnoteLink" href="#note_LCL044_238_34" id="target_note_LCL044_238_34"><sup>34</sup></a> Sed cum primum luminis oblatione tori secreta claruerunt, videt omnium ferarum mitissimam dulcissimamque bestiam, ipsum illum Cupidinem formosum deum formose cubantem. Cuius aspectu lucernae quoque lumen hilaratum increbruit et acuminis sacrilegi novaculam paenitebat.<a class="footnoteLink" href="#note_LCL044_238_35" id="target_note_LCL044_238_35"><sup>35</sup></a> At vero Psyche tanto aspectu deterrita et impos animi, marcido pallore defecta tremensque desedit in imos poplites et ferrum quaerit abscondere, sed in suo pectore. Quod profecto fecisset, nisi ferrum timore tanti flagitii manibus temerariis delapsum evolasset. Iamque





</p></section><notes><section class="footnotes"><ul><li class="note" id="note_LCL044_238_31"><a class="footnoteCrossrefLink" href="#target_note_LCL044_238_31" title="Click to highlight in text"><sup class="lineRef">31</sup>F <span class="italic">perniciosae</span>.</a></li><script type="text/javascript">document.getElementById('note_LCL044_238_31').style.display = "none";</script><li class="note" id="note_LCL044_238_32"><a class="footnoteCrossrefLink" href="#target_note_LCL044_238_32" title="Click to highlight in text"><sup class="lineRef">32</sup>F <span class="italic">primusque</span>.</a></li><script type="text/javascript">document.getElementById('note_LCL044_238_32').style.display = "none";</script><li class="note" id="note_LCL044_238_33"><a class="footnoteCrossrefLink" href="#target_note_LCL044_238_33" title="Click to highlight in text"><sup class="lineRef">33</sup>F has no preposition.</a></li><script type="text/javascript">document.getElementById('note_LCL044_238_33').style.display = "none";</script><li class="note" id="note_LCL044_238_34"><a class="footnoteCrossrefLink" href="#target_note_LCL044_238_34" title="Click to highlight in text"><sup class="lineRef">34</sup>F <span class="italic">mutavit</span>, although the last three letters are a later correction.</a></li><script type="text/javascript">document.getElementById('note_LCL044_238_34').style.display = "none";</script><li class="note" id="note_LCL044_238_35"><a class="footnoteCrossrefLink" href="#target_note_LCL044_238_35" title="Click to highlight in text"><sup class="lineRef">35</sup>F <span class="italic">novacula praenitebat</span>.</a></li><script type="text/javascript">document.getElementById('note_LCL044_238_35').style.display = "none";</script></ul></section></notes></section>