<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

anhelitus crebros referens, velut numinis<a class="footnoteLink" href="#note_LCL453_94_48" id="target_note_LCL453_94_48"><sup>48</sup></a> divino
spiritu repletus, simulabat sauciam vecordiam, prorsus
quasi deum praesentia soleant homines non sui fieri meliores,</p>
<span class="br"></span><span class="lineNumber">28</span><span class="br"></span><p>sed debiles effici vel aegroti. Specta denique quale
caelesti providentia meritum reportaverit. Infit vaticinatione
clamosa conficto mendacio semet ipsum incessere
atque criminari, quasi contra fas sanctae religionis dissignasset
aliquid, et insuper iustas poenas noxii facinoris
ipse de se suis manibus exposcere. Arrepto denique flagro
quod semiviris illis proprium gestamen est, contortis taenis
lanosi velleris prolixe fimbriatum et multiiugis talis
ovium tesseratum, indidem sese multinodis commulcat
ictibus, mire contra plagarum dolores praesumptione
munitus. Cerneres prosectu gladiorum ictuque flagrorum
solum spurcitia sanguinis effeminati madescere. Quae res
incutiebat mihi non parvam sollicitudinem, videnti tot vulneribus
largiter profusum cruorem, ne quo casu deae
peregrinae stomachus, ut quorundam hominum lactem,
sic illa sanguinem concupisceret<a class="footnoteLink" href="#note_LCL453_94_49" id="target_note_LCL453_94_49"><sup>49</sup></a> asininum.</p>
<p>Sed ubi tandem fatigati vel certe suo laniatu satiati pausam
carnificinae dedere, stipes aereas, immo vero et argenteas
multis certatim offerentibus, sinu recepere patulo,
nec non et vini cadum et lactem et caseos et farris et siliginis
aliquid, et nonnullis hordeum deae gerulo donantibus,
avidis animis corradentes omnia et in sacculos huic quaestui
de industria praeparatos farcientes, dorso meo congerunt,


</p></section><notes><section class="footnotes"><ul><li class="note" id="note_LCL453_94_48"><a class="footnoteCrossrefLink" href="#target_note_LCL453_94_48" title="Click to highlight in text"><sup class="lineRef">48</sup>F <span class="italic">numini.</span></a></li><script type="text/javascript">document.getElementById('note_LCL453_94_48').style.display = "none";</script><li class="note" id="note_LCL453_94_49"><a class="footnoteCrossrefLink" href="#target_note_LCL453_94_49" title="Click to highlight in text"><sup class="lineRef">49</sup>F <span class="italic">conspiceret.</span></a></li><script type="text/javascript">document.getElementById('note_LCL453_94_49').style.display = "none";</script></ul></section></notes></section>