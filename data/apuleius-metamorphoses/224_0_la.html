<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

famosa castitate et insignis tutelae nimietate instinctus
atque inflammatus, quidvis facere, quidvis pati paratus,
ad expugnandam tenacem domus disciplinam totis accingitur
viribus. Certusque fragilitatis humanae fidei, et quod
pecuniae cunctae sint difficultates perviae auroque soleant
adamantinae etiam perfringi fores, opportune nanctus
Myrmecis solitatem, ei amorem suum aperit et supplex
eum medellam cruciatui deprecatur: nam sibi statutam
decretamque mortem proximare, ni maturius cupito potiatur;
nec eum tamen quicquam in re facili formidare debere,
quippe cum vespera solus fide tenebrarum contectus
atque absconditus introrepere et intra momentum temporis
remeare posset; hic et huiusce modi suadelis validum
addens ad postremum cuneum,<a class="footnoteLink" href="#note_LCL453_130_41" id="target_note_LCL453_130_41"><sup>41</sup></a> qui rigentem prorsus
servi tenacitatem violenter diffinderet<a class="footnoteLink" href="#note_LCL453_130_42" id="target_note_LCL453_130_42"><sup>42</sup></a>; porrecta enim
manu sua demonstrat ei novitate nimia candentes solidos
aureos, quorum viginti quidem puellae destinasset, ipsi
vero decem libenter offerret.</p>
<span class="br"></span><span class="lineNumber">19</span><span class="br"></span><p>â€œExhorruit Myrmex inauditum facinus et occlusis auribus
effugit protinus. Nec auri tamen splendor flammeus
oculos ipsius exire potuit, sed quam procul semotus et domum
celeri gradu pervectus videbat tamen decora illa monetae
lumina, et opulentam praedam iam tenebat animo;
miroque mentis salo et cogitationum dissensione misellus
in diversas sententias carpebatur ac distrahebatur: illic
fides, hic lucrum, illic cruciatus, hic voluptas. Ad postremum


</p></section><notes><section class="footnotes"><ul><li class="note" id="note_LCL453_130_41"><a class="footnoteCrossrefLink" href="#target_note_LCL453_130_41" title="Click to highlight in text"><sup class="lineRef">41</sup>F <span class="italic">ad cuneum.</span> Robertson suggested adding <span class="italic">postremum</span> to
solve the difficulty. Others have changed <span class="italic">addens ad</span> to a finite
verb: e.g. <span class="italic">addebat, adigit.</span></a></li><script type="text/javascript">document.getElementById('note_LCL453_130_41').style.display = "none";</script><li class="note" id="note_LCL453_130_42"><a class="footnoteCrossrefLink" href="#target_note_LCL453_130_42" title="Click to highlight in text"><sup class="lineRef">42</sup>F <span class="italic">diffunderet.</span></a></li><script type="text/javascript">document.getElementById('note_LCL453_130_42').style.display = "none";</script></ul></section></notes></section>