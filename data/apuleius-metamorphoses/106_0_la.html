<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

tantum audiebat excidentia et solas voces famulas habebat. Post opimas dapes quidam introcessit et cantavit invisus, et alius citharam pulsavit, quae videbatur nec ipsa. Tunc modulatae multitudinis conferta<a class="footnoteLink" href="#note_LCL044_212_4" id="target_note_LCL044_212_4"><sup>4</sup></a> vox aures eius affertur, ut, quamvis hominum nemo pareret, chorus tamen esse pateret.</p>
<span class="br"></span><span class="lineNumber">4</span><span class="br"></span><p>“Finitis voluptatibus, vespera suadente concedit Psyche cubitum. Iamque provecta nocte clemens<a class="footnoteLink" href="#note_LCL044_212_5" id="target_note_LCL044_212_5"><sup>5</sup></a> quidam sonus aures eius accedit. Tunc virginitati suae pro tanta solitudine metuens, et pavet et horrescit et quovis malo plus timet quod ignorat. Iamque aderat ignobilis maritus, et torum inscenderat, et uxorem sibi Psychen fecerat, et ante lucis exortum propere discesserat. Statim voces cubiculo praestolatae novam nuptam interfectae virginitatis curant. Haec diutino tempore sic agebantur. Atque, ut est natura redditum, novitas per assiduam consuetudinem delectationem ei commendarat, et sonus vocis incertae solitudinis erat solacium.</p>
<p>“Interea parentes eius indefesso luctu atque maerore consenescebant, latiusque porrecta fama sorores illae maiores cuncta cognorant, propereque maestae atque lugubres deserto lare certatim ad parentum suorum conspectum affatumque perrexerant.</p>
<span class="br"></span><span class="lineNumber">5</span><span class="br"></span><p>“Ea nocte ad suam Psychen sic infit maritus—namque praeter oculos et manibus et auribus nihilominus<a class="footnoteLink" href="#note_LCL044_212_6" id="target_note_LCL044_212_6"><sup>6</sup></a> sentiebatur:</p>
<p>“‘Psyche dulcissima et cara uxor, exitiabile tibi periculum



</p></section><notes><section class="footnotes"><ul><li class="note" id="note_LCL044_212_4"><a class="footnoteCrossrefLink" href="#target_note_LCL044_212_4" title="Click to highlight in text"><sup class="lineRef">4</sup><span class="italic">conserta</span> “blended” is a plausible emendation.</a></li><script type="text/javascript">document.getElementById('note_LCL044_212_4').style.display = "none";</script><li class="note" id="note_LCL044_212_5"><a class="footnoteCrossrefLink" href="#target_note_LCL044_212_5" title="Click to highlight in text"><sup class="lineRef">5</sup>F <span class="italic">demens</span>.</a></li><script type="text/javascript">document.getElementById('note_LCL044_212_5').style.display = "none";</script><li class="note" id="note_LCL044_212_6"><a class="footnoteCrossrefLink" href="#target_note_LCL044_212_6" title="Click to highlight in text"><sup class="lineRef">6</sup>F <span class="italic">ius nichil</span>. I have simply provided a minimal stopgap. None of the dozens of proposed emendations is convincing enough to print.</a></li><script type="text/javascript">document.getElementById('note_LCL044_212_6').style.display = "none";</script></ul></section></notes></section>