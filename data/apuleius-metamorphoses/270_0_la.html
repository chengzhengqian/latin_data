<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

liberorum matres sceleratas hereditates excipere,
talem parentem praebuit qualem exhibuerat uxorem,
prandioque commento pro tempore et uxorem
medici simul et suam filiam veneno eodem percutit. Sed
parvulae quidem tenuem spiritum et delicata ac tenera
praecordia conficit protinus virus infestum, at uxor medici,
dum noxiis ambagibus pulmones eius pererrat tempestas
detestabilis potionis, primum suspicata quod res erat, mox
urgente spiritu iam certo certior, contendit ad ipsam praesidis
domum, magnoque fidem eius protestata clamore et
populi concitato tumultu, utpote tam immania detectura
flagitia, efficit statim sibi simul et domus et aures praesidis
patefierent. Iamque ab ipso exordio crudelissimae mulieris
cunctis atrocitatibus diligenter expositis, repente mentis
nubilo turbine correpta semihiantes adhuc compressit
labias et, attritu dentium longo stridore reddito, ante ipsos
praesidis pedes exanimis corruit.</p>
<p>Nec ille, vir alioquin exercitus, tam multiforme facinus
excetrae<a class="footnoteLink" href="#note_LCL453_222_43" id="target_note_LCL453_222_43"><sup>43</sup></a> venenatae dilatione languida passus marcescere,
confestim cubiculariis mulieris attractis vi tormentorum
veritatem eruit, atque illam, minus quidem quam
merebatur, sed quod dignus cruciatus alius excogitari non
poterat, certe bestiis obiciendam pronuntiavit.</p>
<span class="br"></span><span class="lineNumber">29</span><span class="br"></span><p>Talis mulieris publicitus matrimonium confarreaturus
ingentique angore oppido suspensus exspectabam diem

</p></section><notes><section class="footnotes"><ul><li class="note" id="note_LCL453_222_43"><a class="footnoteCrossrefLink" href="#target_note_LCL453_222_43" title="Click to highlight in text"><sup class="lineRef">43</sup>F <span class="italic">excreta.</span></a></li><script type="text/javascript">document.getElementById('note_LCL453_222_43').style.display = "none";</script></ul></section></notes></section>