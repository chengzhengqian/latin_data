<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
et mortem asinus, quam pridem meruit, et illa morsus ferarum, cum vermes membra laniabunt, et ignis flagrantiam, cum sol nimiis caloribus inflammarit uterum, et patibuli cruciatum, cum canes et vultures intima protrahent viscera. Sed et ceteras eius aerumnas et tormenta numerate: mortuae bestiae ipsa vivens ventrem habitabit; tum faetore nimio nares aestuabit, et inediae<a class="footnoteLink" href="#note_LCL044_306_56" id="target_note_LCL044_306_56"><sup>56</sup></a> diutinae letali fame tabescet, nec suis saltem liberis manibus mortem sibi fabricare poterit.‚Äù</p>
<p>Talibus dictis non pedibus sed totis animis latrones in eius vadunt sententiam. Quam meis tam magnis auribus accipiens, quid aliud quam meum crastinum deflebam cadaver?</p>
</section><notes><section class="footnotes"><ul><li class="note" id="note_LCL044_306_56"><a class="footnoteCrossrefLink" href="#target_note_LCL044_306_56" title="Click to highlight in text"><sup class="lineRef">56</sup>F <span class="italic">nares aestuet inediae</span>.</a></li><script type="text/javascript">document.getElementById('note_LCL044_306_56').style.display = "none";</script></ul></section></notes></section>