<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
certatim oblatas tutela sumptuosa sollicite nutriebat.<a class="footnoteLink" href="#note_LCL044_172_29" id="target_note_LCL044_172_29"><sup>29</sup></a></p>
<span class="br"></span><span class="lineNumber">14</span><span class="br"></span><p>“Nec ille tam clarus tamque splendidus publicae voluptatis apparatus Invidiae noxios effugit oculos. Nam diutina captivitate fatigatae simul et aestiva flagrantia maceratae, pigra etiam sessione languidae, repentina correptae pestilentia paene ad nullum redivere numerum. Passim per plateas plurimas cerneres iacere semivivorum corporum ferina naufragia. Tunc vulgus ignobile, quos inculta pauperies sine dilectu<a class="footnoteLink" href="#note_LCL044_172_30" id="target_note_LCL044_172_30"><sup>30</sup></a> ciborum tenuato ventri cogit sordentia supplementa et dapes gratuitas conquirere, passim iacentes epulas accurrunt. Tunc e re nata subtile consilium ego et iste Babulus<a class="footnoteLink" href="#note_LCL044_172_31" id="target_note_LCL044_172_31"><sup>31</sup></a> tale comminiscimur. Unam, quae ceteris sarcina corporis praevalebat, quasi cibo parandam portamus ad nostrum receptaculum, eiusque probe nudatum carnibus corium, servatis sollerter totis unguibus, ipso etiam bestiae capite adusque confinium cervicis solido relicto, tergus omne rasura studiosa tenuamus et minuto cinere perspersum soli siccandum tradimus. Ac dum caelestis vaporis flammis examurgatur, nos interdum pulpis eius valenter saginantes sic instanti militiae disponimus sacramentum, ut unus e numero nostro, non qui corporis adeo, sed animi robore ceteris antistaret, atque is in primis voluntarius, pelle illa contectus ursae subiret effigiem, domumque Democharis illatus per opportuna noctis silentia nobis ianuae faciles praestaret aditus.</p>
</section><notes><section class="footnotes"><ul><li class="note" id="note_LCL044_172_29"><a class="footnoteCrossrefLink" href="#target_note_LCL044_172_29" title="Click to highlight in text"><sup class="lineRef">29</sup>F <span class="italic">oblata . . . nutriebant</span>. Possibly <span class="italic">oblatae . . . nutriebantur</span>.</a></li><script type="text/javascript">document.getElementById('note_LCL044_172_29').style.display = "none";</script><li class="note" id="note_LCL044_172_30"><a class="footnoteCrossrefLink" href="#target_note_LCL044_172_30" title="Click to highlight in text"><sup class="lineRef">30</sup>F <span class="italic">delictu</span>.</a></li><script type="text/javascript">document.getElementById('note_LCL044_172_30').style.display = "none";</script><li class="note" id="note_LCL044_172_31"><a class="footnoteCrossrefLink" href="#target_note_LCL044_172_31" title="Click to highlight in text"><sup class="lineRef">31</sup>Bursian’s <span class="italic">Eubulus</span> “Good Adviser” is an attractive conjecture.</a></li><script type="text/javascript">document.getElementById('note_LCL044_172_31').style.display = "none";</script></ul></section></notes></section>