<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

in proximas rupinas praecipites dedere, alios vero suis sibi
gladiis obtruncatos reliquere.</p>
<p>Tali vindicta laeti et gaudentes civitatem revenimus.
Et illas quidem divitias publicae custodelae<a class="footnoteLink" href="#note_LCL453_24_24" id="target_note_LCL453_24_24"><sup>24</sup></a> commisere,
Tlepolemo puellam repetitam lege tradidere.</p>
<span class="br"></span><span class="lineNumber">14</span><span class="br"></span><p>Exin me suum<a class="footnoteLink" href="#note_LCL453_24_25" id="target_note_LCL453_24_25"><sup>25</sup></a> sospitatorem nuncupatum matrona
prolixe curitabat,<a class="footnoteLink" href="#note_LCL453_24_26" id="target_note_LCL453_24_26"><sup>26</sup></a> ipsoque nuptiarum die praesepium
meum hordeo passim repleri iubet faenumque camelo
Bactrinae sufficiens apponi. Sed quas ego condignas Photidi
diras devotiones imprecer, quae me formavit non canem
sed asinum, quippe cum viderem largissimae cenae
reliquiis rapinisque canes omnes inescatos atque distentos.</p>
<p>Post noctem unicam et rudimenta Veneris recens nupta
gratias summas apud suos parentes ac maritum mihi
meminisse non destitit, quoad summos illi promitterent
honores habituri mihi. Convocatis denique gravioribus
amicis consilium datur, quo potissimum pacto<a class="footnoteLink" href="#note_LCL453_24_27" id="target_note_LCL453_24_27"><sup>27</sup></a> digne remunerarer.
Placuerat uni domi me conclusum et otiosum
hordeo lecto fabaque et vicia saginari. Sed optinuit alius,
qui meae libertati prospexerat, suadens ut rurestribus
potius campis in greges equinos lasciviens discurrerem daturus
dominis equarum inscensu generoso multas mulas
alumnas.</p>
<span class="br"></span><span class="lineNumber">15</span><span class="br"></span><p>Ergo igitur evocato statim armentario equisone magna
cum praefatione deducendus assignor. Et sane gaudens




</p></section><notes><section class="footnotes"><ul><li class="note" id="note_LCL453_24_24"><a class="footnoteCrossrefLink" href="#target_note_LCL453_24_24" title="Click to highlight in text"><sup class="lineRef">24</sup>F <span class="italic">publica custodela.</span></a></li><script type="text/javascript">document.getElementById('note_LCL453_24_24').style.display = "none";</script><li class="note" id="note_LCL453_24_25"><a class="footnoteCrossrefLink" href="#target_note_LCL453_24_25" title="Click to highlight in text"><sup class="lineRef">25</sup>F <span class="italic">meum</span> for <span class="italic">me suum.</span></a></li><script type="text/javascript">document.getElementById('note_LCL453_24_25').style.display = "none";</script><li class="note" id="note_LCL453_24_26"><a class="footnoteCrossrefLink" href="#target_note_LCL453_24_26" title="Click to highlight in text"><sup class="lineRef">26</sup>F <span class="italic">quiritatabat,</span> with the second <span class="italic">ta</span> struck out and <span class="italic">curuta</span> in
margin.</a></li><script type="text/javascript">document.getElementById('note_LCL453_24_26').style.display = "none";</script><li class="note" id="note_LCL453_24_27"><a class="footnoteCrossrefLink" href="#target_note_LCL453_24_27" title="Click to highlight in text"><sup class="lineRef">27</sup>F <span class="italic">facto.</span></a></li><script type="text/javascript">document.getElementById('note_LCL453_24_27').style.display = "none";</script></ul></section></notes></section>