<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

Sed haec etiam spes hilarior in capitale processit
exitium. Mares enim ob admissuram veterem<a class="footnoteLink" href="#note_LCL453_28_29" id="target_note_LCL453_28_29"><sup>29</sup></a> pasti satianter
ac diu saginati, terribiles alioquin<a class="footnoteLink" href="#note_LCL453_28_30" id="target_note_LCL453_28_30"><sup>30</sup></a> et utique quovis
asino fortiores, de me metuentes sibi et adulterio degeneri
praecaventes, nec hospitalis Iovis servato foedere, rivalem
summo furentes persequuntur odio. Hic elatis in altum
vastis pectoribus arduus capite et sublimis vertice primoribus
in me pugillatur ungulis; ille terga pulposis torulis obesa
convertens postremis velitatur calcibus; alius hinnitu
maligno comminatus remulsis auribus dentiumque candentium
renudatis asceis totum me commorsicat. Sic apud
historiam de rege Thracio legeram, qui miseros hospites
ferinis equis suis lacerandos devorandosque porrigebat.
Adeo ille praepotens tyrannus sic parcus hordei fuit, ut
edacium iumentorum famem corporum humanorum largitione
sedaret.</p>
<span class="br"></span><span class="lineNumber">17</span><span class="br"></span><p>Ad eundem modum distractus et ipse variis equorum
incursibus, rursus molares illos circuitus requirebam.
Verum Fortuna meis cruciatibus insatiabilis aliam mihi
denuo pestem instruxit. Delegor enim ligno monte devehundo,
puerque mihi praefectus imponitur, omnibus<a class="footnoteLink" href="#note_LCL453_28_31" id="target_note_LCL453_28_31"><sup>31</sup></a> ille
quidem puer deterrimus. Nec me montis excelsi tantum
arduum fatigabat iugum, nec saxeas tantum sudes incursando
contribam ungulas, verum fustium quoque crebris
ictibus per proclive<a class="footnoteLink" href="#note_LCL453_28_32" id="target_note_LCL453_28_32"><sup>32</sup></a> dedolabar, ut usque plagarum mihi







</p></section><notes><section class="footnotes"><ul><li class="note" id="note_LCL453_28_29"><a class="footnoteCrossrefLink" href="#target_note_LCL453_28_29" title="Click to highlight in text"><sup class="lineRef">29</sup>Often emended or questioned.</a></li><script type="text/javascript">document.getElementById('note_LCL453_28_29').style.display = "none";</script><li class="note" id="note_LCL453_28_30"><a class="footnoteCrossrefLink" href="#target_note_LCL453_28_30" title="Click to highlight in text"><sup class="lineRef">30</sup>F <span class="italic">alios alioquin.</span></a></li><script type="text/javascript">document.getElementById('note_LCL453_28_30').style.display = "none";</script><li class="note" id="note_LCL453_28_31"><a class="footnoteCrossrefLink" href="#target_note_LCL453_28_31" title="Click to highlight in text"><sup class="lineRef">31</sup>The syntax should perhaps be regularised by emendation:
<span class="italic">ex omnibus</span> or <span class="italic">omnium unus.</span></a></li><script type="text/javascript">document.getElementById('note_LCL453_28_31').style.display = "none";</script><li class="note" id="note_LCL453_28_32"><a class="footnoteCrossrefLink" href="#target_note_LCL453_28_32" title="Click to highlight in text"><sup class="lineRef">32</sup>Armini’s convincing conjecture for F’s <span class="italic">perclive.</span></a></li><script type="text/javascript">document.getElementById('note_LCL453_28_32').style.display = "none";</script></ul></section></notes></section>