<section class="div1 language" lang="la"><header><hgroup><h1>Apuleius</h1></hgroup></header><section class="div2">
<p>“Confestim itaque constrictis sarcinis illis, quas nobis servaverant fideles mortui, Plataeae terminos concito gradu deserentes, istud apud nostros animos identidem reputabamus: merito nullam fidem in vita nostra reperiri, quod ad manes iam et mortuos odio perfidiae nostrae demigrarit. Sic onere vecturae simul et asperae<a class="footnoteLink" href="#note_LCL044_184_41" id="target_note_LCL044_184_41"><sup>41</sup></a> viae toti fatigati, tribus comitum desideratis, istas quas videtis praedas adveximus.”</p>
<span class="br"></span><span class="lineNumber">22</span><span class="br"></span><p>Post istum sermonis terminum poculis aureis memoriae defunctorum commilitonum vino mero libant. Dehinc canticis quibusdam Marti deo blanditii paululum conquiescunt. Enim nobis anus illa recens hordeum affatim et sine ulla mensura largita est, ut equus quidem meus tanta copia et quidem solus potitus saliares esse cenas crederet. Ego vero, numquam alias hordeo cibatus nisi tunsum minutatim et diutina coquitatione iurulentum semper esset, rimatus<a class="footnoteLink" href="#note_LCL044_184_42" id="target_note_LCL044_184_42"><sup>42</sup></a> angulum, quo panes reliquiae totius multitudinis congestae fuerant, fauces diutina fame saucias et araneantes valenter exerceo.</p>
<p>Et ecce nocte promota latrones expergiti castra commovent, instructique varie, partim gladiis armati, partim<a class="footnoteLink" href="#note_LCL044_184_43" id="target_note_LCL044_184_43"><sup>43</sup></a> in Lemures reformati, concito se gradu proripiunt. Nec me tamen instanter ac fortiter manducantem vel somnus



</p></section><notes><section class="footnotes"><ul><li class="note" id="note_LCL044_184_41"><a class="footnoteCrossrefLink" href="#target_note_LCL044_184_41" title="Click to highlight in text"><sup class="lineRef">41</sup>Usually emended to <span class="italic">asperitate</span>.</a></li><script type="text/javascript">document.getElementById('note_LCL044_184_41').style.display = "none";</script><li class="note" id="note_LCL044_184_42"><a class="footnoteCrossrefLink" href="#target_note_LCL044_184_42" title="Click to highlight in text"><sup class="lineRef">42</sup>The end of the previous sentence and the beginning of this one (<span class="italic">saliares . . . rimatus</span>) are badly maimed in F. Although the meaning is beyond doubt, printed texts differ greatly in detail.</a></li><script type="text/javascript">document.getElementById('note_LCL044_184_42').style.display = "none";</script><li class="note" id="note_LCL044_184_43"><a class="footnoteCrossrefLink" href="#target_note_LCL044_184_43" title="Click to highlight in text"><sup class="lineRef">43</sup>F <span class="italic">armatim</span>.</a></li><script type="text/javascript">document.getElementById('note_LCL044_184_43').style.display = "none";</script></ul></section></notes></section>