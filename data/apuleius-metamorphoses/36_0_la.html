<section class="div1 language" lang="la"><header><hgroup><h1>Apuleius</h1></hgroup></header><section class="div2">
<p>“Haec eo adhuc narrante maesto, Cerdo ille negotiator, correptis nummulis suis quos divinationis mercedi destinaverat, protinus aufugit. Ac dehinc tunc demum Diophanes expergitus sensit imprudentiae suae labem, cum etiam nos omnes circumsecus astantes in clarum cachinnum videret effusos.</p>
<p>“Sed tibi plane, Luci domine, soli omnium Chaldaeus ille vera dixerit, sisque felix et iter dexterum porrigas.”</p>
<span class="br"></span><span class="lineNumber">15</span><span class="br"></span><p>Haec Milone diutine sermocinante tacitus ingemescebam, mihique non mediocriter suscensebam, quod ultro inducta serie inopportunarum fabularum partem bonam vesperae eiusque gratissimum fructum amitterem. Et tandem denique devorato pudore ad Milonem aio, “Ferat suam Diophanes ille Fortunam et spolia populorum rursum conferat mari pariter ac terrae. Mihi vero fatigationis hesternae etiam nunc saucio da veniam, maturius concedam cubitum.” Et cum dicto facesso et cubiculum meum contendo, atque illic deprehendo epularum dispositiones satis concinnas. Nam et pueris extra limen—credo, ut arbitrio nocturni gannitus ablegarentur—humi quam procul distratum fuerat. Et grabatulum meum astitit mensula cenae totius honestas reliquias tolerans, et calices boni, iam infuso latice semipleni, solam temperiem sustinentes, et lagoena iuxta orificio caesim deasceato patescens facilis hauritu—prorsus gladiatoriae Veneris antecenia.</p>
<span class="br"></span><span class="lineNumber">16</span><span class="br"></span><p>Commodum cubueram et ecce Photis mea, iam domina cubitum reddita, laeta<a class="footnoteLink" href="#note_LCL044_72_34" id="target_note_LCL044_72_34"><sup>34</sup></a> proximat, rosa serta<a class="footnoteLink" href="#note_LCL044_72_35" id="target_note_LCL044_72_35"><sup>35</sup></a> et rosa





</p></section><notes><section class="footnotes"><ul><li class="note" id="note_LCL044_72_34"><a class="footnoteCrossrefLink" href="#target_note_LCL044_72_34" title="Click to highlight in text"><sup class="lineRef">34</sup>F <span class="italic">lacta</span>.</a></li><script type="text/javascript">document.getElementById('note_LCL044_72_34').style.display = "none";</script><li class="note" id="note_LCL044_72_35"><a class="footnoteCrossrefLink" href="#target_note_LCL044_72_35" title="Click to highlight in text"><sup class="lineRef">35</sup>F <span class="italic">rosae</span>.</a></li><script type="text/javascript">document.getElementById('note_LCL044_72_35').style.display = "none";</script></ul></section></notes></section>