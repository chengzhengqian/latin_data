<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

numen inexorabili me saevitia premit, mori saltem
liceat, si non licet vivere.”</p>
<span class="br"></span><span class="lineNumber">3</span><span class="br"></span><p>Ad istum modum fusis precibus et astructis miseris
lamentationibus, rursus mihi marcentem animum in eodem
illo cubili sopor circumfusus oppressit. Necdum satis
coniveram<a class="footnoteLink" href="#note_LCL453_242_4" id="target_note_LCL453_242_4"><sup>4</sup></a> et ecce pelago medio venerandos diis etiam
vultus attollens emergit divina facies; ac dehinc paulatim
toto corpore perlucidum simulacrum excusso pelago ante
me constitisse visum est. Eius mirandam speciem ad vos
etiam referre conitar, si tamen mihi disserendi tribuerit facultatem
paupertas oris humani, vel ipsum numen eius
dapsilem copiam elocutilis facundiae sumministraverit.</p>
<p>Iam primum crines uberrimi prolixique et sensim intorti
per divina colla passive dispersi molliter defluebant.
Corona multiformis variis floribus sublimem destrinxerat
verticem, cuius media quidem super frontem plana rotunditas
in modum speculi, vel immo argumentum lunae, candidum
lumen emicabat, dextra laevaque sulcis insurgentium
viperarum cohibita, spicis etiam Cerialibus desuper
porrectis ornata. Tunica<a class="footnoteLink" href="#note_LCL453_242_5" id="target_note_LCL453_242_5"><sup>5</sup></a> multicolor, bysso tenui pertexta,
nunc albo candore lucida, nunc croceo flore lutea, nunc roseo
rubore flammida; et quae longe longeque etiam meum
confutabat optutum palla nigerrima splendescens atro nitore,
quae circumcirca remeans et sub dexterum latus ad
umerum laevum recurrens, umbonis vicem deiecta parte
laciniae, multiplici contabulatione dependula, ad ultimas</p>
</section><notes><section class="footnotes"><ul><li class="note" id="note_LCL453_242_4"><a class="footnoteCrossrefLink" href="#target_note_LCL453_242_4" title="Click to highlight in text"><sup class="lineRef">4</sup>Or <span class="italic">conixeram,</span> for F’s <span class="italic">conipseram.</span></a></li><script type="text/javascript">document.getElementById('note_LCL453_242_4').style.display = "none";</script><li class="note" id="note_LCL453_242_5"><a class="footnoteCrossrefLink" href="#target_note_LCL453_242_5" title="Click to highlight in text"><sup class="lineRef">5</sup>F omits <span class="italic">ornata tunica.</span></a></li><script type="text/javascript">document.getElementById('note_LCL453_242_5').style.display = "none";</script></ul></section></notes></section>