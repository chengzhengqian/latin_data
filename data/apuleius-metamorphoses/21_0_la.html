<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

video, et percontato pretio, quod centum nummis indicaret, aspernatus viginti denarios<a class="footnoteLink" href="#note_LCL044_42_53" id="target_note_LCL044_42_53"><sup>53</sup></a> praestinavi. Inde me commodum egredientem continatur Pythias condiscipulus apud Athenas Atticas meus, qui me post aliquantum<a class="footnoteLink" href="#note_LCL044_42_54" id="target_note_LCL044_42_54"><sup>54</sup></a> multum temporis amanter agnitum<a class="footnoteLink" href="#note_LCL044_42_55" id="target_note_LCL044_42_55"><sup>55</sup></a> invadit, amplexusque ac comiter deosculatus, “Mi Luci,” ait “sat pol diu est quod intervisimus te, at hercules exinde cum a Clytio<a class="footnoteLink" href="#note_LCL044_42_56" id="target_note_LCL044_42_56"><sup>56</sup></a> magistro digressi sumus. Quae autem tibi causa peregrinationis huius?” “Crastino die scies” inquam. “Sed quid istud? Voti gaudeo. Nam et lixas et virgas et habitum prorsus magistratui congruentem in te video.” “Annonam curamus” ait “et aedilem gerimus, et si quid obsonare cupis utique commodabimus.” Abnuebam, quippe qui iam cenae affatim piscatum prospexeramus. Sed enim Pythias, visa sportula succussisque in aspectum planiorem piscibus, “At has quisquilias quanti parasti?” “Vix” inquam “piscatori extorsimus accipere viginti denarium.”</p>
<span class="br"></span><span class="lineNumber">25</span><span class="br"></span><p>Quo audito, statim arrepta dextera postliminio me in forum cuppedinis<a class="footnoteLink" href="#note_LCL044_42_57" id="target_note_LCL044_42_57"><sup>57</sup></a> reducens, “Et a quo” inquit “istorum nugamenta haec comparasti?” Demonstro seniculum—in angulo sedebat—quem confestim pro aedilitatis imperio voce asperrima increpans, “Iam iam” inquit “nec amicis







</p></section><notes><section class="footnotes"><ul><li class="note" id="note_LCL044_42_53"><a class="footnoteCrossrefLink" href="#target_note_LCL044_42_53" title="Click to highlight in text"><sup class="lineRef">53</sup>Usually emended to <span class="italic">denariis</span> or <span class="italic">denarium.</span></a></li><script type="text/javascript">document.getElementById('note_LCL044_42_53').style.display = "none";</script><li class="note" id="note_LCL044_42_54"><a class="footnoteCrossrefLink" href="#target_note_LCL044_42_54" title="Click to highlight in text"><sup class="lineRef">54</sup>Should perhaps be emended to <span class="italic">aliquam.</span></a></li><script type="text/javascript">document.getElementById('note_LCL044_42_54').style.display = "none";</script><li class="note" id="note_LCL044_42_55"><a class="footnoteCrossrefLink" href="#target_note_LCL044_42_55" title="Click to highlight in text"><sup class="lineRef">55</sup>Should perhaps be transposed to <span class="italic">agnitum amanter</span>, to construe the adverb with <span class="italic">invadit.</span></a></li><script type="text/javascript">document.getElementById('note_LCL044_42_55').style.display = "none";</script><li class="note" id="note_LCL044_42_56"><a class="footnoteCrossrefLink" href="#target_note_LCL044_42_56" title="Click to highlight in text"><sup class="lineRef">56</sup><span class="italic">a Clytio</span> is an almost certain restoration of the proper name concealed in F’s <span class="italic">adstio.</span></a></li><script type="text/javascript">document.getElementById('note_LCL044_42_56').style.display = "none";</script><li class="note" id="note_LCL044_42_57"><a class="footnoteCrossrefLink" href="#target_note_LCL044_42_57" title="Click to highlight in text"><sup class="lineRef">57</sup>F <span class="italic">cupidinis.</span></a></li><script type="text/javascript">document.getElementById('note_LCL044_42_57').style.display = "none";</script></ul></section></notes></section>