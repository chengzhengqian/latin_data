<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
Ad haec dicta sermonis vicem refero. “Tibi quidem,” inquam “splendidissima et unica Thessaliae civitas, honorum talium parem gratiam memini, verum statuas et imagines dignioribus meique<a class="footnoteLink" href="#note_LCL044_122_19" id="target_note_LCL044_122_19"><sup>19</sup></a> maioribus reservare suadeo.”</p>
<span class="br"></span><span class="lineNumber">12</span><span class="br"></span><p>Sic pudenter allocutus et paulisper hilaro vultu renidens, quantumque poteram laetiorem me refingens, comiter abeuntes magistratus appello.</p>
<p>Et ecce quidam intro currens famulus “Rogat te” ait “tua parens Byrrhena, et convivii cui te sero desponderas iam appropinquantis admonet.”</p>
<p>Ad haec ego, formidans et procul perhorrescens etiam ipsam domum eius, “Quam vellem,” inquam “parens, iussis tuis obsequium commodare, si per fidem liceret id facere. Hospes enim meus Milon per hodierni diei praesentissimum numen adiurans effecit ut eius hodiernae cenae pignerarer, nec ipse discedit nec me digredi patitur. Prohinc epulare vadimonium differamus.”</p>
<p>Haec adhuc me loquente, manu firmiter iniecta Milon, iussis balnearibus assequi, producit ad lavacrum proximum. At ego vitans oculos omnium, et quem ipse fabricaveram risum obviorum declinans, lateri eius adambulabam obtectus. Nec qui laverim, qui terserim, qui domum rursum reverterim, prae rubore memini: sic omnium oculis nutibus ac denique manibus denotatus impos animi stupebam.</p>
<span class="br"></span><span class="lineNumber">13</span><span class="br"></span><p>Raptim denique paupertina Milonis cenula perfunctus, causatusque capitis acrem dolorem quem mihi lacrimarum



</p></section><notes><section class="footnotes"><ul><li class="note" id="note_LCL044_122_19"><a class="footnoteCrossrefLink" href="#target_note_LCL044_122_19" title="Click to highlight in text"><sup class="lineRef">19</sup>F <span class="italic">meisque</span>.</a></li><script type="text/javascript">document.getElementById('note_LCL044_122_19').style.display = "none";</script></ul></section></notes></section>