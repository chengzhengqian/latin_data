<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

fortiter proeliare, nec enim tibi cedam nec terga vertam. Comminus in aspectum, si vir es, derige, et grassare naviter et occide moriturus. Hodierna pugna non habet missionem.”</p>
<p>Haec simul dicens inscenso grabatulo, super me sensim residens ac crebra subsiliens lubricisque gestibus mobilem spinam quatiens, pendulae Veneris fructu me satiavit, usque dum lassis animis et marcidis artibus defatigati simul ambo corruimus inter mutuos amplexus animas anhelantes. His et huius modi colluctationibus ad confinia lucis usque pervigiles egimus, poculis interdum lassitudinem refoventes et libidinem incitantes et voluptatem integrantes. Ad cuius noctis exemplar similes astruximus alias plusculas.</p>
<span class="br"></span><span class="lineNumber">18</span><span class="br"></span><p>Forte quadam die de me magno opere Byrrhena contendit apud eam cenulae<a class="footnoteLink" href="#note_LCL044_76_40" id="target_note_LCL044_76_40"><sup>40</sup></a> interessem, et, cum impendio excusarem, negavit veniam. Ergo igitur Photis erat adeunda deque nutu eius consilium velut auspicium petendum. Quae quamquam invita quod a se ungue latius digrederer, tamen comiter amatoriae militiae brevem commeatum indulsit. Sed “Heus tu” inquit “cave regrediare cena maturius. Nam vesana factio nobilissimorum iuvenum pacem publicam infestat.<a class="footnoteLink" href="#note_LCL044_76_41" id="target_note_LCL044_76_41"><sup>41</sup></a> Passim trucidatos per medias plateas videbis iacere, nec praesidis auxilia longinqua levare civitatem tanta clade possunt. Tibi vero fortunae splendor insidias, contemptus etiam peregrinationis poterit afferre.”</p>
<p>“Fac sine cura” inquam “sis, Photis mea. Nam praeter


</p></section><notes><section class="footnotes"><ul><li class="note" id="note_LCL044_76_40"><a class="footnoteCrossrefLink" href="#target_note_LCL044_76_40" title="Click to highlight in text"><sup class="lineRef">40</sup>Or possibly <span class="italic">cenulae ut</span>, for F’s <span class="italic">cenulaeve</span>.</a></li><script type="text/javascript">document.getElementById('note_LCL044_76_40').style.display = "none";</script><li class="note" id="note_LCL044_76_41"><a class="footnoteCrossrefLink" href="#target_note_LCL044_76_41" title="Click to highlight in text"><sup class="lineRef">41</sup>F <span class="italic">infecta</span>.</a></li><script type="text/javascript">document.getElementById('note_LCL044_76_41').style.display = "none";</script></ul></section></notes></section>