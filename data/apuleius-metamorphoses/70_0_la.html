<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
datur lavacrum et poculum.”</p>
<span class="br"></span><span class="lineNumber">24</span><span class="br"></span><p>Haec identidem asseverans summa cum trepidatione irrepit cubiculum et pyxidem depromit arcula. Quam ego amplexus ac deosculatus prius, utque mihi prosperis faveret volatibus deprecatus, abiectis propere laciniis totis, avide manus immersi et haurito plusculo cuncta<a class="footnoteLink" href="#note_LCL044_140_41" id="target_note_LCL044_140_41"><sup>41</sup></a> corporis mei membra perfricui. Iamque alternis conatibus libratis bracchiis in avem similem<a class="footnoteLink" href="#note_LCL044_140_42" id="target_note_LCL044_140_42"><sup>42</sup></a> gestiebam. Nec ullae plumulae nec usquam pinnulae, sed plane pili mei crassantur in setas, et cutis tenella duratur in corium, et in extimis palmulis perdito numero toti digiti coguntur in singulas ungulas, et de spinae meae termino grandis cauda procedit. Iam facies enormis et os prolixum et nares hiantes et labiae pendulae; sic et aures immodicis horripilant auctibus. Nec ullum miserae reformationis video solacium, nisi quod mihi iam nequeunti tenere Photidem natura crescebat.<span class="br"></span><span class="lineNumber">25</span><span class="br"></span></p>
<p>Ac dum salutis inopia cuncta corporis mei considerans non avem me sed asinum video, querens de facto Photidis, sed iam humano gestu simul et voce privatus, quod solum poteram, postrema deiecta labia, umidis tamen oculis obliquum respiciens ad illam tacitus expostulabam.</p>
<p>Quae ubi primum me talem aspexit, percussit faciem suam manibus infestis et “Occisa sum misera!” clamavit. “Me trepidatio simul et festinatio fefellit et pyxidum similitudo decepit. Sed bene quod facilior reformationis huius medela suppeditat. Nam rosis tantum demorsicatis exibis


</p></section><notes><section class="footnotes"><ul><li class="note" id="note_LCL044_140_41"><a class="footnoteCrossrefLink" href="#target_note_LCL044_140_41" title="Click to highlight in text"><sup class="lineRef">41</sup>F originally wrote <span class="italic">uncta</span>, then changed to <span class="italic">uncto</span>, which is printed by modern editors, although it makes neither good sense nor sound. <span class="italic">Unctus</span> or <span class="italic">unctu</span> are possible, but less attractive, emendations.</a></li><script type="text/javascript">document.getElementById('note_LCL044_140_41').style.display = "none";</script><li class="note" id="note_LCL044_140_42"><a class="footnoteCrossrefLink" href="#target_note_LCL044_140_42" title="Click to highlight in text"><sup class="lineRef">42</sup>Should perhaps be emended to <span class="italic">similis</span>: “I made gestures like a bird.”</a></li><script type="text/javascript">document.getElementById('note_LCL044_140_42').style.display = "none";</script></ul></section></notes></section>