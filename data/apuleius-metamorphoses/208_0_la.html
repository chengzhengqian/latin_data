<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

patefaciunt, insuper ridicule sacerdotum purissimam laudantes
castimoniam.</p>
<span class="br"></span><span class="lineNumber">30</span><span class="br"></span><p>Hac infamia consternati, quae per ora populi facile dilapsa
merito invisos ac detestabiles eos cunctis effecerat,
noctem ferme circa mediam collectis omnibus furtim castello
facessunt. Bonaque itineris parte ante iubaris exortum
transacta iam die claro solitudines avias nancti, multa
secum prius collocuti, accingunt se meo funeri; deaque
vehiculo meo sublata et humi reposita, cunctis stramentis
me renudatum ac de quadam quercu destinatum flagro illo
pecuinis ossibus catenato verberantes paene ad extremam
confecerant mortem. Fuit unus qui poplites meos enervare
secure sua comminaretur, quod de pudore illo candido
scilicet suo tam deformiter triumphassem. Sed ceteri,
non meae salutis, sed simulacri iacentis<a class="footnoteLink" href="#note_LCL453_98_53" id="target_note_LCL453_98_53"><sup>53</sup></a> contemplatione
in vita me retinendum censuere. Rursum itaque me refertum
sarcinis planis gladiis minantes perveniunt ad quandam
nobilem civitatem. Inibi vir principalis, et alias religiosus
et eximie deam<a class="footnoteLink" href="#note_LCL453_98_54" id="target_note_LCL453_98_54"><sup>54</sup></a> reverens, tinnitu cymbalorum et
sonu tympanorum cantusque Phrygii mulcentibus modulis
excitus, procurrit obviam, deamque votivo suscipiens
hospitio nos omnes intra consaeptum domus amplissimae
constituit, numenque summa veneratione atque hostiis
opimis placare contendit.</p>
<span class="br"></span><span class="lineNumber">31</span><span class="br"></span><p>Hic ego me potissimum capitis periclitatum memini.
Nam quidam colonus partem venationis, immanis cervi


</p></section><notes><section class="footnotes"><ul><li class="note" id="note_LCL453_98_53"><a class="footnoteCrossrefLink" href="#target_note_LCL453_98_53" title="Click to highlight in text"><sup class="lineRef">53</sup>F <span class="italic">tacentis.</span></a></li><script type="text/javascript">document.getElementById('note_LCL453_98_53').style.display = "none";</script><li class="note" id="note_LCL453_98_54"><a class="footnoteCrossrefLink" href="#target_note_LCL453_98_54" title="Click to highlight in text"><sup class="lineRef">54</sup>F <span class="italic">deum.</span></a></li><script type="text/javascript">document.getElementById('note_LCL453_98_54').style.display = "none";</script></ul></section></notes></section>