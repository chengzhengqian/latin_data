<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
volatus mariti prospiciens, extremis affligebat lamentationibus animum. Sed ubi remigio plumae raptum maritum proceritas spatii fecerat alienum, per proximi fluminis marginem praecipitem sese dedit. Sed mitis fluvius, in honorem dei scilicet, qui et ipsas aquas urere consuevit, metuens sibi, confestim eam innoxio volumine super ripam florentem herbis exposuit. Tunc forte Pan deus rusticus iuxta supercilium amnis sedebat, complexus Echo montanam<a class="footnoteLink" href="#note_LCL044_244_39" id="target_note_LCL044_244_39"><sup>39</sup></a> deam eamque voculas omnimodas<a class="footnoteLink" href="#note_LCL044_244_40" id="target_note_LCL044_244_40"><sup>40</sup></a> edocens recinere. Proxime ripam vago pastu lasciviunt comam fluvii tondentes capellae. Hircuosus deus sauciam Psychen atque defectam, utcumque casus eius non inscius, clementer ad se vocatam sic permulcet verbis lenientibus:</p>
<p>“‘Puella scitula, sum quidem rusticanus et upilio, sed senectutis prolixae beneficio multis experimentis instructus. Verum si recte coniecto, quod profecto prudentes viri divinationem autumant, ab isto titubante et saepius vacillante vestigio deque nimio pallore corporis et assiduo suspiritu, immo et ipsis maerentibus<a class="footnoteLink" href="#note_LCL044_244_41" id="target_note_LCL044_244_41"><sup>41</sup></a> oculis tuis, amore nimio laboras. Ergo mihi ausculta, nec te rursus praecipitio vel ullo mortis accersitae<a class="footnoteLink" href="#note_LCL044_244_42" id="target_note_LCL044_244_42"><sup>42</sup></a> genere perimas. Luctum desine et pone maerorem, precibusque potius Cupidinem deorum maximum percole, et utpote adulescentem delicatum luxuriosumque blandis obsequiis promerere.’</p>
<span class="br"></span><span class="lineNumber">26</span><span class="br"></span><p>“Sic locuto deo pastore nulloque sermone reddito sed adorato tantum numine salutari, Psyche pergit ire. Sed




</p></section><notes><section class="footnotes"><ul><li class="note" id="note_LCL044_244_39"><a class="footnoteCrossrefLink" href="#target_note_LCL044_244_39" title="Click to highlight in text"><sup class="lineRef">39</sup>F <span class="italic">haec homo canam</span>, for <span class="italic">Echo montanam</span>.</a></li><script type="text/javascript">document.getElementById('note_LCL044_244_39').style.display = "none";</script><li class="note" id="note_LCL044_244_40"><a class="footnoteCrossrefLink" href="#target_note_LCL044_244_40" title="Click to highlight in text"><sup class="lineRef">40</sup>F <span class="italic">omninedas</span>.</a></li><script type="text/javascript">document.getElementById('note_LCL044_244_40').style.display = "none";</script><li class="note" id="note_LCL044_244_41"><a class="footnoteCrossrefLink" href="#target_note_LCL044_244_41" title="Click to highlight in text"><sup class="lineRef">41</sup>Should perhaps be emended to <span class="italic">marcentibus</span> “pining”.</a></li><script type="text/javascript">document.getElementById('note_LCL044_244_41').style.display = "none";</script><li class="note" id="note_LCL044_244_42"><a class="footnoteCrossrefLink" href="#target_note_LCL044_244_42" title="Click to highlight in text"><sup class="lineRef">42</sup>F <span class="italic">accersito</span>.</a></li><script type="text/javascript">document.getElementById('note_LCL044_244_42').style.display = "none";</script></ul></section></notes></section>