<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

sarcinae, quamquam enormis, urgebat, quippe gaudiali
fuga detestabilem illum exsectorem virilitatis meae relinquentem.</p>
<p>Silvosi montis asperum permensi iugum rursusque reposita
camporum spatia pervecti, iam vespera semitam tenebrante
pervenimus ad quoddam castellum frequens et
opulens, unde nos incolae nocturna, immo vero matutina
etiam prohibebant egressione: lupos enim numerosos
grandes et vastis corporibus sarcinosos ac nimia ferocitate
saevientes passim rapinis assuetos infestare cunctam illam
regionem, iamque ipsas vias obsidere et in modum latronum
praetereuntes aggredi, immo etiam vesana fame rabidos
finitimas expugnare villas, exitiumque inertissimorum
pecudum ipsis iam humanis capitibus imminere. Denique
ob iter illud qua nobis erat commeandum iacere semesa
hominum corpora suisque visceribus nudatis ossibus cuncta
candere, ac per hoc nos quoque summa cautione viae
reddi<a class="footnoteLink" href="#note_LCL453_72_29" id="target_note_LCL453_72_29"><sup>29</sup></a> debere, idque vel in primis observitare, ut luce clara
et die iam provecto et sole florido vitantes undique latentes
insidias, cum et ipso lumine dirarum bestiarum repigratur
impetus, non laciniatim disperso, sed cuneatim
stipato commeatu difficultates illas transabiremus.</p>
<span class="br"></span><span class="lineNumber">16</span><span class="br"></span><p>“Sed nequissimi fugitivi ductores illi nostri caecae festinationis
temeritate ac metu incertae insecutionis, spreta
salubri monitione nec exspectata luce proxima, circa tertiam
ferme vigiliam noctis onustos nos ad viam propellunt.
Tunc ego metu praedicti periculi, quantum pote<a class="footnoteLink" href="#note_LCL453_72_30" id="target_note_LCL453_72_30"><sup>30</sup></a> turbae


</p></section><notes><section class="footnotes"><ul><li class="note" id="note_LCL453_72_29"><a class="footnoteCrossrefLink" href="#target_note_LCL453_72_29" title="Click to highlight in text"><sup class="lineRef">29</sup>F <span class="italic">via reddi</span>; <span class="italic">viam aggredi</span> or <span class="italic">ingredi</span> are attractive, but farther
from F’s text.</a></li><script type="text/javascript">document.getElementById('note_LCL453_72_29').style.display = "none";</script><li class="note" id="note_LCL453_72_30"><a class="footnoteCrossrefLink" href="#target_note_LCL453_72_30" title="Click to highlight in text"><sup class="lineRef">30</sup>Some mss. have <span class="italic">poteram,</span> from which Robertson conjectures
<span class="italic">pote iam,</span> parallelling the following <span class="italic">iamque.</span></a></li><script type="text/javascript">document.getElementById('note_LCL453_72_30').style.display = "none";</script></ul></section></notes></section>