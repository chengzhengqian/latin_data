<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">
numine precibus et victimis ingratae virgini petit nuptias et maritum. Sed Apollo, quamquam Graecus et Ionicus, propter Milesiae conditorem sic Latina sorte respondit:</p>
<blockquote><p>
<span class="br"></span><span class="lineNumber">33</span><span class="br"></span><span class="line indent2">“‘Montis in excelsi scopulo, rex, siste<a class="footnoteLink" href="#note_LCL044_202_69" id="target_note_LCL044_202_69"><sup>69</sup></a> puellam</span><span class="linebreak"></span>
<span class="line indent3">ornatam mundo funerei thalami.</span><span class="linebreak"></span>
<span class="line indent2">Nec speres generum mortali stirpe creatum,</span><span class="linebreak"></span>
<span class="line indent3">sed saevum atque ferum vipereumque malum,</span><span class="linebreak"></span>
<span class="line indent2">quod pinnis volitans super aethera cuncta fatigat,</span><span class="linebreak"></span>
<span class="line indent3">flammaque et ferro singula debilitat,</span><span class="linebreak"></span>
<span class="line indent2">quod tremit ipse Iovis, quo numina terrificantur</span><span class="linebreak"></span>
<span class="line indent3">fluminaque horrescunt et Stygiae tenebrae.’</span><span class="linebreak"></span>
</p></blockquote>
<p>“Rex olim beatus, affatu sanctae vaticinationis accepto, piger<a class="footnoteLink" href="#note_LCL044_202_70" id="target_note_LCL044_202_70"><sup>70</sup></a> tristisque retro domum pergit, suaeque coniugi praecepta sortis enodat infaustae. Maeretur, fletur, lamentatur diebus plusculis. Sed dirae sortis iam urget taeter effectus. Iam feralium nuptiarum miserrimae virgini choragium struitur, iam taedae lumen atrae fuliginis cinere marcescit; et sonus tibiae zygiae mutatur in querulum Ludii modum, cantusque laetus hymenaei lugubri finitur ululatu; et puella nuptura deterget lacrimas ipso suo flammeo. Sic affectae domus triste fatum cuncta etiam civitas congemebat, luctuque publico confestim congruens edicitur iustitium.</p>
</section><notes><section class="footnotes"><ul><li class="note" id="note_LCL044_202_69"><a class="footnoteCrossrefLink" href="#target_note_LCL044_202_69" title="Click to highlight in text"><sup class="lineRef">69</sup>The letters between <span class="italic">scopulo</span> and <span class="italic">siste</span> in F are obscured by a later correction. <span class="italic">rex</span> is likely but not certain.</a></li><script type="text/javascript">document.getElementById('note_LCL044_202_69').style.display = "none";</script><li class="note" id="note_LCL044_202_70"><a class="footnoteCrossrefLink" href="#target_note_LCL044_202_70" title="Click to highlight in text"><sup class="lineRef">70</sup>Or <span class="italic">pigens</span>.</a></li><script type="text/javascript">document.getElementById('note_LCL044_202_70').style.display = "none";</script></ul></section></notes></section>