<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

deum matrem, hinc autocthones Attici Cecropeiam
Minervam, illinc fluctuantes Cyprii Paphiam Venerem,
Cretes sagittiferi Dictynnam Dianam, Siculi trilingues
Ortygiam<a class="footnoteLink" href="#note_LCL453_246_7" id="target_note_LCL453_246_7"><sup>7</sup></a> Proserpinam, Eleusinii vetusti Actaeam<a class="footnoteLink" href="#note_LCL453_246_8" id="target_note_LCL453_246_8"><sup>8</sup></a> Cererem,
Iunonem alii, Bellonam alii, Hecatam isti, Rhamnusiam
illi, et qui nascentis dei Solis incohantibus illustrantur
radiis Aethiopes utrique<a class="footnoteLink" href="#note_LCL453_246_9" id="target_note_LCL453_246_9"><sup>9</sup></a> priscaque doctrina pollentes
Aegyptii, caerimoniis me propriis percolentes, appellant
vero nomine reginam Isidem. Adsum tuos miserata casus,
adsum favens et propitia. Mitte iam fletus et lamentationes
omitte. Depelle maerorem. Iam tibi providentia mea illucescit
dies salutaris. Ergo igitur imperiis istis meis animum
intende sollicitum. Diem qui dies ex ista nocte nascetur
aeterna mihi nuncupavit religio, quo sedatis hibernis tempestatibus
et lenitis maris procellosis fluctibus, navigabili
iam pelago rudem dedicantes carinam primitias commeatus
libant mei sacerdotes. Id sacrum nec sollicita nec profana mente debebis opperiri. </p>
<span class="br"></span><span class="lineNumber">6</span><span class="br"></span><p>Nam meo monitu sacerdos in
ipso procinctu pompae roseam manu dextera sistro cohaerentem









</p></section><notes><section class="footnotes"><ul><li class="note" id="note_LCL453_246_7"><a class="footnoteCrossrefLink" href="#target_note_LCL453_246_7" title="Click to highlight in text"><sup class="lineRef">7</sup>F <span class="italic">stigiam.</span></a></li><script type="text/javascript">document.getElementById('note_LCL453_246_7').style.display = "none";</script><li class="note" id="note_LCL453_246_8"><a class="footnoteCrossrefLink" href="#target_note_LCL453_246_8" title="Click to highlight in text"><sup class="lineRef">8</sup>F <span class="italic">vetustam deam.</span></a></li><script type="text/javascript">document.getElementById('note_LCL453_246_8').style.display = "none";</script><li class="note" id="note_LCL453_246_9"><a class="footnoteCrossrefLink" href="#target_note_LCL453_246_9" title="Click to highlight in text"><sup class="lineRef">9</sup>F reads either <span class="italic">arique</span> or <span class="italic">trique.</span></a></li><script type="text/javascript">document.getElementById('note_LCL453_246_9').style.display = "none";</script></ul></section></notes></section>