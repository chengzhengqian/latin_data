<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

vidissem, vocem quiret humanam dare meaeque
testimonium innocentiae perhibere posset: profecto vos
huius iniuriae pigeret.”</p>
<p>Sic asseverans nihil quicquam promovebat. Nam collo
constrictum reducunt eum pastores molesti contra montis
illius silvosa nemora unde lignum puer solebat egerere.</p>
<span class="br"></span><span class="lineNumber">26</span><span class="br"></span><p>Nec uspiam ruris reperitur<a class="footnoteLink" href="#note_LCL453_42_43" id="target_note_LCL453_42_43"><sup>43</sup></a> ille, sed plane corpus eius
membratim laceratum multisque dispersum locis conspicitur.
Quam rem procul dubio sentiebam ego illius
ursae dentibus esse perfectam, et hercules dicerem quod
sciebam si loquendi copia suppeditaret. Sed, quod solum
poteram, tacitus licet serae vindictae gratulabar. Et cadaver
quidem disiectis partibus tandem totum repertum
aegreque concinnatum ibidem terrae dedere. Meum vero
Bellerophontem, abactorem indubitatum cruentumque
percussorem criminantes, ad casas interim suas vinctum
perducunt, quoad renascenti die sequenti deductus ad
magistratus, ut aiebant, poenae redderetur.</p>
<p>Interim dum puerum illum parentes sui plangoribus
fletibusque querebantur, et adveniens ecce rusticus nequaquam
promissum suum frustratus destinatam sectionem
meam flagitat. “Non est” in his inquit unus “indidem
praesens iactura nostra, sed plane crastino libet non tantum
naturam, verum etiam caput quoque ipsum pessimo
isto asino demere. Nec tibi ministerium deerit istorum.”</p>
<span class="br"></span><span class="lineNumber">27</span><span class="br"></span><p>Sic effectum est ut in alterum diem clades differretur
mea. At ego gratias agebam bono puero, quod saltem mortuus
unam carnificinae meae dieculam donasset. Nec tamen



</p></section><notes><section class="footnotes"><ul><li class="note" id="note_LCL453_42_43"><a class="footnoteCrossrefLink" href="#target_note_LCL453_42_43" title="Click to highlight in text"><sup class="lineRef">43</sup>F <span class="italic">aperitur.</span></a></li><script type="text/javascript">document.getElementById('note_LCL453_42_43').style.display = "none";</script></ul></section></notes></section>