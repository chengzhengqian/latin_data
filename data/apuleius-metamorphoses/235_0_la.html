<section class="div1 language" lang="la"><header><hgroup><h1>Apuleius</h1></hgroup></header><section class="div2"><p class="noindent">

ad inferos demeasset. Ea cum se diutino plangore
cruciasset, concursu familiarium cohibita tandem pausam
luctui fecit. Iamque nono die rite completis apud tumulum
sollemnibus, familiam supellectilemque et omnia iumenta
ad hereditariam deducit auctionem. Tunc unum larem
varie dispergit venditionis incertae licentiosa Fortuna. Me
denique ipsum pauperculus quidam hortulanus comparat
quinquaginta nummis, magno, ut aiebat, sed ut communi
labore victum sibi quaereret.</p>
<span class="br"></span><span class="lineNumber">32</span><span class="br"></span><p>Res ipsa mihi poscere videtur ut huius quoque serviti
mei disciplinam exponam. Matutino me multis holeribus
onustum proximam civitatem deducere consuerat dominus
atque ibi venditoribus tradita merce<a class="footnoteLink" href="#note_LCL453_152_63" id="target_note_LCL453_152_63"><sup>63</sup></a> dorsum insidens
meum, sic hortum redire. Ac dum fodiens, dum irrigans
ceteroque incurvus labore deservit, ego tantisper otiosus
placida quiete recreabar. Sed ecce siderum ordinatis
ambagibus per numeros dierum ac mensuum remeans annus
post mustulentas autumni delicias ad hibernas Capricorni
pruinas deflexerat, et assiduis pluviis nocturnisque
rorationibus sub dio et intecto conclusus stabulo, continuo
discruciabar frigore, quippe cum meus dominus prae nimia
paupertate ne sibi quidem nedum mihi posset stramen
aliquod vel exiguum tegimen parare, sed frondoso casulae
contentus umbraculo degeret. Ad hoc matutino lutum nimis
frigidum gelusque praeacuta frusta nudis invadens
pedibus enicabar,<a class="footnoteLink" href="#note_LCL453_152_64" id="target_note_LCL453_152_64"><sup>64</sup></a> ac ne suetis saltem cibariis ventrem
meum replere poteram. Namque et mihi et ipsi domino




</p></section><notes><section class="footnotes"><ul><li class="note" id="note_LCL453_152_63"><a class="footnoteCrossrefLink" href="#target_note_LCL453_152_63" title="Click to highlight in text"><sup class="lineRef">63</sup>F <span class="italic">mercede.</span></a></li><script type="text/javascript">document.getElementById('note_LCL453_152_63').style.display = "none";</script><li class="note" id="note_LCL453_152_64"><a class="footnoteCrossrefLink" href="#target_note_LCL453_152_64" title="Click to highlight in text"><sup class="lineRef">64</sup>F <span class="italic">enitabar.</span></a></li><script type="text/javascript">document.getElementById('note_LCL453_152_64').style.display = "none";</script></ul></section></notes></section>