<section class="div1 language" lang="la"><header><hgroup><h1>Apuleius</h1></hgroup></header><section class="div2">
<p>“Nihil est” inquit “quod numerosa serie religionis, quasi
quicquam sit prius omissum, terreare. Quin assidua ista
numinum dignatione laetus<a class="footnoteLink" href="#note_LCL453_292_65" id="target_note_LCL453_292_65"><sup>65</sup></a> capesse gaudium, et potius
exsulta ter futurus quod alii vel semel vix conceditur, teque
de isto numero merito praesume semper beatum. Ceterum
futura tibi sacrorum traditio pernecessaria est, si
tecum nunc saltem reputaveris exuvias deae quas in provincia
sumpsisti in eodem fano depositas perseverare, nec
te Romae diebus sollemnibus vel supplicare iis vel, cum
praeceptum fuerit, felici illo amictu illustrari posse. Quod
felix itaque ac faustum salutareque tibi sit, animo gaudiali
rursum sacris initiare deis magnis auctoribus.”</p>
<span class="br"></span><span class="lineNumber">30</span><span class="br"></span><p>Hactenus divini somnii suada maiestas quod usus foret
pronuntiavit. Nec deinceps postposito vel in supinam procrastinationem
reiecto negotio, statim sacerdoti meo relatis
quae videram, inanimae protinus castimoniae iugum
subeo et lege perpetua praescriptis illis decem diebus
spontali sobrietate multiplicatis instructum teletae comparo
largitus, omnibus<a class="footnoteLink" href="#note_LCL453_292_66" id="target_note_LCL453_292_66"><sup>66</sup></a> ex studio pietatis magis quam
mensura rerum mearum collatis.<a class="footnoteLink" href="#note_LCL453_292_67" id="target_note_LCL453_292_67"><sup>67</sup></a> Nec hercules laborum
me sumptuumque quidquam tamen paenituit—quidni?—liberali deum providentia iam stipendiis forensibus bellule
fotum.</p>
<p>Denique post dies admodum pauculos deus deum
magnorum potior et maiorum summus et summorum
maximus et maximorum regnator, Osiris, non in<a class="footnoteLink" href="#note_LCL453_292_68" id="target_note_LCL453_292_68"><sup>68</sup></a> alienam






</p></section><notes><section class="footnotes"><ul><li class="note" id="note_LCL453_292_65"><a class="footnoteCrossrefLink" href="#target_note_LCL453_292_65" title="Click to highlight in text"><sup class="lineRef">65</sup>F <span class="italic">laetum.</span></a></li><script type="text/javascript">document.getElementById('note_LCL453_292_65').style.display = "none";</script><li class="note" id="note_LCL453_292_66"><a class="footnoteCrossrefLink" href="#target_note_LCL453_292_66" title="Click to highlight in text"><sup class="lineRef">66</sup><span class="italic">omnibus</span> is an editorial addition.</a></li><script type="text/javascript">document.getElementById('note_LCL453_292_66').style.display = "none";</script><li class="note" id="note_LCL453_292_67"><a class="footnoteCrossrefLink" href="#target_note_LCL453_292_67" title="Click to highlight in text"><sup class="lineRef">67</sup>F <span class="italic">mensurarum colatis.</span></a></li><script type="text/javascript">document.getElementById('note_LCL453_292_67').style.display = "none";</script><li class="note" id="note_LCL453_292_68"><a class="footnoteCrossrefLink" href="#target_note_LCL453_292_68" title="Click to highlight in text"><sup class="lineRef">68</sup><span class="italic">in</span> is an editorial addition.</a></li><script type="text/javascript">document.getElementById('note_LCL453_292_68').style.display = "none";</script></ul></section></notes></section>