<section class="div1 language" lang="la"><header><hgroup><h1>Ausonius</h1></hgroup></header>
<section class="div2">
<h2><span class="ac">Liber XVI</span></h2>
<h2><span class="ac">Griphus Ternarii Numeri</span></h2>
<h2><span class="sc">Ausonius Symmacho</span></h2>
<p><span class="sc">Latebat</span> inter nugas meas libellus ignobilis; utinamque latuisset neque indicio suo tamquam sorex periret. hunc ego cum velut gallinaceus Euclionis situ chartei pulveris eruissem, excussum relegi atque ut avidus faenerator inprobum nummum malui occupare quam condere. dein cogitans mecum, non illud Catullianum,<a class="footnoteLink" href="#note_LCL096_352_1" id="target_note_LCL096_352_1"><sup>1</sup></a></p>
<blockquote><p>
<span class="line">cui dono lepidum novum libellum,</span><span class="linebreak"></span>
</p></blockquote>
<p>set ἀμoυσότερoν et verius:</p>
<blockquote><p>
<span class="line">cui dono inlepidum, rudem libellum,</span><span class="linebreak"></span>
</p></blockquote>
<p>non diu quaesivi. tu enim occurristi, quem ego, si mihi potestas sit ex omnibus deligendi, unum semper elegerim. misi itaque ad te haec frivola gerris Siculis vaniora, ut, cum agis nihil, haec legas et, ne nihil</p>
</section><notes><section class="footnotes"><ul><li class="note" id="note_LCL096_352_1"><a class="footnoteCrossrefLink" href="#target_note_LCL096_352_1" title="Click to highlight in text"><sup class="lineRef">1</sup>Catullus, i. 1.</a></li><script type="text/javascript">document.getElementById('note_LCL096_352_1').style.display = "none";</script><li class="note" id="note_LCL096_352_2"><a class="footnoteCrossrefLink" href="#target_note_LCL096_352_2" title="Click to highlight in text"><sup class="lineRef">2</sup><span class="italic">cp.</span> Ter. <span class="italic">Eun.</span> 1024: egomet meo indicio miser quasi sorex hodie perii.</a></li><script type="text/javascript">document.getElementById('note_LCL096_352_2').style.display = "none";</script></ul></section></notes></section>