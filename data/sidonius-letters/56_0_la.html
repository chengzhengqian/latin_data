<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

bonarum partium viros, benignitate responsi proci supplicis verecundiam munerare et, qui ita expetitus deberes illi expetere pollicendam, securus permitte<a class="footnoteLink" href="#note_LCL296_440_1" id="target_note_LCL296_440_1"><sup>1</sup></a> promissam, quia sic te condicioni huic meritorum ratio praefecit, ut nec superstiti Optantio in liberos suos decuerit plus licere. vale.</p>
<section class="opener">
V
<span class="salute"><span class="ac">Sidonivs Petronio Svo Salvtem</span></span>
</section>
<p>1. Iohannes familiaris meus inextricabilem labyrinthum
negotii multiplicis incurrit et donec suarum merita chartarum vel vestra scientia vel si qua est vestrae (si tamen est ulla) similis inspexerit, quid respuat, quid optet ignorat. ita se quodammodo bipertitae litis forma confundit, ut propositio sua quem actionis ordinem propugnatura, quem sit impugnatura,
non noverit. 2. pro quo precem sedulam fundo, ut perspectis chartulis suis si quid iure competit instruatis, quae qualiterve sint obicienda. quae refellenda monstrantes. non enim verebimur quod causae istius cursus, si de vestri manaverit fonte consilii, ulla contrastantum derivatione tenuetur.
vale.</p>
</section><notes><section class="footnotes"><ul><li class="note" id="note_LCL296_440_1"><a class="footnoteCrossrefLink" href="#target_note_LCL296_440_1" title="Click to highlight in text"><sup class="lineRef">1</sup>permitte <span class="italic">M</span><sup>2</sup><span class="italic">T</span><sup>2</sup>: promitte.</a></li><script type="text/javascript">document.getElementById('note_LCL296_440_1').style.display = "none";</script></ul></section></notes></section>