<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2">
<blockquote><p>
<span class="line">murus Alexandri te non tenet Antiochique;</span><span class="linebreak"></span>
<span class="line indent2">spernis Elisseae Byrsica tecta domus.</span><span class="linebreak"></span>
<span class="line">rura paludicolae temnis populosa Ravennae</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>et quae lanigero de sue nomen habent.</span><span class="linebreak"></span>
<span class="line">angulus iste placet paupertinusque recessus</span><span class="linebreak"></span>
<span class="line indent2">et casa, cui culmo culmina pressa forent.</span><span class="linebreak"></span>
<span class="line">aedificas hic ipse deo venerabile templum,</span><span class="linebreak"></span>
<span class="line indent2">ipse dei templum corpore facte prius.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>finiti cursus istic vitaeque viaeque:</span><span class="linebreak"></span>
<span class="line indent2">sudori superest dupla corona tuo.</span><span class="linebreak"></span>
<span class="line">iam te circumstant paradisi milia sacri;</span><span class="linebreak"></span>
<span class="line indent2">Abraham iam te conperegrinus habet;</span><span class="linebreak"></span>
<span class="line">iam patriam ingrederis, sed de qua decidit Adam;</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>iam potes ad fontem fluminis ire tui.</span><span class="linebreak"></span></p></blockquote>
<p>3. Ecce, ut iniunxeras, quae restant sepulto iusta persolvimus; sed, si vicissim caritatis imperiis fratres amicos commilitones obsequi decet, ad vicem, quaeso, tu quoque quibus emines institutis discipulos
eius aggredere solari fluctuantemque regulam






</p></section><notes></notes></section>