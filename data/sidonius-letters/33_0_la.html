<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2">
<section class="opener">
XI
<span class="salute"><span class="ac">Sidonivs Montio Svo Salvtem</span></span>
</section>
<p>1. Petis tibi, vir disertissime, Sequanos tuos expetituro satiram nescio quam, si sit a nobis perscripta,
transmitti. quod quidem te postulasse demiror; non enim sanctum est ut de moribus amici cito perperam sentias. huic eram themati scilicet incubaturus id iam agens otii idque habens aevi, quod iuvenem militantemque dictasse praesumptiosum
fuisset, publicasse autem periculosum? cui namque grammaticum vel salutanti Calaber ille non dixit:</p>
<blockquote><p>
<span class="line">“si mala condiderit in quem quis carmina, ius est</span><span class="linebreak"></span>
<span class="line">iudiciumque”?</span><span class="linebreak"></span></p></blockquote>
<p>2. sed ne quid ultra tu de sodali simile credas, quid fuerit illud quod me sinistrae rumor ac fumus opinionis
adflavit longius paulo sed ab origine exponam.

 


</p></section><notes></notes></section>