<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">
morem pristino colloquiorum cursui reddis, et nos vetustae loquacitatis orbitas recurremus, praeter haec avide praevio Christo, sicubi locorum<a class="footnoteLink" href="#note_LCL420_102_1" id="target_note_LCL420_102_1"><sup>1</sup></a> fueritis, modo redux patronus indulgeat, advolaturi, ut rebus amicitia vegetetur, quae verbis infrequentata torpuerat.
vale.</p>
<section class="opener">
XI
<span class="salute"><span class="ac">Sidonivs Petreio Svo Salvtem</span></span>
</section>
<p>1. Angit me nimis damnum saeculi mei nuper erepto avunculo tuo Claudiano oculis nostris, ambigo an quempiam deinceps parem conspicaturis. vir siquidem fuit providus prudens, doctus eloquens, acer et hominum aevi loci populi sui ingeniosissimus quique indesinenter salva religione philosopharetur; et licet crinem barbamque non pasceret, pallium et clavam nunc inrideret, nunc etiam execraretur, a collegio tamen conplatonicorum solo habitu ac fide dissociabatur.
2. deus bone, quid erat illud, quotiens ad eum sola<a class="footnoteLink" href="#note_LCL420_102_2" id="target_note_LCL420_102_2"><sup>2</sup></a> consultationis gratia conveniebamus!




 
</p></section><notes><section class="footnotes"><ul><li class="note" id="note_LCL420_102_1"><a class="footnoteCrossrefLink" href="#target_note_LCL420_102_1" title="Click to highlight in text"><sup class="lineRef">1</sup>sicubi locorum <span class="italic">MTCFPR</span>: sicubiculorum <span class="italic">L</span>: sicubi *** culorum <span class="italic">Luetjohann</span>: Christo sic, ubi locorum <span class="italic">Mohr.</span></a></li><script type="text/javascript">document.getElementById('note_LCL420_102_1').style.display = "none";</script><li class="note" id="note_LCL420_102_2"><a class="footnoteCrossrefLink" href="#target_note_LCL420_102_2" title="Click to highlight in text"><sup class="lineRef">2</sup><span class="italic">om.</span> sola <span class="italic">F</span>: <span class="italic">seclud. Luetjohann</span>: <span class="italic">fortasse</span> solitae.</a></li><script type="text/javascript">document.getElementById('note_LCL420_102_2').style.display = "none";</script></ul></section></notes></section>