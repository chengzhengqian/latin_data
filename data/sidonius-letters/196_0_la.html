<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

cundiam lassitudo fraterna pateretur. ergo, ut resedimus,<a class="footnoteLink" href="#note_LCL420_234_1" id="target_note_LCL420_234_1"><sup>1</sup></a> [et]<a class="footnoteLink" href="#note_LCL420_234_2" id="target_note_LCL420_234_2"><sup>2</sup></a> illum mox aquam ad faciem petere sudor admonuit: exhibita poscenti est, pariter et linteum villis onustum, quod pridiana squama politum casu sub ipsis aediculae valvis bipatentibus
de ianitoris erecto trochleatim fune nutabat.
9. quo dum per otium genas siccat: “vellem,” inquit, “ad pannum similis officii aliquod tetrastichon
mihi scribi iuberes.” “fiat,” inquam. “sed quod meum,” dixit,<a class="footnoteLink" href="#note_LCL420_234_3" id="target_note_LCL420_234_3"><sup>3</sup></a> “et nomen metro teneret.” respondi possibilia factu quae poposcisset. ait<a class="footnoteLink" href="#note_LCL420_234_4" id="target_note_LCL420_234_4"><sup>4</sup></a> et ipse: “dicta ergo.” tunc ego arridens: “ilico scias Musas moveri, si choro ipsarum non absque arbitris vacem.” respondit ille violenter et perurbane,
ut est natura vir flammeus quidamque facundiae
fons inexhaustus: “vide, domine Solli, ne magis Apollo forte moveatur, quod suas alumnas solus ad secreta sollicitas.” iam potes nosse, quem plausum sententia tam repentina, tam lepida commoverit. 10. nec plus moratus mox suo scriba, qui pugillarem iuxta tenebat, ad me vocato subditum sic epigramma composui:</p>
</section><notes><section class="footnotes"><ul><li class="note" id="note_LCL420_234_1"><a class="footnoteCrossrefLink" href="#target_note_LCL420_234_1" title="Click to highlight in text"><sup class="lineRef">1</sup>resedimus <span class="italic">MCFPR</span><sup>2</sup>: sedemus <span class="italic">L</span>: sedimus <span class="italic">T.</span></a></li><script type="text/javascript">document.getElementById('note_LCL420_234_1').style.display = "none";</script><li class="note" id="note_LCL420_234_2"><a class="footnoteCrossrefLink" href="#target_note_LCL420_234_2" title="Click to highlight in text"><sup class="lineRef">2</sup>et <span class="italic">seclud. Luetjohann.</span></a></li><script type="text/javascript">document.getElementById('note_LCL420_234_2').style.display = "none";</script><li class="note" id="note_LCL420_234_3"><a class="footnoteCrossrefLink" href="#target_note_LCL420_234_3" title="Click to highlight in text"><sup class="lineRef">3</sup><figure id="fig_LCL420.234.1">
<a class="imageLink" href="/view/LCL420/figures/LCL420-p234-f1.png" target="_blank" title="in-special character-ut"><img alt="in-special character-ut" src="/view/LCL420/figures/LCL420-p234-f1.png"/></a>
</figure> (<span class="italic">i.e.</span> inquit) <span class="italic">T.</span></a></li><script type="text/javascript">document.getElementById('note_LCL420_234_3').style.display = "none";</script><li class="note" id="note_LCL420_234_4"><a class="footnoteCrossrefLink" href="#target_note_LCL420_234_4" title="Click to highlight in text"><sup class="lineRef">4</sup><span class="italic">seclud.</span> ait <span class="italic">Luetjohann.</span></a></li><script type="text/javascript">document.getElementById('note_LCL420_234_4').style.display = "none";</script></ul></section></notes></section>