<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

reductam, plebs reducta concordiam. quocirca satis te toti suum, satis se toti tuos aestimant; et, quae gloria tua maxima est, minime falluntur. 3. obversatur
etenim per dies mentibus singulorum quod persona aetate gravis infirmitate fragilis, nobilitate sublimis religione venerabilis solius dilectionis obtentu abrupisti tot repagula, tot obiectas veniendi difficultates, itinerum videlicet longitudinem brevitatem dierum, nivium copiam penuriam pabulorum, latitudines solitudinum angustias mansionum, viarum voragines aut umore imbrium putres aut frigorum siccitate tribulosas, ad hoc aut aggeres saxis asperos aut fluvios gelu lubricos aut colles ascensu salebrosos
aut valles lapsuum adsiduitate derasas;<a class="footnoteLink" href="#note_LCL420_10_1" id="target_note_LCL420_10_1"><sup>1</sup></a> per quae omnia incommoda, quia non privatum commodum requirebas, amorem publicum rettulisti.
4. quod restat, deum precamur ut aevi metis secundum
vota promotis bonorum amicitias indefessim expetas capias referas sequaturque te adfectio quam relinquis, et initiatae per te ubicumque gratiae longum tibi redhibeantur quam fundamenta tam culmina. vale.</p>
</section><notes><section class="footnotes"><ul><li class="note" id="note_LCL420_10_1"><a class="footnoteCrossrefLink" href="#target_note_LCL420_10_1" title="Click to highlight in text"><sup class="lineRef">1</sup>taediosas <span class="italic">Wilamowitz</span>: <span class="italic">fort.</span> ruderatas <span class="italic">Luetjohann</span>: desperatas
<span class="italic">coni. Warmington</span>: <span class="italic">cf.</span> Additional Notes, p. 609.</a></li><script type="text/javascript">document.getElementById('note_LCL420_10_1').style.display = "none";</script></ul></section></notes></section>