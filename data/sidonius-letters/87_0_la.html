<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

erat refertis capacissimae domus atriis illam ipsam felicissimam stipati reditus tui ovationem, dum alii osculis pulverem tuum rapiunt, alii sanguine ac spumis pinguia frena suscipiunt, alii sellarum equestrium madefacta sudoribus fulcra resupinant, alii de concavo tibi cassidis exituro flexilium lamminarum vincla diffibulant, alii explicandis ocrearum nexibus implicantur, alii hebetatorum caede gladiorum latera dentata pernumerant, alii caesim atque punctim foraminatos circulos loricarum digitis livescentibus metiuntur. 6. hic licet multi complexibus tuorum tripudiantes adhaerescerent, in te maximus tamen laetitiae popularis impetus congerebatur; tandemque in turbam inermem quidem veneras sed de qua te nec armatus evolveres; ferebasque nimirum eleganter ineptias gratulantum et, dum inruentum tumultuoso diriperis amplexu, eo condicionis accesseras piissimus publici amoris interpres ut necesse esset illi uberiorem referre te gratiam qui tibi liberiorem fecisset iniuriam. 7. taceo deinceps collegisse te privatis viribus publici exercitus speciem parvis extrinsecus maiorum opibus adiutum et infreniores<a class="footnoteLink" href="#note_LCL420_16_1" id="target_note_LCL420_16_1"><sup>1</sup></a> hostium ante discursus castigatis cohercuisse populatibus. taceo



</p></section><notes><section class="footnotes"><ul><li class="note" id="note_LCL420_16_1"><a class="footnoteCrossrefLink" href="#target_note_LCL420_16_1" title="Click to highlight in text"><sup class="lineRef">1</sup>infreniores <span class="italic">Mohr</span>, infrenes <span class="italic">Buecheler</span>: inferiores.</a></li><script type="text/javascript">document.getElementById('note_LCL420_16_1').style.display = "none";</script></ul></section></notes></section>