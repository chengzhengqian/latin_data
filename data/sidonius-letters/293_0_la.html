<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

sit indulgentia dignum, quod reformidant catuli tui bestiis appropinquare terribilibus corpulentisque: illud ignoro quomodo excuses, quod capreas, pecus simum, pariter et dammas in fugam pronos iacentibus
animis pectoribus erectis, passibus raris crebris latratibus prosequuntur. 12. quapropter de reliquo fructuosius retibus cassibusque scrupeas rupes atque opacandis habilia lustris plosor statarius nemora circumvenis ac, pudor si quis, temperas cursibus apertis<a class="footnoteLink" href="#note_LCL420_428_1" id="target_note_LCL420_428_1"><sup>1</sup></a> quatere campos et insidiari lepusculis Olarionensibus; quos nec est tanti, raro te insectante
superandos, copulis palam ductis inquietari, nisi forsitan, dum tibi ac patri noster Apollinaris intervenit, rectius fiet ut exerceantur. 13. exceptis iocis fac sciam tandem, quid te, quid domum circa. sed ecce dum iam epistulam, quae diu garrit, claudere optarem, subitus a Santonis nuntius; cum quo dum tui obtentu aliquid horarum sermocinanter extrahimus,
constanter asseveravit nuper vos classicum in classe cecinisse atque inter officia nunc nautae, modo militis litoribus Oceani curvis inerrare contra Saxonum pandos myoparones, quorum quot remiges





</p></section><notes><section class="footnotes"><ul><li class="note" id="note_LCL420_428_1"><a class="footnoteCrossrefLink" href="#target_note_LCL420_428_1" title="Click to highlight in text"><sup class="lineRef">1</sup>apertos <span class="italic">coni. Luetjohann.</span></a></li><script type="text/javascript">document.getElementById('note_LCL420_428_1').style.display = "none";</script></ul></section></notes></section>