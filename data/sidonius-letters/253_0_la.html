<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

debeo fidem (vivit<a class="footnoteLink" href="#note_LCL420_348_1" id="target_note_LCL420_348_1"><sup>1</sup></a> Spiritus Sanctus, omnipotens Deus noster, qui Petri voce damnavit in Simone mago cur opinaretur gratiam benedictionis pretio sese posse mercari) me in eo, quem vobis opportunum censui, nec pecuniae favere nec gratiae, sed statu satis superque trutinato personae temporis, provinciae
civitatis, virum, cuius in consequentibus raptim vita replicabitur, competentissimum credidisse.
16. benedictus Simplicius, hactenus vestri iamque abhinc nostri, modo per vos deus annuat, habendus ordinis comes, ita utrique parti vel actu vel professione respondet, ut et respublica in eo quod admiretur et ecclesia possit invenire quod diligat.
17. si natalibus servanda reverentia est, quia et hos non omittendos euangelista monstravit (nam Lucas laudationem Iohannis aggressus praestantissimum
computavit, quod de sacerdotali stirpe veniebat, et nobilitatem vitae praedicaturus prius tamen extulit familiae dignitatem): parentes ipsius aut cathedris aut tribunalibus praesederunt. inlustris
in utraque conversatione prosapia aut episcopis floruit<a class="footnoteLink" href="#note_LCL420_348_2" id="target_note_LCL420_348_2"><sup>2</sup></a> aut praefectis: ita semper huiusce maioribus aut humanum aut divinum dictare ius usui fuit.







</p></section><notes><section class="footnotes"><ul><li class="note" id="note_LCL420_348_1"><a class="footnoteCrossrefLink" href="#target_note_LCL420_348_1" title="Click to highlight in text"><sup class="lineRef">1</sup>vivit <span class="italic">codd.</span>: novit <span class="italic">Leo</span>: iuvet <span class="italic">Wilamowitz</span>: ut vivit <span class="italic">coni. Anderson.</span></a></li><script type="text/javascript">document.getElementById('note_LCL420_348_1').style.display = "none";</script><li class="note" id="note_LCL420_348_2"><a class="footnoteCrossrefLink" href="#target_note_LCL420_348_2" title="Click to highlight in text"><sup class="lineRef">2</sup>floruit <span class="italic">LMTCP</span>: claruit <span class="italic">FP<sup>2</sup>.</span></a></li><script type="text/javascript">document.getElementById('note_LCL420_348_2').style.display = "none";</script></ul></section></notes></section>