<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

viridantia saepe manus fame concolor legit? pro his tot tantisque devotionis experimentis nostri,<a class="footnoteLink" href="#note_LCL420_328_1" id="target_note_LCL420_328_1"><sup>1</sup></a> quantum
audio, facta iactura est? 4. pudeat vos, precamur,
huius foederis, nec utilis nec decori. per vos legationes meant; vobis primum pax quamquam principe absente non solum tractata reseratur, verum etiam tractanda committitur. veniabilis sit, quaesumus, apud aures vestras veritatis asperitas, cui convicii invidiam dolor eripit. parum in commune
consulitis; et, cum in concilium convenitis, non tam curae est<a class="footnoteLink" href="#note_LCL420_328_2" id="target_note_LCL420_328_2"><sup>2</sup></a> publicis mederi periculis quam privatis studere fortunis; quod utique saepe diuque facientes iam non primi comprovincialium coepistis esse, sed ultimi. 5. at quousque istae poterunt durare praestigiae? non enim diutius ipsi maiores nostri hoc nomine gloriabuntur, qui minores incipiunt non habere. quapropter vel consilio, quo potestis, statum concordiae tam turpis incidite. adhuc, si necesse est, obsideri, adhuc pugnare, adhuc esurire delectat. si vero tradimur, qui non potuimus viribus







</p></section><notes><section class="footnotes"><ul><li class="note" id="note_LCL420_328_1"><a class="footnoteCrossrefLink" href="#target_note_LCL420_328_1" title="Click to highlight in text"><sup class="lineRef">1</sup>nostri <span class="italic">vulgo</span>: nostris.</a></li><script type="text/javascript">document.getElementById('note_LCL420_328_1').style.display = "none";</script><li class="note" id="note_LCL420_328_2"><a class="footnoteCrossrefLink" href="#target_note_LCL420_328_2" title="Click to highlight in text"><sup class="lineRef">2</sup>est <span class="italic">om. MC.</span></a></li><script type="text/javascript">document.getElementById('note_LCL420_328_2').style.display = "none";</script></ul></section></notes></section>