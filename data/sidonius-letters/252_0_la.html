<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

pro omnium gratiarum privilegio decoramento lenocinamento.
et ita quipiam, in ministrando segnes in obloquendo celeres, in tractatibus otiosi in seditionibus
occupati, in caritate infirmi in factione robusti, in aemulationum conservatione stabiles in sententiarum assertione nutantes, nituntur regere ecclesiam, quos iam regi necesse erit<a class="footnoteLink" href="#note_LCL420_346_1" id="target_note_LCL420_346_1"><sup>1</sup></a> per senectam. 13. sed nec diutius placet propter paucorum ambitus multorum notare personas: hoc solum astruo, quod, cum nullum proferam nuncupatim, ille confitetur repulsam,
qui profitetur offensam. sane id liberius dico, de multitudine circumstantium multos episcopales
esse, sed totos episcopos esse non posse; et, cum singuli diversorum charismatum proprietate potiantur, sufficere omnes sibi, omnibus neminem. 14. si militarem dixero forte personam, protinus in haec verba consurgitur: “Sidonius ad clericatum quia de saeculari professione translatus est, ideo sibi assumere metropolitanum de religiosa congregatione
dissimulat; natalibus turget, dignitatum fastigatur insignibus, contemnit pauperes Christi.” 15. quapropter in praesentiarum solvam quam non tam bonorum caritati quam maledicorum suspicioni




</p></section><notes><section class="footnotes"><ul><li class="note" id="note_LCL420_346_1"><a class="footnoteCrossrefLink" href="#target_note_LCL420_346_1" title="Click to highlight in text"><sup class="lineRef">1</sup>erit <span class="italic">LT</span>: est <span class="italic">MCFP.</span> §§ 9 (everberat. . . .)—18 (. . . consilio
[siore) <span class="italic">non habet R.</span></a></li><script type="text/javascript">document.getElementById('note_LCL420_346_1').style.display = "none";</script></ul></section></notes></section>