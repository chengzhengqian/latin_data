<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2">
<section class="opener">
XIII
<span class="salute"><span class="ac">Sidonivs Svlpicio Svo Salvtem</span></span>
</section>
<p>1. Himerius antistes, filius tuus, notus mihi hactenus parum vultu, satis opinione, quae quidem in bonam partem porrigebatur, Lugdunum nuper a Tricassibus venit, quo loci mihi raptim ac breviter inspectus sanctum episcopum Lupum, facile principem
pontificum Gallicanorum, suae tam professionis magistrum quam dignitatis auctorem, morum nobis imitatione restituit. 2. deus bone, quae viro censura cum venustate, si quid vel<a class="footnoteLink" href="#note_LCL420_368_1" id="target_note_LCL420_368_1"><sup>1</sup></a> deliberet forte vel suadeat!
abundat animi sale, cum consulitur, melle, cum consulit. summa homini cura de litteris, sed maxime religiosis, in quibus eum magis occupat medulla sensuum quam spuma verborum. tota illi



 


</p></section><notes><section class="footnotes"><ul><li class="note" id="note_LCL420_368_1"><a class="footnoteCrossrefLink" href="#target_note_LCL420_368_1" title="Click to highlight in text"><sup class="lineRef">1</sup>vel <span class="italic">LRN</span>: <span class="italic">om. MTCFP.</span></a></li><script type="text/javascript">document.getElementById('note_LCL420_368_1').style.display = "none";</script></ul></section></notes></section>