<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

Aemiliano nautae decedit Venetus remex, tantum ut exiremus intravimus, Ravennam paulo post cursu dexteriore subeuntes; quo loci veterem civitatem novumque portum media via Caesaris ambigas utrum conectat an separet. insuper oppidum duplex pars interluit Padi, [certa]<a class="footnoteLink" href="#note_LCL296_356_1" id="target_note_LCL296_356_1"><sup>1</sup></a> pars alluit; qui ab alveo principali molium publicarum discerptus obiectu et per easdem derivatis tramitibus exhaustus sic dividua fluenta partitur ut praebeant moenibus circumfusa praesidium, infusa commercium. 6. hic cum peropportuna cuncta mercatui, tum praecipue quod esui competeret, deferebatur; nisi quod, cum sese hinc salsum portis pelagus impingeret, hinc cloacali pulte fossarum discursu lintrium ventilata ipse lentati languidus lapsus umoris nauticis cuspidibus
foraminato fundi glutino sordidaretur, in medio undarum sitiebamus, quia nusquam vel aquaeductuum
liquor integer vel cisterna defaecabilis vel fons inriguus vel puteus inlimis. 7. unde progressis
ad Rubiconem ventum, qui originem nomini de glarearum colore puniceo mutuabatur quique olim Gallis cisalpinis Italisque veteribus terminus erat, cum populis utrisque Hadriatici maris oppida divisui fuere. hinc Ariminum Fanumque perveni, illud




</p></section><notes><section class="footnotes"><ul><li class="note" id="note_LCL296_356_1"><a class="footnoteCrossrefLink" href="#target_note_LCL296_356_1" title="Click to highlight in text"><sup class="lineRef">1</sup>certa <span class="italic">seclusi</span>; <span class="italic">ex gloss.</span> cetera <span class="italic">corruptela orta videtur.</span></a></li><script type="text/javascript">document.getElementById('note_LCL296_356_1').style.display = "none";</script></ul></section></notes></section>