<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

exsultans Gothis insultansque Romanis, inludens praefectis conludensque numerariis, leges Theudosianas
calcans Theudoricianasque proponens veteres culpas, nova tributa perquirit. 4. proinde moras tuas citus explica et quidquid illud est quod te retentat incide. te exspectat palpitantium civium extrema libertas. quidquid sperandum, quidquid desperandum
est, fieri te medio, te praesule placet. si nullae a republica vires, nulla praesidia, si nullae, quantum rumor est, Anthemii principis opes, statuit te auctore nobilitas seu patriam dimittere seu capillos. vale.</p>
<section class="opener">
II
<span class="salute"><span class="ac">Sidonivs Domitio Svo Salvtem</span></span>
</section>
<p>1. Ruri me esse causaris, cum mihi potius queri suppetat te nunc urbe retineri. iam ver decedit aestati et per lineas sol altatus extremas in axem Scythicum radio peregrinante porrigitur. hic quid de regionis nostrae climate loquar? cuius spatia



</p></section><notes></notes></section>