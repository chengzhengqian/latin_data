<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

tuis dispositionibus augeantur, solum haereticorum numerum minui, teque quodam venatu apostolico feras Fotinianorum mentes spiritualium praedicationum
cassibus implicare, atque a tuo barbaros iam sequaces, quotiens convincuntur verbo, non exire vestigio, donec eos a profundo gurgite erroris felicissimus
animarum piscator extraxeris. 5. et horum aliqua tamen cum reliquis forsitan communicanda collegis; illud autem deberi tibi quodam, ut iurisconsulti
dicunt, praecipui titulo nec tuus poterit ire pudor infitias, quod post Gothicam depopulationem, post segetes incendio absumptas peculiari sumptu inopiae communi per desolatas Gallias gratuita frumenta misisti, cum tabescentibus fame populis nimium contulisses, si commercio fuisset species ista, non muneri.<a class="footnoteLink" href="#note_LCL420_280_1" id="target_note_LCL420_280_1"><sup>1</sup></a> vidimus angustas tuis frugibus vias; vidimus per Araris et Rhodani ripas non unum, quod unus impleveras, horreum. 6. fabularum cedant
figmenta gentilium et ille quasi in caelum relatus pro reperta spicarum novitate Triptolemus, quem Graecia sua, caementariis pictoribus significibusque<a class="footnoteLink" href="#note_LCL420_280_2" id="target_note_LCL420_280_2"><sup>2</sup></a>
illustris, sacravit templis formavit statuis effigiavit imaginibus. illum dubia fama concinnat<a class="footnoteLink" href="#note_LCL420_280_3" id="target_note_LCL420_280_3"><sup>3</sup></a>
</p></section><notes><section class="footnotes"><ul><li class="note" id="note_LCL420_280_1"><a class="footnoteCrossrefLink" href="#target_note_LCL420_280_1" title="Click to highlight in text"><sup class="lineRef">1</sup>muneri <span class="italic">Luetjohann</span>: munere.</a></li><script type="text/javascript">document.getElementById('note_LCL420_280_1').style.display = "none";</script><li class="note" id="note_LCL420_280_2"><a class="footnoteCrossrefLink" href="#target_note_LCL420_280_2" title="Click to highlight in text"><sup class="lineRef">2</sup>significibus <span class="italic">M.</span> §§ 3–9 <span class="italic">non habent LNVRT.</span></a></li><script type="text/javascript">document.getElementById('note_LCL420_280_2').style.display = "none";</script><li class="note" id="note_LCL420_280_3"><a class="footnoteCrossrefLink" href="#target_note_LCL420_280_3" title="Click to highlight in text"><sup class="lineRef">3</sup>concinnat <span class="italic">Luetjohann</span>: cantitat <span class="italic">coni. Mohr</span>: conciliat <span class="italic">codd.</span> (conciliet <span class="italic">F</span>).</a></li><script type="text/javascript">document.getElementById('note_LCL420_280_3').style.display = "none";</script></ul></section></notes></section>