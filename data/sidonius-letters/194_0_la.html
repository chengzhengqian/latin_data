<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

praeterea, quod beatissimum, nulla mentio de potestatibus aut de tributis, nullus sermo qui proderetur,
nulla persona quae proderet.<a class="footnoteLink" href="#note_LCL420_230_1" id="target_note_LCL420_230_1"><sup>1</sup></a> fabulam certe referre dignam relatu dignisque sententiis quisque potuisset: audiebatur ambitiosissime; nec erat idcirco non distincta narratio, quia laetitia permixta. inter haec otio diu<a class="footnoteLink" href="#note_LCL420_230_2" id="target_note_LCL420_230_2"><sup>2</sup></a> marcidis aliquid agere visum. 6. mox bipertitis, erat ut aetas, acclamationibus
efflagitata profertur his pila, his tabula. sphaerae primus ego signifer fui, quae mihi, ut nosti, non minus libro comes habetur. altera ex parte frater meus Domnicius,<a class="footnoteLink" href="#note_LCL420_230_3" id="target_note_LCL420_230_3"><sup>3</sup></a> homo gratiae summae, summi leporis, tesseras ceperat quatiebatque, quo velut classico ad pyrgum vocabat aleatores. nos cum caterva scholasticorum lusimus abunde, quantum<a class="footnoteLink" href="#note_LCL420_230_4" id="target_note_LCL420_230_4"><sup>4</sup></a>
membra torpore statarii laboris hebetata cursu salubri vegetarentur. 7. hic vir inlustris Philomatius, ut est illud Mantuani poetae,
<q><span class="line">ausus et ipse manu iuvenum temptare<span class="linebreak"></span> laborem,</span><span class="linebreak"></span></q>
sphaeristarum se turmalibus constanter immiscuit. pulchre enim hoc fecerat, sed cum adhuc essent







</p></section><notes><section class="footnotes"><ul><li class="note" id="note_LCL420_230_1"><a class="footnoteCrossrefLink" href="#target_note_LCL420_230_1" title="Click to highlight in text"><sup class="lineRef">1</sup>proderet nulla persona quae proderetur <span class="italic">MTCFP.</span></a></li><script type="text/javascript">document.getElementById('note_LCL420_230_1').style.display = "none";</script><li class="note" id="note_LCL420_230_2"><a class="footnoteCrossrefLink" href="#target_note_LCL420_230_2" title="Click to highlight in text"><sup class="lineRef">2</sup>diutino <span class="italic">coni. Luetjohann.</span></a></li><script type="text/javascript">document.getElementById('note_LCL420_230_2').style.display = "none";</script><li class="note" id="note_LCL420_230_3"><a class="footnoteCrossrefLink" href="#target_note_LCL420_230_3" title="Click to highlight in text"><sup class="lineRef">3</sup>Domnitius <span class="italic">C</span>: Domitius <span class="italic">F</span>: <span class="italic">Cf. Ep.</span> IV. 20.</a></li><script type="text/javascript">document.getElementById('note_LCL420_230_3').style.display = "none";</script><li class="note" id="note_LCL420_230_4"><a class="footnoteCrossrefLink" href="#target_note_LCL420_230_4" title="Click to highlight in text"><sup class="lineRef">4</sup>in quantum <span class="italic">coni. Luetjohann.</span></a></li><script type="text/javascript">document.getElementById('note_LCL420_230_4').style.display = "none";</script></ul></section></notes></section>