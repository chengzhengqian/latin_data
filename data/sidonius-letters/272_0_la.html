<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2">
<section class="opener">
XVI
<span class="salute"><span class="ac">Sidonivs Chariobavdo<a class="footnoteLink" href="#note_LCL420_386_1" id="target_note_LCL420_386_1"><sup>1</sup></a> Abbati Salvtem</span></span>
</section>
<p>1. Facis, unice in Christo patrone, rem tui pariter et amoris et moris, quod peregrini curas amici litteris mitigas consolatoriis. atque utinam mei semper sic recorderis, ut sollicitudines ipsas angore<a class="footnoteLink" href="#note_LCL420_386_2" id="target_note_LCL420_386_2"><sup>2</sup></a> succiduo concatenatas, qui exhortator attenuas, intercessor incidas! 2. de cetero, libertos tuos causis quas iniunxeras expeditis reverti puto, quos ita strenue constat rem peregisse, ut nec eguerint adiuvari. per quos nocturnalem cucullum, quo membra confecta
ieiuniis inter orandum cubandumque dignanter tegare, transmisi, quamquam non opportune species villosa mittatur hieme finita iamque temporibus aestatis appropinquantibus. vale.</p>
</section><notes><section class="footnotes"><ul><li class="note" id="note_LCL420_386_1"><a class="footnoteCrossrefLink" href="#target_note_LCL420_386_1" title="Click to highlight in text"><sup class="lineRef">1</sup><span class="sc">chariobaldo</span> <span class="italic">T.</span></a></li><script type="text/javascript">document.getElementById('note_LCL420_386_1').style.display = "none";</script><li class="note" id="note_LCL420_386_2"><a class="footnoteCrossrefLink" href="#target_note_LCL420_386_2" title="Click to highlight in text"><sup class="lineRef">2</sup>languore <span class="italic">coni. Semple</span>: anguore <span class="italic">MTFP</span>: angore.</a></li><script type="text/javascript">document.getElementById('note_LCL420_386_2').style.display = "none";</script></ul></section></notes></section>