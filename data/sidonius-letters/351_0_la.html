<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

cadente,<a class="footnoteLink" href="#note_LCL420_544_1" id="target_note_LCL420_544_1"><sup>1</sup></a> Aristoteles brachio exerto<a class="footnoteLink" href="#note_LCL420_544_2" id="target_note_LCL420_544_2"><sup>2</sup></a> Xenocrates crure collecto, Heraclitus fletu oculis clausis Democritus
risu labris apertis, Chrysippus digitis propter numerorum indicia constrictis, Euclides propter mensurarum spatia laxatis, Cleanthes propter utrumque
corrosis. 15. quin potius experietur, quisque conflixerit, Stoicos Cynicos Peripateticos haeresiarchas
propriis armis, propriis quoque concuti machinamentis. nam sectatores eorum, Christiano dogmati ac sensui si repugnaverint, mox te magistro ligati vernaculis implicaturis in retia sua praecipites implagabuntur, syllogismis tuae propositionis uncatis
volubilem tergiversantum linguam inhamantibus,
dum spiris categoricis lubricas quaestiones tu potius innodas acrium more medicorum, qui remedium
contra venena, cum ratio compellit, et de serpente conficiunt. 16. sed hoc temporibus istis sub tuae tantum vel contemplatione conscientiae vel virtute doctrinae. nam quis aequali vestigia tua gressu sequatur, cui datum est soli loqui melius quam didiceris, vivere melius quam loquaris? quocirca




</p></section><notes><section class="footnotes"><ul><li class="note" id="note_LCL420_544_1"><a class="footnoteCrossrefLink" href="#target_note_LCL420_544_1" title="Click to highlight in text"><sup class="lineRef">1</sup>cadente <span class="italic">cod. Laur.</span> xlv. 26 <span class="italic">et alii</span>: candente <span class="italic">MCFP.</span></a></li><script type="text/javascript">document.getElementById('note_LCL420_544_1').style.display = "none";</script><li class="note" id="note_LCL420_544_2"><a class="footnoteCrossrefLink" href="#target_note_LCL420_544_2" title="Click to highlight in text"><sup class="lineRef">2</sup>extento <span class="italic">C.</span></a></li><script type="text/javascript">document.getElementById('note_LCL420_544_2').style.display = "none";</script></ul></section></notes></section>