<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

comes ad hoc sententiam inclinat, ut me, postquam in silentio decurri tres olympiadas, tam pudeat novum poema conficere quam pigeat. 3. huc<a class="footnoteLink" href="#note_LCL420_562_1" id="target_note_LCL420_562_1"><sup>1</sup></a> item nefas etiam difficilia factu tibi negari, cuius affectum tanto minus decipi decet, quanto constantius
nil repulsam veretur. tenebimus igitur quippiam medium et sicut epigrammata recentia modo nulla dictabo, ita litteras, si quae iacebunt versu refertae, scilicet ante praesentis officii necessitatem,
mittam tibi, petens, ne tu sis eatenus iustitiae
praevaricator, ut me opineris numquam ab huiusmodi conscriptione temperaturum. neque enim suffragio tuo minus augear, si forte digneris iam modestum potius quam facetum &lt;me&gt;<a class="footnoteLink" href="#note_LCL420_562_2" id="target_note_LCL420_562_2"><sup>2</sup></a> existimare.
vale.</p>
<section class="opener">
XIII
<span class="salute"><span class="ac">Sidonivs Tonantio Svo Salvtem</span></span>
</section>
<p>1. Est quidem, fateor, versibus meis sententia tua tam plausibilis olim, tam favorabilis, ut poetarum me quibusque lectissimis comparandum putes, certe compluribus anteponendum. crederem tibi, si non, ut multum sapis, ita quoque multum me amares. hinc est, quod de laudibus meis caritas tua mentiri




</p></section><notes><section class="footnotes"><ul><li class="note" id="note_LCL420_562_1"><a class="footnoteCrossrefLink" href="#target_note_LCL420_562_1" title="Click to highlight in text"><sup class="lineRef">1</sup>hoc <span class="italic">FP.</span></a></li><script type="text/javascript">document.getElementById('note_LCL420_562_1').style.display = "none";</script><li class="note" id="note_LCL420_562_2"><a class="footnoteCrossrefLink" href="#target_note_LCL420_562_2" title="Click to highlight in text"><sup class="lineRef">2</sup>me <span class="italic">add. Mohr.</span></a></li><script type="text/javascript">document.getElementById('note_LCL420_562_2').style.display = "none";</script></ul></section></notes></section>