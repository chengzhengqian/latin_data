<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

copiosus, dulcis elatus, et quoslibet lyricos dithyrambos amoenitate poetica et historica veritate supereminet. idque tuum in illo peculiare, quod servatis metrorum pedibus pedum syllabis syllabarumque naturis intra spatii sui terminum verba ditia versus pauper includit nec artati carminis brevitas longitudinem phalerati sermonis eliminat; ita tibi facile factu est minutis trochaeis minutioribusque pyrrhichiis non solum molossicas anapaesticasque
ternarias sed epitritorum etiam paeonumque quaternatas<a class="footnoteLink" href="#note_LCL420_76_1" id="target_note_LCL420_76_1"><sup>1</sup></a> supervenire iuncturas. 9. excrescit amplitudo proloquii angustias regulares et tamquam parvo auro grandis gemma vix capitur emicatque ut equi potentis animositas, cui frementi, si inter tesqua vel confraga frenorum lege teneatur, intellegis non tam cursum deesse quam campum. quid multis? arbitro me in utroque genere dicendi nec Athenae sic Atticae nec Musae sic musicae iudicabuntur, si modo mihi vel censendi copiam desidia longior non ademit. nam dum inpactae professionis obtentu novum scribendi morem gradatim appeto et veterem saltuatim dedisco, de bono oratore nil amplius habeo quam quod malus poeta esse plus coepi. 10. proin, quaeso, delicti huius mihi gratiam facias, quod



</p></section><notes><section class="footnotes"><ul><li class="note" id="note_LCL420_76_1"><a class="footnoteCrossrefLink" href="#target_note_LCL420_76_1" title="Click to highlight in text"><sup class="lineRef">1</sup>quaternas <span class="italic">MTCFPRVN</span>: quaternatas <span class="italic">L</span>: quaternarias <span class="italic">coni. Malcolm Burke.</span></a></li><script type="text/javascript">document.getElementById('note_LCL420_76_1').style.display = "none";</script></ul></section></notes></section>