<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2">
<section class="opener">
IX
<span class="salute"><span class="ac">Sidonivs Indvstrio Svo Salvtem</span></span>
</section>
<p>1. Interveni proxime Vettio<a class="footnoteLink" href="#note_LCL420_96_1" id="target_note_LCL420_96_1"><sup>1</sup></a> inlustri viro et actiones eius cotidianas penitissime et veluti ex otio inspexi. quas quoniam dignas cognitu inveni, non indignas relatu existimavi. primore loco, quod iure ceteris laudibus anteponemus, servat inlaesam domino domus par pudicitiam; servi utiles: rustici morigeri, urbani amici oboedientes patronoque contenti; mensa non minus pascens hospitem quam clientem; humanitas grandis grandiorque sobrietas. 2. illa leviora, quod ipse, quem loquimur, in equis canibus accipitribus instituendis spectandis circumferendis nulli secundus; summus nitor in vestibus, cultus in cingulis, splendor in phaleris; pomposus incessus, animus serius (iste publicam fidem, ille privatam asserit dignitatem); remissio non vitians, correptio non cruentans, et severitas eius temperamenti, quae non sit taetra sed tetrica. 3. inter haec sacrorum voluminum lectio frequens, per quam inter edendum saepius sumit animae cibum; psalmos crebro lectitat,


 

</p></section><notes><section class="footnotes"><ul><li class="note" id="note_LCL420_96_1"><a class="footnoteCrossrefLink" href="#target_note_LCL420_96_1" title="Click to highlight in text"><sup class="lineRef">1</sup>Vettio <span class="italic">L</span>: vectio.</a></li><script type="text/javascript">document.getElementById('note_LCL420_96_1').style.display = "none";</script></ul></section></notes></section>