<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">
capiebat, cum repente puer familiaris adstitit vultuosus.
cui nos: “quid ita?” et ille: “lectorem,”
inquit, “Constantem nomine pro foribus vidi a dominis Simplicio et Apollinare redeuntem; dedit quidem litteras quas acceperat sed perdidit quas recepit.” 3. quibus agnitis serenitas laetitiae meae confestim nubilo superducti maeroris insorduit tantamque mihi bilem nuntii huiusce contrarietas excitavit, ut per plurimos dies illum ipsum hermam stolidissimum venire ante oculos meos inexoratus arcuerim, laturus aegre, si mihi apices aut quoscumque
aut quorumcumque non redderet, taceam vestros, qui mihi, dum recti compos animus durat, minime frequentes maxime desiderabiles iudicabuntur. 4. at postquam nostra sensim temporis intervallo ira defremuit, percontor admissum,<a class="footnoteLink" href="#note_LCL420_112_1" id="target_note_LCL420_112_1"><sup>1</sup></a> num verbo quippiam
praeterea detulisset. respondit ipse, quamquam
esset trepidus et sternax et prae reatu balbutiret
ore, caecutiret intuitu, totum quo instrui, quo delectari valerem, paginis quae intercidissent fuisse mandatum. quocirca recurrite ad pugillares, replicate
membranas et scripta rescribite. tamdiu enim aequanimiter admitto, ut desiderio meo sinister
eventus officiat, donec ad vos nostro sermone perveniat
ad nos vestrum non pervenisse sermonem. valete.</p>
</section><notes><section class="footnotes"><ul><li class="note" id="note_LCL420_112_1"><a class="footnoteCrossrefLink" href="#target_note_LCL420_112_1" title="Click to highlight in text"><sup class="lineRef">1</sup>admissum <span class="italic">LN</span><sup>1</sup>: <span class="italic">om. rell.</span></a></li><script type="text/javascript">document.getElementById('note_LCL420_112_1').style.display = "none";</script></ul></section></notes></section>