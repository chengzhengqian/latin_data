<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">
ecclesiarum culmina strui, quo vix alius auderet vetusta sarcire. 2. quod restat, optamus, ut deo nostro per uberes annos, sicut vota redditis, ita reddenda voveatis, idque non solum religione celata, sed et conversione manifesta; mitigatoque temporum statu tam desiderio meo Christus indulgeat quam Rutenorum, ut possitis et pro illis offerre sacrificia, qui iam pro vobis offertis altaria. 3. de cetero, quamquam et<a class="footnoteLink" href="#note_LCL420_122_1" id="target_note_LCL420_122_1"><sup>1</sup></a> extremus autumnus iam diem breviat et viatorum sollicitas aures foliis toto nemore labentibus crepulo fragore circumstrepit inque castellum, ad quod invitas, utpote Alpinis rupibus cinctum, sub vicinitate brumali difficilius escenditur,<a class="footnoteLink" href="#note_LCL420_122_2" id="target_note_LCL420_122_2"><sup>2</sup></a> nos tamen deo praevio per tuorum montium latera confragosa venientes nec subiectas cautes nec superiectas nives expavescemus, quamvis iugorum profunda declivitas aggere cocleatim fracto saepe redeunda sit, quia, et si nulla sollemnitas, tu satis dignus es, ut est Tullianum illud, propter quem Thespiae visantur. vale.</p>
</section><notes><section class="footnotes"><ul><li class="note" id="note_LCL420_122_1"><a class="footnoteCrossrefLink" href="#target_note_LCL420_122_1" title="Click to highlight in text"><sup class="lineRef">1</sup>et <span class="italic">seclud. Luetjohann.</span></a></li><script type="text/javascript">document.getElementById('note_LCL420_122_1').style.display = "none";</script><li class="note" id="note_LCL420_122_2"><a class="footnoteCrossrefLink" href="#target_note_LCL420_122_2" title="Click to highlight in text"><sup class="lineRef">2</sup>ascenditur <span class="italic">MTCFP.</span></a></li><script type="text/javascript">document.getElementById('note_LCL420_122_2').style.display = "none";</script></ul></section></notes></section>