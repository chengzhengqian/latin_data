<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">
fratri etiam tuo Ecdicio, cuius aeque titulis ac meis gaudes, honor patricius accedit, celerrime, si cogites eius aetatem, si merita, tardissime. namque ille iam pridem suffragium dignitatis ineundae non solvit in lance sed in acie, aerariumque publicum ipse privatus non pecuniis sed manubiis locupletavit. 2. hoc tamen sancte Iulius Nepos, armis pariter summus Augustus ac moribus, quod decessoris Anthemii fidem fratris tui sudoribus obligatam, quo citior,<a class="footnoteLink" href="#note_LCL420_222_1" id="target_note_LCL420_222_1"><sup>1</sup></a> hoc laudabilior absolvit; siquidem iste complevit, quod ille saepissime pollicebatur. quo fit, ut deinceps pro republica optimus quisque possit ac debeat, si quid cuipiam virium est, quia securus, hinc avidus impendere, quandoquidem mortuo quoque imperatore laborantum devotioni quicquid spoponderit
princeps, semper redhibet principatus. 3. interea tu, si affectum tuum bene colligo, hisce compertis magnum solacium inter adversa maxima capis nec animum tuum a tramite communium gaudiorum vicinae quoque obsidionis terror exorbitat. novi enim probe ne meo quidem te, quem ex lege






</p></section><notes><section class="footnotes"><ul><li class="note" id="note_LCL420_222_1"><a class="footnoteCrossrefLink" href="#target_note_LCL420_222_1" title="Click to highlight in text"><sup class="lineRef">1</sup>citior <span class="italic">Luetjohann</span>: citerior.</a></li><script type="text/javascript">document.getElementById('note_LCL420_222_1').style.display = "none";</script></ul></section></notes></section>