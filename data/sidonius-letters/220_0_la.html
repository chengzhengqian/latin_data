<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">
per rudes adhuc et Dodonigenas populos duabus vagum navibus, quibus poetae deinceps formam draconum deputaverunt, ignotam circumtulisse sementem.
tu, ut de mediterranea taceam largitate, victum civitatibus Tyrrheni maris erogaturus granariis
tuis duo potius flumina quam duo navigia complesti.
7. sed si forte Achaicis Eleusinae superstitionis
exemplis tamquam non idoneis religiosus laudatus offenditur, seposita mystici intellectus reverentia venerabilis patriarchae Ioseph historialem diligentiam comparemus, qui contra sterilitatem septem uberes annos insecuturam facile providit remedium, quod praevidit. secundum tamen moralem
sententiam nihil iudicio meo minor est qui in superveniente simili necessitate non divinat et subvenit. 8. quapropter, etsi ad integrum conicere non possum, quantas tibi gratias Arelatenses<a class="footnoteLink" href="#note_LCL420_282_1" id="target_note_LCL420_282_1"><sup>1</sup></a> Reienses,<a class="footnoteLink" href="#note_LCL420_282_2" id="target_note_LCL420_282_2"><sup>2</sup></a> Avenniocus Arausionensis quoque et Albensis, Valentinaeque nec non et Tricastinae urbis possessor exsolvat, quia difficile est eorum ex asse vota metiri, quibus noveris alimoniam sine asse collatam,








</p></section><notes><section class="footnotes"><ul><li class="note" id="note_LCL420_282_1"><a class="footnoteCrossrefLink" href="#target_note_LCL420_282_1" title="Click to highlight in text"><sup class="lineRef">1</sup>Arelatensis <span class="italic">Luetjohann.</span> V. Additional Notes, p. 611.</a></li><script type="text/javascript">document.getElementById('note_LCL420_282_1').style.display = "none";</script><li class="note" id="note_LCL420_282_2"><a class="footnoteCrossrefLink" href="#target_note_LCL420_282_2" title="Click to highlight in text"><sup class="lineRef">2</sup>Reienses <span class="italic">Mohr</span>: Regensis <span class="italic">Luetjohann</span>: regensens <span class="italic">codd.</span> (regenses <span class="italic">F</span>).</a></li><script type="text/javascript">document.getElementById('note_LCL420_282_2').style.display = "none";</script></ul></section></notes></section>