<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

schedium temere iacens chartulis putribus ac veternosis continebatur, raptim coactimque translator festinus exscripsi, tempore hiberno nil retardatus, quin actutum iussa complerem, licet antiquarium moraretur insiccabilis gelu pagina et calamo durior gutta, quam iudicasses imprimentibus digitis non fluere sed frangi. sic quoque tamen compotem officii prius agere curavi, quam duodecimum nostrum, quem Numae mensem vos nuncupatis, Favonius flatu teporo pluviisque natalibus maritaret. 3. restat,
ut te arbitro non reposcamur res omnino discrepantissimas, maturitatem celeritatemque. nam quotiens liber quispiam scribi cito iubetur, non tantum honorem spectat auctor a merito quantum ab obsequio. de reliquo, quia tibi nuper ad Gelasium virum sat benignissimum missos iambicos<a class="footnoteLink" href="#note_LCL420_598_1" id="target_note_LCL420_598_1"><sup>1</sup></a> placuisse pronuntias, per hos te quoque Mytilenaei oppidi vernulas munerabor.</p>
<blockquote><p>
<span class="line">Iam per altemum pelagus loquendi</span><span class="linebreak"></span>
<span class="line">egit audacem mea cymba cursum</span><span class="linebreak"></span>
<span class="line">nec bipertito timuit fluento</span><span class="linebreak"></span>
<span class="line indent5">flectere clavum.</span><span class="linebreak"></span>
</p></blockquote>
</section><notes><section class="footnotes"><ul><li class="note" id="note_LCL420_598_1"><a class="footnoteCrossrefLink" href="#target_note_LCL420_598_1" title="Click to highlight in text"><sup class="lineRef">1</sup>iambos <span class="italic">coni. Luetjohann.</span></a></li><script type="text/javascript">document.getElementById('note_LCL420_598_1').style.display = "none";</script></ul></section></notes></section>