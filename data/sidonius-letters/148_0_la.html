<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

comitantum forma et in pace terribilis; quorum pedes primi perone saetoso talos adusque vinciebantur;
genua crura suraeque sine tegmine; praeter hoc vestis alta stricta versicolor vix appropinquans poplitibus exertis; manicae sola brachiorum principia velantes; viridantia saga limbis marginata puniceis; penduli ex umero gladii balteis supercurrentibus strinxerant clausa bullatis latera rhenonibus. 3. eo quo comebantur ornatu muniebantur; lanceis uncatis securibusque missibilibus<a class="footnoteLink" href="#note_LCL420_138_1" id="target_note_LCL420_138_1"><sup>1</sup></a> dextrae refertae clipeis laevam partem adumbrantibus, quorum lux in orbibus nivea, fulva in umbonibus ita censum prodebat
ut studium. cuncta prorsus huiusmodi, ut in actione thalamorum non appareret minor Martis pompa quam Veneris. sed quid haec pluribus? spectaculo tali sola praesentia tua defuit. nam cum viderem quae tibi pulchra sunt non te<a class="footnoteLink" href="#note_LCL420_138_2" id="target_note_LCL420_138_2"><sup>2</sup></a> videre, ipsam eo tempore desiderii tui inpatientiam desideravi. vale.</p>
<section class="opener">
XXI
<span class="salute"><span class="ac">Sidonivs Apro Svo Salvtem</span></span>
</section>
<p>1. Est quidem princeps in genere monstrando partis paternae praerogativa, sed tamen multum est,






</p></section><notes><section class="footnotes"><ul><li class="note" id="note_LCL420_138_1"><a class="footnoteCrossrefLink" href="#target_note_LCL420_138_1" title="Click to highlight in text"><sup class="lineRef">1</sup>missilibus <span class="italic">VR.</span></a></li><script type="text/javascript">document.getElementById('note_LCL420_138_1').style.display = "none";</script><li class="note" id="note_LCL420_138_2"><a class="footnoteCrossrefLink" href="#target_note_LCL420_138_2" title="Click to highlight in text"><sup class="lineRef">2</sup>te non <span class="italic">TC.</span></a></li><script type="text/javascript">document.getElementById('note_LCL420_138_2').style.display = "none";</script></ul></section></notes></section>