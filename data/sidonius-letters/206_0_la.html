<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

necessitate litis adiecta in remedium mali duplicis perfectionem vestrae consolationis expetere festinat, gratanter habitura, sive istud tibi peregrinatio brevis seu longum computetur officium. 2. igitur praefata venerabilis fratris mei nunc iam presbyteri Agrippini, ne iniuriosum sit dixisse nequitiis, certe fatigatur argutiis; qui abutens inbecillitate matronae non desistit spiritalis animae serenitatem saecularium versutiarum flatibus turbidare; cui filii nec post multo nepotis amissi duae pariter plagae recentes ad diuturni viduvii vulnus adduntur. 3. temptavimus
inter utrumque componere, nos maxume, quibus in eos novum ius professio vetustumque faciebant amicitiae, aliqua censentes, suadentes quaepiam, plurima supplicantes; quodque miremini, in omnem concordiae statum promptius a feminea parte descensum<a class="footnoteLink" href="#note_LCL420_254_1" id="target_note_LCL420_254_1"><sup>1</sup></a> est. et quamquam se altius profuturum<a class="footnoteLink" href="#note_LCL420_254_2" id="target_note_LCL420_254_2"><sup>2</sup></a>
filiae paterna iactaret praerogativa, nurui tamen magis placuit munificentiae socrualis oblatio. 4. iurgium interim semisopitum vestris modo sinibus infertur. pacificate certantes, et pontificalis auctoritate
censurae suspectis sibi partibus indicite gratiam, dicite veritatem. sancta enim Eutropia, si quid






</p></section><notes><section class="footnotes"><ul><li class="note" id="note_LCL420_254_1"><a class="footnoteCrossrefLink" href="#target_note_LCL420_254_1" title="Click to highlight in text"><sup class="lineRef">1</sup>descensum <span class="italic">Luetjohann</span>: discensum <span class="italic">L</span>: discessum.</a></li><script type="text/javascript">document.getElementById('note_LCL420_254_1').style.display = "none";</script><li class="note" id="note_LCL420_254_2"><a class="footnoteCrossrefLink" href="#target_note_LCL420_254_2" title="Click to highlight in text"><sup class="lineRef">2</sup>profuturam <span class="italic">coni. Mohr.</span></a></li><script type="text/javascript">document.getElementById('note_LCL420_254_2').style.display = "none";</script></ul></section></notes></section>