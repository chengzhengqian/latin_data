<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">
orationibus potius in caelum ferre quam plausibus. 8. primum tamen nosse vos par est, in quas me obloquiorum Scyllas et in quos linguarum, sed humanarum, latratus quorundam vos infamare conantum turbo coniecerit. est enim haec quaedam vis malis moribus, ut innocentiam multitudinis devenustent scelera paucorum, cum tamen e diverso bonorum raritas flagitia multorum nequeat excusare virtutibus communicatis. 9. si quempiam nominavero
monachorum, quamvis illum, Paulis Antoniis, Hilarionibus Macariis conferendum, sectatae anachoreseos 
praerogativa comitetur, aures ilico meas incondito tumultu circumstrepitas<a class="footnoteLink" href="#note_LCL420_342_1" id="target_note_LCL420_342_1"><sup>1</sup></a> ignobilium pumilionum murmur everberat conquerentum: “hic qui nominatur,” inquiunt, “non episcopi, sed potius abbatis complet officium et intercedere magis pro animabus apud caelestem quam pro corporibus apud terrenum iudicem potest.” sed quis non exacerbescat,
cum videat sordidari virtutum sinceritatem criminatione vitiorum? 10. si eligimus humilem, vocatur abiectus: si proferimus erectum, superbire censetur; si minus institutum, propter imperitiam





</p></section><notes><section class="footnotes"><ul><li class="note" id="note_LCL420_342_1"><a class="footnoteCrossrefLink" href="#target_note_LCL420_342_1" title="Click to highlight in text"><sup class="lineRef">1</sup>circumstrepitans <span class="italic">Leo.</span></a></li><script type="text/javascript">document.getElementById('note_LCL420_342_1').style.display = "none";</script></ul></section></notes></section>