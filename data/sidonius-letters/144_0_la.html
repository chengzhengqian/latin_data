<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2">
<section class="opener">
XVIII
<span class="salute"><span class="ac">Sidonivs Lvcontio Svo Salvtem</span></span>
</section>
<p>1. Oblivisceris quod rogaris eque contrario, si quid iniungas, ex asse meministi. repetere perlongum est de cito reditu quae tu tuique promiseritis mihi meisque,
quorum omnium non sunt vel minima completa. quin potius, cum fugam a nobis machinaremini, quo reversuros ad sacrum pascha vos putaremus, nullae graves sarcinae ad praedium ex oppido ductae, nulla serraca, nulla esseda subvehendis oneribus adtrahebantur.
2. utque de matronalium partium nil querar fraude, quas cum expeditis tulistis impedimentis, tuque fraterque communis Volusianus vix singulorum clientum puerorumque comitatu ambiebamini; per quod sollicitudinem prosequentum vana mox recurrendi
spe fefellistis; certe frater Volusianus, qui forte pergens in praedia Baiocassina totamque<a class="footnoteLink" href="#note_LCL420_130_1" id="target_note_LCL420_130_1"><sup>1</sup></a> provinciam Lugdunensem secundam pervagaturus,<a class="footnoteLink" href="#note_LCL420_130_2" id="target_note_LCL420_130_2"><sup>2</sup></a> expectationem
nostram specie brevioris itineris elusit. 3. et nunc ipse sic multis contra fidem diebus otiabundus ais tibi si quas postea luserim metro nugas mitti



 


</p></section><notes><section class="footnotes"><ul><li class="note" id="note_LCL420_130_1"><a class="footnoteCrossrefLink" href="#target_note_LCL420_130_1" title="Click to highlight in text"><sup class="lineRef">1</sup>totamque <span class="italic">codd.</span>: totam <span class="italic">Luetjohann</span>: qui <span class="italic">post</span> Volusianus <span class="italic">secludere voluit Leo.</span></a></li><script type="text/javascript">document.getElementById('note_LCL420_130_1').style.display = "none";</script><li class="note" id="note_LCL420_130_2"><a class="footnoteCrossrefLink" href="#target_note_LCL420_130_2" title="Click to highlight in text"><sup class="lineRef">2</sup>pervagaturus <span class="italic">codd.</span>: pervagatur <span class="italic">Luetjohann.</span></a></li><script type="text/javascript">document.getElementById('note_LCL420_130_2').style.display = "none";</script></ul></section></notes></section>