<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

secretus, possis animo advertere quod servet istam pro consuetudine potius quam pro ratione reverentiam.
reliquum mane regni administrandi cura sibi deputat. circumsistit sellam comes armiger; pellitorum turba satellitum ne absit, admittitur, ne obstrepat, eliminatur, sicque pro foribus immurmurat exclusa velis, inclusa cancellis. inter haec intromissis
gentium legationibus audit plurima, pauca respondet; si quid tractabitur, differt; si quid expedietur, accelerat. hora est secunda: surgit e solio aut thesauris inspiciendis vacaturus aut stabulis. 5. si venatione nuntiata procedit, arcum lateri innectere citra gravitatem regiam iudicat; quem tamen, si comminus avem feramque aut venanti aut vianti fors obtulerit, manui post tergum reflexae puer inserit nervo lorove fluitantibus; quem sicut puerile computat gestare thecatum, ita muliebre accipere iam tensum. igitur acceptum modo sinuatis<a class="footnoteLink" href="#note_LCL296_338_1" id="target_note_LCL296_338_1"><sup>1</sup></a>
e regione capitibus intendit, modo ad talum pendulum nodi parte conversa languentem chordae laqueum vagantis digito superlabente prosequitur; et mox spicula capit implet expellit; quidve cupias percuti prior admonet ut eligas<a class="footnoteLink" href="#note_LCL296_338_2" id="target_note_LCL296_338_2"><sup>2</sup></a>; eligis quid feriat:





</p></section><notes><section class="footnotes"><ul><li class="note" id="note_LCL296_338_1"><a class="footnoteCrossrefLink" href="#target_note_LCL296_338_1" title="Click to highlight in text"><sup class="lineRef">1</sup>sinuatis <span class="italic">FR</span>: insinuatis.</a></li><script type="text/javascript">document.getElementById('note_LCL296_338_1').style.display = "none";</script><li class="note" id="note_LCL296_338_2"><a class="footnoteCrossrefLink" href="#target_note_LCL296_338_2" title="Click to highlight in text"><sup class="lineRef">2</sup>ut eligas <span class="italic">add. ego.</span></a></li><script type="text/javascript">document.getElementById('note_LCL296_338_2').style.display = "none";</script></ul></section></notes></section>