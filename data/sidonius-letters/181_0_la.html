<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

eloquens ultro in familiam patriciam adscivit, licet illi ad hoc, ut sileam de genere vel censu, aetas venustas pudor patrocinarentur. sed, ut comperi, erubescebat iam etiam<a class="footnoteLink" href="#note_LCL420_204_1" id="target_note_LCL420_204_1"><sup>1</sup></a> tunc vir serius et formae dote placuisse, quippe cui merito ingenii suffecisset adamari. et vere<a class="footnoteLink" href="#note_LCL420_204_2" id="target_note_LCL420_204_2"><sup>2</sup></a> optimus quisque morum praestantius
pulchritudine placet; porro autem praetervolantia
corporis decoramenta currentis aevi profectu defectuque labascunt. hunc quoque manente
sententia Galliis post praefectus Priscus Valerianus consiliis suis tribunalibusque sociavit, iudicium antiquum perseverantissime tenens, ut cui scientiae obtentu iunxerat subolem, iungeret et dignitatem. 3. tua vero tam clara, tam spectabilis dictio est, ut illi divisio Palaemonis gravitas Gallionis, abundantia Delphidii Agroecii disciplina, fortitudo Alcimi Adelphii teneritudo, rigor Magni dulcedo Victorii non modo non superiora sed vix aequiperabilia
scribant. sane ne videar tibi sub hoc quasi









</p></section><notes><section class="footnotes"><ul><li class="note" id="note_LCL420_204_1"><a class="footnoteCrossrefLink" href="#target_note_LCL420_204_1" title="Click to highlight in text"><sup class="lineRef">1</sup>etiam <span class="italic">LMTFP</span>: <span class="italic">om.alii.</span></a></li><script type="text/javascript">document.getElementById('note_LCL420_204_1').style.display = "none";</script><li class="note" id="note_LCL420_204_2"><a class="footnoteCrossrefLink" href="#target_note_LCL420_204_2" title="Click to highlight in text"><sup class="lineRef">2</sup>vere <span class="italic">cdd. pler.</span>: vero.</a></li><script type="text/javascript">document.getElementById('note_LCL420_204_2').style.display = "none";</script></ul></section></notes></section>