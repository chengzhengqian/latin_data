<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2">
<blockquote><p>
<span class="line">vernans herbida crusta sapphiratos</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>flectit per prasinum vitrum lapillos.</span><span class="linebreak"></span>
<span class="line">huic est porticus applicata triplex</span><span class="linebreak"></span>
<span class="line">fulmentis Aquitanicis superba,</span><span class="linebreak"></span>
<span class="line">ad cuius specimen remotiora</span><span class="linebreak"></span>
<span class="line">claudunt atria porticus secundae,</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>et campum medium procul locatas</span><span class="linebreak"></span>
<span class="line">vestit saxea silva per columnas.</span><span class="linebreak"></span>
<span class="line">hinc agger sonat, hinc Arar resultat,</span><span class="linebreak"></span>
<span class="line">hinc sese pedes atque eques reflectit</span><span class="linebreak"></span>
<span class="line">stridentum et moderator essedorum,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>curvorum hinc chorus helciariorum</span><span class="linebreak"></span>
<span class="line">responsantibus alleluia ripis</span><span class="linebreak"></span>
<span class="line">ad Christum levat amnicum celeuma.</span><span class="linebreak"></span>
<span class="line">sic, sic psallite, nauta vel viator;</span><span class="linebreak"></span>
<span class="line">namque iste est locus omnibus petendus,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>omnes quo via ducit ad salutem.</span><span class="linebreak"></span></p></blockquote>
<p>5. Ecce parui tamquam iunior imperatis: tu
modo fac memineris multiplicato me faenore remunerandum,
quoque id facilius possis voluptuosiusque,
opus est ut sine dissimulatione lectites, sine
fine lecturias; neque patiaris ut te ab hoc proposito
propediem coniunx domum feliciter ducenda deflectat.
sisque oppido meminens quod olim Marcia
Hortensio, Terentia Tullio, Calpurnia Plinio, Pudentilla
Apuleio, Rusticiana Symmacho legentibus
meditantibusque candelas et candelabra tenuerunt.
6. certe si praeter oratoriam<a class="footnoteLink" href="#note_LCL296_466_1" id="target_note_LCL296_466_1"><sup>1</sup></a> contubernio feminarum
poeticum ingenium et oris tui limam frequentium
studiorum cotibus expolitam quereris obtundi, reminiscere



</p></section><notes><section class="footnotes"><ul><li class="note" id="note_LCL296_466_1"><a class="footnoteCrossrefLink" href="#target_note_LCL296_466_1" title="Click to highlight in text"><sup class="lineRef">1</sup>rem oratoriam <span class="italic">codd. plerique: fortasse</span> artem oratoriam.</a></li><script type="text/javascript">document.getElementById('note_LCL296_466_1').style.display = "none";</script></ul></section></notes></section>