<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

ad hoc opportunitas in exemplis fides in testimoniis, proprietas in epithetis urbanitas in figuris, virtus in argumentis pondus in sensibus, flumen in verbis fulmen in clausulis. 3. structura vero fortis et firma coniunctionumque perfacetarum nexa caesuris insolubilibus sed nec hinc minus lubrica et levis<a class="footnoteLink" href="#note_LCL420_526_1" id="target_note_LCL420_526_1"><sup>1</sup></a> ac modis omnibus erotundata quaeque lectoris linguam
inoffensam decenter expediat, ne salebrosas passa iuncturas per cameram palati volutata balbutiat;
tota denique liquida prorsus et ductilis, veluti cum crystallinas crustas aut oncyhitinas<a class="footnoteLink" href="#note_LCL420_526_2" id="target_note_LCL420_526_2"><sup>2</sup></a> non impacto digitus ungue perlabitur, quippe si nihil eum rimosis obicibus exceptum tenax fractura remoretur. 4. quid plura? non extat ad praesens vivi hominis oratio, quam peritia tua non sine labore transgredi queat ac supervadere. unde et prope suspicor, domine papa, propter eloquium exundans atque ineffabile (venia sit dicto) te superbire. sed licet bono fulgeas ut conscientiae sic dictionis ordinatissimae,<a class="footnoteLink" href="#note_LCL420_526_3" id="target_note_LCL420_526_3"><sup>3</sup></a>
nos tibi tamen minime sumus refugiendi, qui bene scripta laudamus, etsi laudanda non scribimus.





</p></section><notes><section class="footnotes"><ul><li class="note" id="note_LCL420_526_1"><a class="footnoteCrossrefLink" href="#target_note_LCL420_526_1" title="Click to highlight in text"><sup class="lineRef">1</sup><span class="italic">post</span> levis <span class="italic">deficit L.</span></a></li><script type="text/javascript">document.getElementById('note_LCL420_526_1').style.display = "none";</script><li class="note" id="note_LCL420_526_2"><a class="footnoteCrossrefLink" href="#target_note_LCL420_526_2" title="Click to highlight in text"><sup class="lineRef">2</sup>onychitinas <span class="italic">Luetjohann</span>: onychintinas <span class="italic">aut</span> onichintinas.</a></li><script type="text/javascript">document.getElementById('note_LCL420_526_2').style.display = "none";</script><li class="note" id="note_LCL420_526_3"><a class="footnoteCrossrefLink" href="#target_note_LCL420_526_3" title="Click to highlight in text"><sup class="lineRef">3</sup>ornatissimae <span class="italic">coni. Anderson.</span></a></li><script type="text/javascript">document.getElementById('note_LCL420_526_3').style.display = "none";</script></ul></section></notes></section>