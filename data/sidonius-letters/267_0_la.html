<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

cornu dens unguis arma genuina sunt), membra vero nostra in hunc mundum sola censeas eiecta, non edita; cumque gignendis<a class="footnoteLink" href="#note_LCL420_376_1" id="target_note_LCL420_376_1"><sup>1</sup></a> artubus animalium ceterorum multifario natura praesidio quasi quaedam sinu patente mater occurrat, humana tantum corpora effudit, quorum inbecillitati quodammodo novercaretur.
4. nam<a class="footnoteLink" href="#note_LCL420_376_2" id="target_note_LCL420_376_2"><sup>2</sup></a> illud, sicuti ego censeo, qui animum tuum membris duco potiorem, non habet aequalitatem, quod statum nostrum supra pecudes veri falsique nescias ratiocinatio animae intellectualis evexit; cuius si tantisper summoveant dignitatem isti, qui amicos ludificabundi non tam iudicialiter quam oculariter intuentur, dicant velim in hominis forma quid satis praestans, quid spectabile putent. 5. proceritatemne? quasi non haec saepe congruentius
trabibus aptetur. an fortitudinem? quae valentior in leoninae cervicis toris regnat. an decorem liniamentorum? quem crebro melius infigit<a class="footnoteLink" href="#note_LCL420_376_3" id="target_note_LCL420_376_3"><sup>3</sup></a>
et argilla simulacris et cera picturis. an velocitatem? quae competentius canibus adscribitur. an vigilantiam? cui certat et noctua. an vocem? cui non cesserit asinus claritate. an industriam?






</p></section><notes><section class="footnotes"><ul><li class="note" id="note_LCL420_376_1"><a class="footnoteCrossrefLink" href="#target_note_LCL420_376_1" title="Click to highlight in text"><sup class="lineRef">1</sup>gignendis <span class="italic">MTCFPRN</span>: signendis <span class="italic">L</span>: fingendis <span class="italic">Luetjohann.</span></a></li><script type="text/javascript">document.getElementById('note_LCL420_376_1').style.display = "none";</script><li class="note" id="note_LCL420_376_2"><a class="footnoteCrossrefLink" href="#target_note_LCL420_376_2" title="Click to highlight in text"><sup class="lineRef">2</sup>unum <span class="italic">coni. Mohr.</span></a></li><script type="text/javascript">document.getElementById('note_LCL420_376_2').style.display = "none";</script><li class="note" id="note_LCL420_376_3"><a class="footnoteCrossrefLink" href="#target_note_LCL420_376_3" title="Click to highlight in text"><sup class="lineRef">3</sup>infingit <span class="italic">coni. Luetjohann.</span></a></li><script type="text/javascript">document.getElementById('note_LCL420_376_3').style.display = "none";</script></ul></section></notes></section>