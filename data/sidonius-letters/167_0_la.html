<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

ageretis, frater, nosse non merui? dissimulastis trepido pro vobis amico vel securitatem prodere vel timorem? 2. quid est aliud, si requirenti tuas supprimas<a class="footnoteLink" href="#note_LCL420_176_1" id="target_note_LCL420_176_1"><sup>1</sup></a>
actiones, quam suspicari eum, qui tui sollicitus existat, aut certe non gavisurum compertis prosperis aut tristem, si diversa cesserint, non futurum? facessat haec a bonis moribus impietatis opinio et a candore suo vera caritas naevum tam miserae suspicionis eliminet. namque, ut Crispus vester affirmat, idem velle atque idem nolle, ea demum firma amicitia est. 3. interea si vel vos valetis, bene est. ego autem, infelicis conscientiae mole depressus, vi febrium nuper extremum salutis accessi, utpote cui indignissimo tantae professionis pondus impactum est, qui miser, ante compulsus docere quam discere et ante praesumens bonum praedicare quam facere, tamquam sterilis arbor, cum non habeam opera pro pomis, spargo verba pro foliis. 4. quod restat, orate, ut operae pretium sit, quod ab inferna propemodum sede remeavimus, ne, si in praeteritis criminibus manserimus, incipiat ad animae potius mortem pertinere quod vivimus. ecce quod agimus indicamus; ecce adhuc, quid agatis, inquirimus. fit a nostra parte quod pium est, vos deinceps facite quod videtur. illud sane




</p></section><notes><section class="footnotes"><ul><li class="note" id="note_LCL420_176_1"><a class="footnoteCrossrefLink" href="#target_note_LCL420_176_1" title="Click to highlight in text"><sup class="lineRef">1</sup>supprimis <span class="italic">MCFPRN</span><sup>1</sup>.</a></li><script type="text/javascript">document.getElementById('note_LCL420_176_1').style.display = "none";</script></ul></section></notes></section>