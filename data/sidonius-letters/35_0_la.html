<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

acciperet aut etiam Capitolina. 4. Paeonius exarsit, cui satiricus ille morsum dentis igniti avidius impresserat,
atque ad adstantes circulatores: “iniuriae communis,” inquit, “iam reum inveni. videtis ut Catullinus deperit risu: apparet ei nota memorari. nam quae causa festinam compulit praecipitare sententiam, nisi quod iam tenet totum, qui de parte sic iudicat? atqui<a class="footnoteLink" href="#note_LCL296_398_1" id="target_note_LCL296_398_1"><sup>1</sup></a> Sidonius nunc in Arverno est; unde colligitur auctore illo,isto auditore rem textam.” itur in furias inque convicia absentis nescientis innocentisque; conscientiae, fidei, quaestioni nil reservatur. sic levis turbae facilitatem qua voluit et traxit<a class="footnoteLink" href="#note_LCL296_398_2" id="target_note_LCL296_398_2"><sup>2</sup></a> persona popularis. 5. erat enim ipse Paeonius populi totus, qui tribuniciis flatibus crebro seditionum pelagus impelleret. ceterum si requisisses:
“qui genus, unde domo?”, non eminentius quam municipaliter natus quemque inter initia cognosci claritas vitrici magis quam patris fecerit, identidem tamen per fas nefasque crescere adfectans pecuniaeque per avaritiam parcus, per ambitum prodigus. namque ut familiae superiori per filiam saltim quamquam. honestissimam iungeretur, contra rigorem civici moris splendidam, ut ferunt, dotem Chremes noster Pamphilo suo dixerat. 6. cumque






</p></section><notes><section class="footnotes"><ul><li class="note" id="note_LCL296_398_1"><a class="footnoteCrossrefLink" href="#target_note_LCL296_398_1" title="Click to highlight in text"><sup class="lineRef">1</sup>atqui <span class="italic">Mohr</span>: itaque.</a></li><script type="text/javascript">document.getElementById('note_LCL296_398_1').style.display = "none";</script><li class="note" id="note_LCL296_398_2"><a class="footnoteCrossrefLink" href="#target_note_LCL296_398_2" title="Click to highlight in text"><sup class="lineRef">2</sup>et traxit <span class="italic">L</span>: contraxit. <span class="italic">Fortasse</span> attraxit (<span class="italic">Luetjohann</span>).</a></li><script type="text/javascript">document.getElementById('note_LCL296_398_2').style.display = "none";</script></ul></section></notes></section>