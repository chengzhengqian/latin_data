<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

sententia iustius patientia tolerantius, consilio gravius convivio laetius colloquio iucundius. illud quoque supra cetera agnoscet, praeconia laudibus tuis ex votorum contrarietate venisse. nam prope est, ut eminentius censeatur quod probaverunt te adversa constantem, quam si celarent secunda felicem. vale.</p>
<section class="opener">
VI
<span class="salute"><span class="ac">Sidonivs Namatio Svo Salvtem</span></span>
</section>
<p>1. Gaium Caesarem dictatorem, quo ferunt nullum
rem militarem ducalius administrasse, studia certatim dictandi lectitandique sibi mutuo vindicavere.
et licet in persona unius eiusdemque tempore suo principis viri castrensis oratoriaeque scientiae cura certaverit ferme gloria aequipari, idem tamen numquam se satis duxit in utriusque artis arce compositum, priusquam vestri Arpinatis testimonio ceteris mortalibus anteferretur. 2. quod mihi quoque,
si parva magnis componere licet, secundum modulum meum quamquam dissimillimo similiter

 

</p></section><notes></notes></section>