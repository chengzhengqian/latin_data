<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">
licet id ipsum praedicari possit in voto, quod videris errasse &lt;in&gt;<a class="footnoteLink" href="#note_LCL420_452_1" id="target_note_LCL420_452_1"><sup>1</sup></a> iudicio. ingentes praeconiorum titulos moribus meis applicas; sed si pudoris nostri fecisses utcumque rationem, Symmachianum illud te cogitare par fuerat:<a class="footnoteLink" href="#note_LCL420_452_2" id="target_note_LCL420_452_2"><sup>2</sup></a> ut vera laus ornat, ita falsa castigat. 2. quo loci tamen si animum vestrum bene metior, super affectum, quem maximum ostendis, hoc tu et arte fecisti. nam moris est eloquentibus viris ingeniorum facultatem negotiorum
probare difficultatibus et illic stilum peritum quasi quendam fecundi pectoris vomerem figere, ubi materiae sterilis argumentum velut arida caespitis macri glaeba ieiunat. scaturrit mundus similibus exemplis: medicus in desperatione, gubernator
in tempestate cognoscitur; horum omnium famam praecedentia pericula extollunt, quae profecto
delitescit, nisi ubi probetur invenerit. 3. sic et magnus orator si negotium aggrediatur angustum,
tunc amplum plausibilius manifestat ingenium. Marcus Tullius in actionibus ceteris ceteros, pro




</p></section><notes><section class="footnotes"><ul><li class="note" id="note_LCL420_452_1"><a class="footnoteCrossrefLink" href="#target_note_LCL420_452_1" title="Click to highlight in text"><sup class="lineRef">1</sup>in <span class="italic">add. Mohr.</span></a></li><script type="text/javascript">document.getElementById('note_LCL420_452_1').style.display = "none";</script><li class="note" id="note_LCL420_452_2"><a class="footnoteCrossrefLink" href="#target_note_LCL420_452_2" title="Click to highlight in text"><sup class="lineRef">2</sup>fuerat <span class="italic">LTM</span><sup>1</sup>: fuerit.</a></li><script type="text/javascript">document.getElementById('note_LCL420_452_2').style.display = "none";</script></ul></section></notes></section>