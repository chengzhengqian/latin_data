<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

ecclesiae disciplina nutabat, postquam iunior episcopus
Paulus discesserat decesseratque, exceperunt pontificale concilium variae voluntates oppidanorum, nec non et illa quae bonum publicum semper evertunt studia privata; 2. quae quidam triumviratus accenderat conpetitorum, quorum hic antiquam natalium praerogativam reliqua destitutus morum dote ructabat, hic per fragores parasiticos culinarum suffragio comparatos Apicianis plausibus ingerebatur,
hic, apice votivo si potiretur, tacita pactione promiserat ecclesiastica plosoribus suis praedae praedia fore. 3. quod ubi viderunt sanctus Patiens et sanctus Euphronius, qui rigorem firmitatemque sententiae sanioris praeter odium gratiamque primi tenebant, consilio cum coepiscopis prius clam communicato
quam palam prodito strepituque despecto turbae furentis iunctis<a class="footnoteLink" href="#note_LCL420_166_1" id="target_note_LCL420_166_1"><sup>1</sup></a> repente manibus arreptum nihilque tum minus quam quae agebantur optantem suspicantemque sanctum Iohannem, virum honestate humanitate mansuetudine insignem. 4. (lector hic






</p></section><notes><section class="footnotes"><ul><li class="note" id="note_LCL420_166_1"><a class="footnoteCrossrefLink" href="#target_note_LCL420_166_1" title="Click to highlight in text"><sup class="lineRef">1</sup>iunctis <span class="italic">LN</span>: iuntis <span class="italic">R</span>: iactis <span class="italic">TCFPNM<sup>1</sup></span>: iectis <span class="italic">M.</span></a></li><script type="text/javascript">document.getElementById('note_LCL420_166_1').style.display = "none";</script></ul></section></notes></section>