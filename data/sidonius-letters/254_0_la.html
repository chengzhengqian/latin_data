<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

18. si vero personam suam tractatu<a class="footnoteLink" href="#note_LCL420_350_1" id="target_note_LCL420_350_1"><sup>1</sup></a> consiliosiore pensemus, invenimus eam tenere istic inter spectabiles
principem<a class="footnoteLink" href="#note_LCL420_350_2" id="target_note_LCL420_350_2"><sup>2</sup></a> locum. sed dicitis iure<a class="footnoteLink" href="#note_LCL420_350_3" id="target_note_LCL420_350_3"><sup>3</sup></a> Eucherium
et Pannychium inlustres haberi superiores: quod hactenus eos esto putatos, sed praesentem iam modo ad causam illi ex canone non requiruntur, qui ambo ad secundas nuptias transierunt. si annos ipsius computemus, habet efficaciam de iuventute, de senectute consilium. si litteras vel ingenium conferamus, certat natura doctrinae. 19. si humanitas
requirenda est, civi clerico peregrino, minimo maximoque, etiam supra sufficientiam offertur, et suum saepius panem ille potius, qui non erat redditurus, agnovit. si necessitas arripiendae legationis incubuit, non ille semel pro hac civitate stetit vel ante pellitos reges vel ante principes purpuratos.
si ambigitur quo magistro rudimentis fidei fuerit imbutus: ut proverbialiter loquar, domi habuit unde disceret. 20. postremo iste est ille,








</p></section><notes><section class="footnotes"><ul><li class="note" id="note_LCL420_350_1"><a class="footnoteCrossrefLink" href="#target_note_LCL420_350_1" title="Click to highlight in text"><sup class="lineRef">1</sup>trutina <span class="italic">coni. Anderson.</span></a></li><script type="text/javascript">document.getElementById('note_LCL420_350_1').style.display = "none";</script><li class="note" id="note_LCL420_350_2"><a class="footnoteCrossrefLink" href="#target_note_LCL420_350_2" title="Click to highlight in text"><sup class="lineRef">2</sup>principes <span class="italic">MTCFP.</span></a></li><script type="text/javascript">document.getElementById('note_LCL420_350_2').style.display = "none";</script><li class="note" id="note_LCL420_350_3"><a class="footnoteCrossrefLink" href="#target_note_LCL420_350_3" title="Click to highlight in text"><sup class="lineRef">3</sup>iure <span class="italic">Mommsen</span>: viros <span class="italic">T</span>: vero <span class="italic">C</span>: viro <span class="italic">rell.</span>: isti viro <span class="italic">coni. Anderson</span>: spectabili viro <span class="italic">Wilamowitz.</span></a></li><script type="text/javascript">document.getElementById('note_LCL420_350_3').style.display = "none";</script></ul></section></notes></section>