<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">
iamque tibi perfamiliaribus. namque ab hexametris
eminentium poetarum Constantii et Secundini
vicinantia altari basilicae latera clarescunt, quos
in hanc paginam admitti nostra quam maxume
verecundia vetat, quam suas otiositates trepidanter
edentem meliorum carminum comparatio premit.
4. nam sicuti novam nuptam nihil minus quam
pulchrior pronuba decet, sicuti, si vestiatur albo,
fuscus quisque fit nigrior, sic nostra, quantula est
cumque, tubis circumfusa potioribus stipula vilescit,
quam mediam loco, infimam merito despicabiliorem
pronuntiari non imperitia modo sed et arrogantia
facit. quapropter illorum iustius epigrammata
micant quam istaec, quae imaginarie tantum et
quodammodo umbratiliter effingimus. sed quorsum
ista? quin potius paupertinus flagitatae cantilenae
culmus immurmuret.</p>
<blockquote><p>
<span class="line">Quisquis pontificis patrisque nostri</span><span class="linebreak"></span>
<span class="line">conlaudas Patientis hic laborem,</span><span class="linebreak"></span>
<span class="line">voti compote supplicatione</span><span class="linebreak"></span>
<span class="line">concessum experiare quod rogabis.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>aedis celsa nitet nec in sinistrum</span><span class="linebreak"></span>
<span class="line">aut dextrum trahitur, sed arce frontis</span><span class="linebreak"></span>
<span class="line">ortum prospicit aequinoctialem.</span><span class="linebreak"></span>
<span class="line">intus lux micat atque bratteatum</span><span class="linebreak"></span>
<span class="line">sol sic sollicitatur ad lacunar,</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>fulvo ut concolor erret in metallo.</span><span class="linebreak"></span>
<span class="line">distinctum vario nitore marmor</span><span class="linebreak"></span>
<span class="line">percurrit cameram solum fenestras,</span><span class="linebreak"></span>
<span class="line">ac sub versicoloribus figuris</span><span class="linebreak"></span></p></blockquote>
</section><notes></notes></section>