<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

meliora); quos undique urbium ascitos imperator in unam civitatem, invitator in unam cenam forte contraxerat. 5. id morae tantum, dum genera metrorum sorte partimur. placuit namque pro caritate collegii, licet omnibus eadem scribendi materia existeret, non uno tamen epigrammata singulorum genere proferri, ne quispiam nostrum, qui ceteris dixisset exilius, verecundia primum, post morderetur invidia. etenim citius agnoscitur in quocumque recitante, si quo ceteri metro canat, an eo quoque scribat ingenio. tu vero tunc opportunius
subiecta laudabis, cum totus otio indulseris. non enim iustum est, ut censor incipias cum severitate
discutere quod non potuit amicus cum serietate dictare.</p>
<span class="line indent5">Age, convocata pubes,</span><span class="linebreak"></span>
<span class="line indent4">locus hora, mensa causa</span><span class="linebreak"></span>
<span class="line indent4">iubet ut volumen istud,</span><span class="linebreak"></span>
<span class="line indent4">quod et aure et ore discis,</span><span class="linebreak"></span>
<span class="line indent4"><span class="br"></span><span class="lineNumber">5</span><span class="br"></span>studiis in astra tollas.</span><span class="linebreak"></span>
<span class="line indent4">Petrus est tibi legendus,</span><span class="linebreak"></span>
</section><notes></notes></section>