<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

sumptuositas domesticae Charybdis abligurrisset,
quamquam sero resipiscens, attamen tandem veluti frenos momordit excussitque cervices atque Ulixeas, ut ferunt, ceras auribus figens fugit adversum
vitia surdus meretricii blandimenta naufragii puellamque, prout decuit, intactam vir laudandus in matrimonium adsumpsit, tam moribus natalibusque
summatem quam facultatis principalis.
3. haec quidem gloria, si voluptates sic reliquisset, ut nec uxori coniugaretur; sed, etsi forte contingat ad bonos mores ab errore migrare, paucorum est incipere de maxumis, et eos,<a class="footnoteLink" href="#note_LCL420_522_1" id="target_note_LCL420_522_1"><sup>1</sup></a> qui diu totum indulserint
sibi, protinus totum et pariter incidere.
4. quocirca vestrum est copulatis obtinere quam primum prece sedula spem liberorum; consequens erit, ut filio uno alterove susceptis (et nimis dixi) abstineat de cetero licitis, qui inlicita praesumpsit. namque et coniuges ipsi, quamquam nupti nuper, his moribus agunt, hac verecundia, vere ut agnoscas, si semel videris, plurimum esse quod differat ille




</p></section><notes><section class="footnotes"><ul><li class="note" id="note_LCL420_522_1"><a class="footnoteCrossrefLink" href="#target_note_LCL420_522_1" title="Click to highlight in text"><sup class="lineRef">1</sup>et &lt;difficillimum&gt; eos <span class="italic">coni. Luetjohann</span>: ut eorum <span class="italic">coni. Warmington.</span></a></li><script type="text/javascript">document.getElementById('note_LCL420_522_1').style.display = "none";</script></ul></section></notes></section>