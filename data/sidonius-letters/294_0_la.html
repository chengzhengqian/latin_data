<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

videris, totidem te cernere putes archipiratas: ita simul omnes imperant parent, docent discunt latrocinari.
unde nunc etiam ut quam plurimum caveas, causa successit maxuma monendi. 14. hostis est omni hoste truculentior. inprovisus aggreditur praevisus
elabitur; spernit obiectos sternit incautos; si sequatur, intercipit, si fugiat, evadit. ad hoc exercent illos naufragia, non terrent. est eis quaedam cum discriminibus pelagi non notitia solum, sed familiaritas. nam quoniam ipsa si qua tempestas est huc<a class="footnoteLink" href="#note_LCL420_430_1" id="target_note_LCL420_430_1"><sup>1</sup></a> securos efficit occupandos, huc<a class="footnoteLink" href="#note_LCL420_430_1" id="target_note_LCL420_430_1"><sup>1</sup></a> prospici vetat occupaturos, in medio fluctuum scopulorumque confragosorum spe superventus laeti periclitantur. 15. praeterea, priusquam de continenti
in patriam vela laxantes hostico mordaces anchoras vado vellant, mos est remeaturis decimum quemque captorum per aquales et cruciarias poenas plus ob hoc tristi quod superstitioso ritu necare superque collectam turbam periturorum mortis iniquitatem sortis aequitate dispergere. talibus se ligant<a class="footnoteLink" href="#note_LCL420_430_2" id="target_note_LCL420_430_2"><sup>2</sup></a> votis, victimis solvunt; et per huiusmodi non tam sacrificia purgati quam sacrilegia polluti religiosum putant caedis infaustae perpetratores de




</p></section><notes><section class="footnotes"><ul><li class="note" id="note_LCL420_430_1"><a class="footnoteCrossrefLink" href="#target_note_LCL420_430_1" title="Click to highlight in text"><sup class="lineRef">1</sup>hinc <span class="italic">utroque loco FPM</span><sup>1</sup>: hac <span class="italic">coni. Luetjohann.</span></a></li><script type="text/javascript">document.getElementById('note_LCL420_430_1').style.display = "none";</script><li class="note" id="note_LCL420_430_2"><a class="footnoteCrossrefLink" href="#target_note_LCL420_430_2" title="Click to highlight in text"><sup class="lineRef">2</sup>se ligant L: eligunt <span class="italic">MTCFP V</span><sup>1</sup>: eligant <span class="italic">VN.</span></a></li><script type="text/javascript">document.getElementById('note_LCL420_430_2').style.display = "none";</script></ul></section></notes></section>