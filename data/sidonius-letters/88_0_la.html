<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

te aliquot superventibus cuneos mactasse turmales e numero tuorum vix binis ternisve post proelium desideratis et tantum calamitatis adversae parti<a class="footnoteLink" href="#note_LCL420_18_1" id="target_note_LCL420_18_1"><sup>1</sup></a> inopinatis certaminibus inflictum ut occulere caesorum numerositatem consilio deformiore meditarentur. siquidem quos humari nox succincta prohibuerat decervicatis liquere cadaveribus, tamquam minoris indicii foret quam villis<a class="footnoteLink" href="#note_LCL420_18_2" id="target_note_LCL420_18_2"><sup>2</sup></a> agnosci crinitum dimisisse truncatum. 8. qui postquam luce revoluta intellexerunt furtum ruinae suae crudeli vilitate patuisse, tum demum palam officiis exsequialibus occupabantur, non magis cladem fraude quam fraudem festinatione celantes; sic tamen quod nec ossa tumultuarii caespitis mole tumulabant, quibus nec elutis vestimenta nec vestitis sepulchra tribuebant, iuste sic mortuis talia iusta solventes. iacebant corpora undique locorum plaustris convecta rorantibus, quae, quoniam perculsis indesinenter incumberes, raptim succensis conclusa domiciliis culminum superlabentum rogalibus fragmentis funerabantur. 9. sed quid ego istaec iusto plusculum garrio, qui laborum tuorum non ex asse historiam texere sed pro parte memoriam facere praesumpsi,


</p></section><notes><section class="footnotes"><ul><li class="note" id="note_LCL420_18_1"><a class="footnoteCrossrefLink" href="#target_note_LCL420_18_1" title="Click to highlight in text"><sup class="lineRef">1</sup>parti <span class="italic">Mohr</span>: partis.</a></li><script type="text/javascript">document.getElementById('note_LCL420_18_1').style.display = "none";</script><li class="note" id="note_LCL420_18_2"><a class="footnoteCrossrefLink" href="#target_note_LCL420_18_2" title="Click to highlight in text"><sup class="lineRef">2</sup>quem non velis <span class="italic">Engelbrecht</span>: quem nolles <span class="italic">Luetjohann</span>: quam villis <span class="italic">codd. cf.</span> Additional Notes, p. 609.</a></li><script type="text/javascript">document.getElementById('note_LCL420_18_2').style.display = "none";</script></ul></section></notes></section>