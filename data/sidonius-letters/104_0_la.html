<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

si quid e raptis inter alaparum procellas praemisit obsoniis. sed nec est sane praedicabilis viri in totum silenda<a class="footnoteLink" href="#note_LCL420_50_1" id="target_note_LCL420_50_1"><sup>1</sup></a> frugalitas: ieiunat quotiens non vocatur; sed sic quoque levitate parasitica, si invitetur, excusans; si vitetur, explorans; si excludatur, exprobrans; si admittatur, exsultans; si verberetur, exspectans. 4. cum discubuerit, fertur actutum, si tarde comedat, in rapinas; si cito saturetur, in lacrimas; si sitiat, in querellas; si inebrietur, in vomitus<a class="footnoteLink" href="#note_LCL420_50_2" id="target_note_LCL420_50_2"><sup>2</sup></a>; si fatiget, in contumelias; si fatigetur, in furias; faeculentiae omnino par cloacali, quae quo plus commota, plus faetida est. ita vivens paucis voluptati, nullis amori, omnibus risui; vesicarum ruptor fractorque ferularum, bibendi avidus, avidior detrahendi, rabido pariter ore spirans caenum, spumans vinum, loquens venenum facit ambigi putidior, temulentior an facinorosior existimetur.
5. sed dicis: “animi probra vultu<a class="footnoteLink" href="#note_LCL420_50_3" id="target_note_LCL420_50_3"><sup>3</sup></a> colorat et deprecatur ineptiam<a class="footnoteLink" href="#note_LCL420_50_4" id="target_note_LCL420_50_4"><sup>4</sup></a> mentis qualitas corporis; elegans videlicet homo pervenustusque cuiusque sit spectabilis persona visentibus.” enimvero illa<a class="footnoteLink" href="#note_LCL420_50_5" id="target_note_LCL420_50_5"><sup>5</sup></a> sordidior est atque deformior cadavere rogali quod facibus admotis semicombustum moxque sidente strue torrium devolutum reddere pyrae iam fastidiosus





</p></section><notes><section class="footnotes"><ul><li class="note" id="note_LCL420_50_1"><a class="footnoteCrossrefLink" href="#target_note_LCL420_50_1" title="Click to highlight in text"><sup class="lineRef">1</sup>silendi <span class="italic">Luetjohann.</span></a></li><script type="text/javascript">document.getElementById('note_LCL420_50_1').style.display = "none";</script><li class="note" id="note_LCL420_50_2"><a class="footnoteCrossrefLink" href="#target_note_LCL420_50_2" title="Click to highlight in text"><sup class="lineRef">2</sup>vomitus <span class="italic">edd.</span>: vomitum <span class="italic">edit. Wouweren.</span>: vomicas.</a></li><script type="text/javascript">document.getElementById('note_LCL420_50_2').style.display = "none";</script><li class="note" id="note_LCL420_50_3"><a class="footnoteCrossrefLink" href="#target_note_LCL420_50_3" title="Click to highlight in text"><sup class="lineRef">3</sup>vultus <span class="italic">Luetjohann.</span></a></li><script type="text/javascript">document.getElementById('note_LCL420_50_3').style.display = "none";</script><li class="note" id="note_LCL420_50_4"><a class="footnoteCrossrefLink" href="#target_note_LCL420_50_4" title="Click to highlight in text"><sup class="lineRef">4</sup>ineptiam <span class="italic">NL</span>: ineptias.</a></li><script type="text/javascript">document.getElementById('note_LCL420_50_4').style.display = "none";</script><li class="note" id="note_LCL420_50_5"><a class="footnoteCrossrefLink" href="#target_note_LCL420_50_5" title="Click to highlight in text"><sup class="lineRef">5</sup>ille <span class="italic">Luetjohann.</span></a></li><script type="text/javascript">document.getElementById('note_LCL420_50_5').style.display = "none";</script></ul></section></notes></section>