<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

2. nam de Marco Tullio silere melius puto,
quem in stilo epistulari nec<a class="footnoteLink" href="#note_LCL296_332_1" id="target_note_LCL296_332_1"><sup>1</sup></a> Iulius Titianus sub
nominibus inlustrium feminarum digna similitudine
expressit; propter quod illum ceteri quique Frontonianorum
utpote consectaneum aemulati, cur
veternosum dicendi genus imitaretur, oratorum
simiam nuncupaverunt. quibus omnibus ego immane
dictu est quantum semper iudicio meo cesserim
quantumque servandam singulis pronuntiaverim
temporum suorum meritorumque praerogativam.
3. sed scilicet tibi parui tuaeque examinationi has
non recensendas (hoc enim parum est) sed defaecandas,
ut aiunt, limandasque commisi, sciens te
inmodicum esse fautorem non studiorum modo
verum etiam studiosorum. quam ob rem nos nunc
perquam haesitabundos in hoc deinceps famae
pelagus impellis. 4. porro autem super huiusmodi
opusculo tutius conticueramus, contenti versuum
felicius quam peritius editorum opinione, de qua
mihi iam pridem in portu iudicii publici post lividorum
latratuum Scyllas enavigatas sufficientis
gloriae ancora sedet. sed si et hisce deliramentis





</p></section><notes><section class="footnotes"><ul><li class="note" id="note_LCL296_332_1"><a class="footnoteCrossrefLink" href="#target_note_LCL296_332_1" title="Click to highlight in text"><sup class="lineRef">1</sup>silere . . . nec. <span class="italic">Sic Wilamowitz</span>; me <span class="italic">pro</span> melius <span class="italic">et</span>
<span class="italic">ordinem turbatum exhibent codd.</span></a></li><script type="text/javascript">document.getElementById('note_LCL296_332_1').style.display = "none";</script></ul></section></notes></section>