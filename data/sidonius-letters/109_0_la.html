<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2">
</section>
<section class="div2">
<h2><span class="ac">Liber Qvartvs</span></h2>
<section class="opener">
I
<span class="salute"><span class="ac">Sidonivs Probo Svo Salvtem</span></span>
</section>
<p>1. Soror mihi quae uxor tibi: hinc inter nos summa et principalis necessitudo, et ea quidem patruelis, non germana fraternitas, quae plerumque se purius fortius meracius amat. nam facultatum inter germanos
prius lite sopita iam qui nascuntur ex fratribus nihil invicem controversantur, et hinc saepe caritas in patruelibus maior, quia desistit simultas a divisione nec cessat affectus a semine. secundus nobis animorum
nexus accessit de studiorum parilitate, quia idem sentimus culpamus laudamus in litteris et aeque nobis quaelibet dictio placet improbaturque. 2. quamquam mihi nimis arrogo iudicium meum conferens tuo. quis enim iuvenum nesciat seniorumque
te mihi magistrum fuisse proprium, cum videremur
habere communem, et si quid heroicus arduum comicus lepidum, lyricus cantilenosum orator

 

</p></section><notes></notes></section>