<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

videbatur in iugulum purpurati iam iamque ruiturus; nam filo equinae saetae ligatus et ita pondere minax ut acumine gulam formidolosi Tantaleo frenabat exemplo, ne cibi ingressi per ora per vulnera exirent. 8. unde post mixtas fletibus preces atque multimoda
suspiria vix absolutus emicatimque prosiliens illa refugit celeritate divitias deliciasque regales qua solent appeti, reductus ad desideria mediocrium timore summorum et satis cavens ne beatum ultra diceret duceretque qui saeptus armis ac satellitibus et per hoc raptis incubans opibus ferro pressus premeret
aurum. quapropter ad statum huiusmodi, domine frater, nescio an constet tendere beatos, patet certe miseros pervenire. vale.</p>
<section class="opener">
XIV
<span class="salute"><span class="ac">Sidonivs Mavrvsio Svo Salvtem</span></span>
</section>
<p>1. Audio industriae tuae votisque communibus uberiore proventu quam minabatur sterilis annus respondere vindemiam. unde et in pago Vialoscensi, qui Martialis aetate citeriore vocitatus est propter hiberna legionum Iulianarum, suspicor diuturnius

 

</p></section><notes></notes></section>