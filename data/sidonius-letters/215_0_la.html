<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

nos propter hanc ipsam paenitudinis celeritatem non increpative sed consolatorie potius compellare curavimus,
quia vicinaretur innocentiae festinata correctio.
2. neque enim quisquam etiam sibi bene conscius plus facere praesumpsit, si quis tamen vestrae correptionis orbitam non reliquit, quippe cum ea ipsa, quae legimus, parcentis verba censurae maxuma<a class="footnoteLink" href="#note_LCL420_272_1" id="target_note_LCL420_272_1"><sup>1</sup></a> emendationis incitamenta sint.<a class="footnoteLink" href="#note_LCL420_272_2" id="target_note_LCL420_272_2"><sup>2</sup></a> nam quid potest esse castigationis huiusce tenore pretiosius,
in qua forte peccato animus aeger repperit intrinsecus remedium, cum non valeret extrinsecus invenire convicium? 3. quod superest, obsecramus, ut crebra oratione, per quam vitiis omnibus immane dominamini, nos quoque, sicut euangelicos magos remeasse manifestum est, vel iam nunc per aliam viam morum in beatorum patriam redire faciatis. paene omiseram, quod minime praetereundum fuit: agite gratias Innocentio, spectabili viro, qui, ut praeceperatis, naviter morem gessit iniunctis. memor nostri esse dignare, domine papa.</p>
</section><notes><section class="footnotes"><ul><li class="note" id="note_LCL420_272_1"><a class="footnoteCrossrefLink" href="#target_note_LCL420_272_1" title="Click to highlight in text"><sup class="lineRef">1</sup>maxuma <span class="italic">Mohr</span>: maxumae <span class="italic">aut</span> maximae.</a></li><script type="text/javascript">document.getElementById('note_LCL420_272_1').style.display = "none";</script><li class="note" id="note_LCL420_272_2"><a class="footnoteCrossrefLink" href="#target_note_LCL420_272_2" title="Click to highlight in text"><sup class="lineRef">2</sup>sint <span class="italic">LRN</span>: sunt <span class="italic">MTFP VN<sup>1</sup></span>.</a></li><script type="text/javascript">document.getElementById('note_LCL420_272_2').style.display = "none";</script></ul></section></notes></section>