<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

tum coma brevis barba prolixa, tripodes sellae, Cilicum vela foribus appensa, lectus nil habens plumae, mensa nil purpurae, humanitas ipsa sic benigna quod frugi, nec ita carnibus abundans ut leguminibus; certe, si quid in cibis unctius, non sibi sed hospitibus indulgens. 4. cum surgeremus, clam percontor adstantes, quod genus vitae de tribus arripuisset
ordinibus, monachum ageret an clericum paenitentemve.<a class="footnoteLink" href="#note_LCL420_160_1" id="target_note_LCL420_160_1"><sup>1</sup></a> dixerunt nuper impacto sacerdotio fungi, quo recusantem factiose ligasset civicus amor. luce revoluta, dum pueri clientesque capiendis animalibus 
occuparentur, secretae conlocutionis peto copiam. praestat: amplector nil opinantem gratularique
me primum pro sui status apice confirmo, tum consequentes misceo preces. 5. Turpionis nostri rogata profero, allego necessitates, extrema deploro, quae duriora maerentibus amicis hinc viderentur, quod faenore ligatus corpore solveretur: meminisset ergo professionis novae, sodalitatis antiquae, exactorumque circumlatrantum barbaram instantiam indultis tantisper indutiis moderaretur; et, si decessisset aeger, tribueret heredibus annui luctus tempus immune; si, quod optarem, pristinam Turpio salutem recuperasset, indulgeret exhausto





</p></section><notes><section class="footnotes"><ul><li class="note" id="note_LCL420_160_1"><a class="footnoteCrossrefLink" href="#target_note_LCL420_160_1" title="Click to highlight in text"><sup class="lineRef">1</sup>paenitentemve <span class="italic">Leo</span>: penitentemne <span class="italic">vel sim.</span></a></li><script type="text/javascript">document.getElementById('note_LCL420_160_1').style.display = "none";</script></ul></section></notes></section>