<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">
iam duae secundae facile processerant, iam sol adultus roscidae noctis umorem radio crescente sorbuerat: aestus ac sitis invalescebant atque<a class="footnoteLink" href="#note_LCL420_92_1" id="target_note_LCL420_92_1"><sup>1</sup></a> in profunda serenitate contra calorem sola quae tegeret nebula de pulvere; tum longinquitas viae per virens aequor campi patentis exposita visentibus, quippe ob hoc ipsum sero pransuris, ingemebatur; nam viaturos etsi nondum terebat labore, iam tamen expectatione terrebat. 4. quae cuncta praemissa, domine frater, huc tendunt, ut tibi probem neque animo vacasse me multum neque corpore neque tempore, cum<a class="footnoteLink" href="#note_LCL420_92_2" id="target_note_LCL420_92_2"><sup>2</sup></a> postulatis obtemperavi. ilicet, ut ad epistulae vestrae tenorem iam revertamur, post verba, quae primum salve ferebant, hoc poposcisti, ut epigramma transmitterem duodecim versibus terminatum, quod posset aptari conchae capaci, quae per<a class="footnoteLink" href="#note_LCL420_92_3" id="target_note_LCL420_92_3"><sup>3</sup></a> ansarum latus utrumque in extimum gyri a rota fundi senis cavatur striaturis. 5. quarum puto destinas vel ventribus pandis singulos versus vel curvis meliore consilio, si id magis deceat, capitibus inscribere; istoque cultu expolitam reginae Ragnahildae disponis offerre, votis nimirum tuis pariter atque actibus patrocinium invictum praeparaturus. famulor iniunctis quomodocumque, non ut volebam; sed tuae culpae primus ignosce, qui spatii plus praestitisti argentario quam poetae, cum procul dubio non te lateret intra officinam litteratorum







</p></section><notes><section class="footnotes"><ul><li class="note" id="note_LCL420_92_1"><a class="footnoteCrossrefLink" href="#target_note_LCL420_92_1" title="Click to highlight in text"><sup class="lineRef">1</sup>eratque <span class="italic">Luetjohann.</span></a></li><script type="text/javascript">document.getElementById('note_LCL420_92_1').style.display = "none";</script><li class="note" id="note_LCL420_92_2"><a class="footnoteCrossrefLink" href="#target_note_LCL420_92_2" title="Click to highlight in text"><sup class="lineRef">2</sup>cum <span class="italic">Leo</span>: quo.</a></li><script type="text/javascript">document.getElementById('note_LCL420_92_2').style.display = "none";</script><li class="note" id="note_LCL420_92_3"><a class="footnoteCrossrefLink" href="#target_note_LCL420_92_3" title="Click to highlight in text"><sup class="lineRef">3</sup>praeter <span class="italic">coni. Luetjohann.</span></a></li><script type="text/javascript">document.getElementById('note_LCL420_92_3').style.display = "none";</script></ul></section></notes></section>