<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2">
<span class="line indent3">ripa Euphratide vix putat tuendam;</span><span class="linebreak"></span>
<span class="line indent3">qui cognata licet sibi astra fingens</span><span class="linebreak"></span>
<span class="line indent3">Phoebea tumeat propinquitate,</span><span class="linebreak"></span>
<span class="line indent3">mortalem hic tamen implet obsecrando.</span><span class="linebreak"></span>
<span class="line indent3"><span class="br"></span><span class="lineNumber">55</span><span class="br"></span>haec inter terimus moras inanes;</span><span class="linebreak"></span>
<span class="line indent3">sed tu, Tityre, parce provocare;</span><span class="linebreak"></span>
<span class="line indent3">nam non invideo magisque miror,</span><span class="linebreak"></span>
<span class="line indent3">qui, dum nil mereor precesque frustra</span><span class="linebreak"></span>
<span class="line indent3">impendo, Meliboeus esse coepi.</span><span class="linebreak"></span>
<p>6. En carmen, quod recenseas otiabundus nostrumque
sudorem ac pulverem spectans veluti iam coronatus auriga de podio. de reliquo non est quod suspiceris par me officii genus repetiturum, etiamsi delectere praesenti, nisi prius ipse destiterim vaticinari
magis damna quam carmina. vale.</p>
<section class="opener">
X
<span class="salute"><span class="ac">Sidonivs Rvricio Svo Salvtem</span></span>
</section>
<p>1. Esse tibi usui pariter et cordi litteras granditer gaudeo. nam stilum vestrum quanta comitetur vel flamma sensuum vel unda sermonum, liberius assererem,
nisi, dum me laudare non parum studes, laudari plurimum te vetares. et quamquam in epistula tua servet caritas dulcedinem, natura facundiam, peritia disciplinam, in sola materiae tamen electione peccasti,


 

</p></section><notes></notes></section>