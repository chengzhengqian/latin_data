<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

manus unctis cataplasmatum pannis tamquam caestibus involutas. taceo quod alarum specubus hircosis atque acescentibus latera captiva vallatus nares circumsedentum ventilata duplicis Ampsancti peste funestat. taceo fractas pondere arvinae iacere mammas quasque foedum esset in pectore virili vel prominere, has ut ubera materna cecidisse. taceo ventris inflexi pendulos casses parti genitalium, quia debili, bis pudendae turpibus rugis turpius praebere velamen. 9. iam quid hic tergum spinamque commemorem?
de cuius licet internodiorum fomitibus erumpens arcam<a class="footnoteLink" href="#note_LCL420_54_1" id="target_note_LCL420_54_1"><sup>1</sup></a> pectoris texat curvatura costarum, tota nihilominus haec ossium<a class="footnoteLink" href="#note_LCL420_54_2" id="target_note_LCL420_54_2"><sup>2</sup></a> ramosa compago sub uno velut exundantis abdominis pelago latet. taceo lumborum corpulentiam cluniumque, cui crassitudini comparata censetur alvus exilis. taceo femur aridum ac pandum, genua vasta poplites delicatos, crura cornea vitreos talos, parvos digitos pedes grandes. cumque distortis horreat ita liniamentis perque multiplicem pestilentiam exsanguis semivivusque nec portatus sedeat<a class="footnoteLink" href="#note_LCL420_54_3" id="target_note_LCL420_54_3"><sup>3</sup></a> nec sustentatus incedat, verbis tamen est ille quam membris exsecrabilior. 10. nam quamquam pruritu laborat sermonis inhonesti, tamen



</p></section><notes><section class="footnotes"><ul><li class="note" id="note_LCL420_54_1"><a class="footnoteCrossrefLink" href="#target_note_LCL420_54_1" title="Click to highlight in text"><sup class="lineRef">1</sup>arcam <span class="italic">C</span>: aream.</a></li><script type="text/javascript">document.getElementById('note_LCL420_54_1').style.display = "none";</script><li class="note" id="note_LCL420_54_2"><a class="footnoteCrossrefLink" href="#target_note_LCL420_54_2" title="Click to highlight in text"><sup class="lineRef">2</sup>ossuum <span class="italic">MTV, fortasse recte.</span></a></li><script type="text/javascript">document.getElementById('note_LCL420_54_2').style.display = "none";</script><li class="note" id="note_LCL420_54_3"><a class="footnoteCrossrefLink" href="#target_note_LCL420_54_3" title="Click to highlight in text"><sup class="lineRef">3</sup>sedeat <span class="italic">Luetjohann</span>: sentiat (senciat <span class="italic">C</span>).</a></li><script type="text/javascript">document.getElementById('note_LCL420_54_3').style.display = "none";</script></ul></section></notes></section>