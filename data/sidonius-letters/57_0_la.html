<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2">
<section class="opener">
VI
<span class="salute"><span class="ac">Sidonivs Pegasio Svo Salvtem</span></span>
</section>
<p>1. Proverbialiter celebre est saepe moram esse meliorem, sicuti et nunc experti sumus. Menstruanus
amicus tuus longo istic tempore inspectus meruit inter personas nobis quoque caras devinctasque
censeri, opportunus elegans, verecundus sobrius, parcus religiosus et his morum dotibus praeditus ut, quotiens in boni cuiusque adscitur amicitias, non amplius consequatur beneficii ipse quam tribuat. 2. haec tibi non ut ignoranti, sed ut iudicio meo satisfacerem, scripsi. quam ob rem triplex causa laetandi: tibi prima, cui amicos sic aut instituere aut eligere contingit; Arvernis secunda, quibus hoc in eo placuisse confirmo, quod te probasse non ambigo; illi tertia, de quo boni quique bona quaeque iudicaverunt. vale.</p>
<section class="opener">
VII
<span class="salute"><span class="ac">Sidonivs Explicio Svo Salvtem</span></span>
</section>
<p>1. Quia iustitia vestra iure fit universitati per complura recti experimenta venerabilis, idcirco singulas quasque personas id ipsum efflagitantes

 
Nothing further is known of Explicius.
</p></section><notes></notes></section>