<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

excitent multa fastidium, quippe in hoc stilo, cui non urbanus lepos inest, sed pagana simplicitas. 4. unde enim nobis illud loquendi tetricum genus ac perantiquum? unde illa verba saliaria vel Sibyllina vel Sabinis abusque Curibus accita, quae magistris plerumque reticentibus promptius fetialis aliquis aut flamen aut veternosus legalium quaestionum aenigmatista patefecerit? nos opuscula sermone condidimus<a class="footnoteLink" href="#note_LCL420_498_1" id="target_note_LCL420_498_1"><sup>1</sup></a> arido exili, certe maxima ex parte vulgato, cuius hinc honor rarus, quod frequens usus, hinc difficilis gratia, quod facilis inventio est. 5. sane profiteor audenter, sicut istic nil acre, nil eloquens, ita nihil inditum non absolutum,<a class="footnoteLink" href="#note_LCL420_498_2" id="target_note_LCL420_498_2"><sup>2</sup></a> non ab exemplo. sed quid haec pluribus? dictio mea, quod mihi sufficit, placet amicis. in quibus tamen utrumque complector, sive non fallunt examine seu caritate falluntur, deumque, quod restat, in posterum quaeso, ut secuturi aut fallantur similiter aut censeant.
vale.</p>
</section><notes><section class="footnotes"><ul><li class="note" id="note_LCL420_498_1"><a class="footnoteCrossrefLink" href="#target_note_LCL420_498_1" title="Click to highlight in text"><sup class="lineRef">1</sup>edidimus <span class="italic">MTCFP.</span></a></li><script type="text/javascript">document.getElementById('note_LCL420_498_1').style.display = "none";</script><li class="note" id="note_LCL420_498_2"><a class="footnoteCrossrefLink" href="#target_note_LCL420_498_2" title="Click to highlight in text"><sup class="lineRef">2</sup>adsuetum <span class="italic">coni. Luetjohann</span>: ab solito <span class="italic">Wilamowitz</span>: obsoletum <span class="italic">Mommsen.</span></a></li><script type="text/javascript">document.getElementById('note_LCL420_498_2').style.display = "none";</script></ul></section></notes></section>