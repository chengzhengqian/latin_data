<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2">
<section class="opener">
XIII
<span class="salute"><span class="ac">Sidonivs Vettio<a class="footnoteLink" href="#note_LCL420_114_1" id="target_note_LCL420_114_1"><sup>1</sup></a> Svo Salvtem</span></span>
</section>
<p>1. Nuper rogatu Germanici spectabilis viri Cantillensem
ecclesiam inspexi. est ipse loco sitorum<a class="footnoteLink" href="#note_LCL420_114_2" id="target_note_LCL420_114_2"><sup>2</sup></a> facile primus quique post tergum cum iam duodecim lustra transmittat, cotidie tamen habitu cultuque conspicuo non iuvenescit solum sed quodammodo repuerascit. enimvero vestis adstricta, tensus coturnus,
crinis in rotae specimen accisus barba intra rugarum latebras mersis ad cutem secta forcipibus.
2. ad hoc et munere superno membrorum solida coniunctio, integer visus, amplus in celeri gressus incessu, incorruptae lactea dentium compage gingivae.
non illi stomachus nauseat, non vena flammatur,
non cor incutitur, non pulmo suspirat, non riget lumbus, non iecur turget, non mollescit manus, non spina curvatur, sed praeditus sanitate iuvenali solam sibi vindicat de senectute reverentiam.
3. propter quae beneficia peculiaria dei, quoniam vobis iura amicitiae grandia vigent, quippe vicinis, obsecro ac moneo, ut consilio tuo, cui sequendo per conscientiam magnam maximam tribuis auctoritatem, non multum fidat ambiguis nec nimis nimiae credat



 

</p></section><notes><section class="footnotes"><ul><li class="note" id="note_LCL420_114_1"><a class="footnoteCrossrefLink" href="#target_note_LCL420_114_1" title="Click to highlight in text"><sup class="lineRef">1</sup>Vettio] <span class="italic">cp. Ep.</span> IV. 9. 1: Vectio (<span class="italic">om. inscript. L</span>).</a></li><script type="text/javascript">document.getElementById('note_LCL420_114_1').style.display = "none";</script><li class="note" id="note_LCL420_114_2"><a class="footnoteCrossrefLink" href="#target_note_LCL420_114_2" title="Click to highlight in text"><sup class="lineRef">2</sup>positorum <span class="italic">malit Gustafsson.</span></a></li><script type="text/javascript">document.getElementById('note_LCL420_114_2').style.display = "none";</script></ul></section></notes></section>