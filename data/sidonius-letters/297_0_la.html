<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

nihilo segnius elaborasti, ut a te gloriosius posteri tui numerarentur. nil enim est illo per sententiam boni cuiusque generosius, quisquis ingenii
corporis opum iunctam in hoc constans operam exercet, ut maioribus suis anteponatur. 4. quod superest, deum posco, ut te filii consequantur aut, quod [te]<a class="footnoteLink" href="#note_LCL420_436_1" id="target_note_LCL420_436_1"><sup>1</sup></a> plus decet velle, transcendant et quicumque
non sustinet<a class="footnoteLink" href="#note_LCL420_436_2" id="target_note_LCL420_436_2"><sup>2</sup></a> diligere provectum, medullitus aestuantes a semet ipso livoris proprii semper exigat poenas, cumque nullas in te habuerit umquam misericordiae causas, habeat invidiae; siquidem iuste sub iusto principe iacet qui, per se minimus et tantum per sua maxumus, animo exiguus vivit et patrimonio plurimus. vale.</p>
<section class="opener">
VIII
<span class="salute"><span class="ac">Sidonivs Syagrio Svo Salvtem</span></span>
</section>
<p>1. Dic, Gallicanae flos iuventutis, quousque tandem
ruralium operum negotiosus urbana fastidis? quamdiu attritas tesserarum quondam iactibus manus contra ius fasque sibi vindicant instrumenta cerealia? quousque tua te Taionnacus patriciae stirpis



 

</p></section><notes><section class="footnotes"><ul><li class="note" id="note_LCL420_436_1"><a class="footnoteCrossrefLink" href="#target_note_LCL420_436_1" title="Click to highlight in text"><sup class="lineRef">1</sup>te <span class="italic">L</span>: <span class="italic">om. rell.</span></a></li><script type="text/javascript">document.getElementById('note_LCL420_436_1').style.display = "none";</script><li class="note" id="note_LCL420_436_2"><a class="footnoteCrossrefLink" href="#target_note_LCL420_436_2" title="Click to highlight in text"><sup class="lineRef">2</sup>sustinet <span class="italic">LN</span>: sustinet te <span class="italic">MCFP</span>: sustinent te <span class="italic">T</span>.</a></li><script type="text/javascript">document.getElementById('note_LCL420_436_2').style.display = "none";</script></ul></section></notes></section>