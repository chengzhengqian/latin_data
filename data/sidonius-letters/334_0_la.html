<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

explorator indagat. quorum si forte responsio quantulumcumque ad interrogata trepidaverit, quae non inveniuntur scripta mandata<a class="footnoteLink" href="#note_LCL420_510_1" id="target_note_LCL420_510_1"><sup>1</sup></a> creduntur; ac per hoc sustinet iniuriam plerumque qui mittitur, qui mittit invidiam, plusque in hoc tempore, quo aemulantum
invicem sese pridem foedera statuta regnorum
denuo per condiciones discordiosas ancipitia redduntur. 3. praeter hoc ipsa mens nostra domesticis
hinc inde dispendiis saucia iacet; nam per officii imaginem vel, quod est verius, necessitatem solo patrio exactus, hoc relegatus<a class="footnoteLink" href="#note_LCL420_510_2" id="target_note_LCL420_510_2"><sup>2</sup></a> variis quaquaversum
frangor angoribus quia<a class="footnoteLink" href="#note_LCL420_510_3" id="target_note_LCL420_510_3"><sup>3</sup></a> patior hic incommoda
peregrini, illic damna proscripti. quocirca solvere modo litteras paulo politiores aut intempestive
petor aut inpudenter aggredior, quas vel ioco lepidas vel stilo cultas alternare felicium est. porro autem quidam barbarismus est morum sermo iucundus et animus afflictus. 4. quin potius animam male sibi consciam et per horas ad recordata poenalis vitae debita contremiscentem frequentissimis tuis





</p></section><notes><section class="footnotes"><ul><li class="note" id="note_LCL420_510_1"><a class="footnoteCrossrefLink" href="#target_note_LCL420_510_1" title="Click to highlight in text"><sup class="lineRef">1</sup>mendacia <span class="italic">coni. Warmington</span>: “all that is not found written in a letter is believed to be lies.”</a></li><script type="text/javascript">document.getElementById('note_LCL420_510_1').style.display = "none";</script><li class="note" id="note_LCL420_510_2"><a class="footnoteCrossrefLink" href="#target_note_LCL420_510_2" title="Click to highlight in text"><sup class="lineRef">2</sup>relegaẗ <span class="italic">MTP</span>: relegatur <span class="italic">C</span>: relegor <span class="italic">FM</span><sup>1</sup><span class="italic">P</span><sup>1</sup>:</a></li><script type="text/javascript">document.getElementById('note_LCL420_510_2').style.display = "none";</script><li class="note" id="note_LCL420_510_3"><a class="footnoteCrossrefLink" href="#target_note_LCL420_510_3" title="Click to highlight in text"><sup class="lineRef">3</sup>frangor angoribus quia <span class="italic">Wouweren</span>: feror angoribus quia <span class="italic">coni. Mohr</span>: fragoribus quia <span class="italic">codd.</span>: <span class="italic">del.</span> quia <span class="italic">Mommsen.</span></a></li><script type="text/javascript">document.getElementById('note_LCL420_510_3').style.display = "none";</script></ul></section></notes></section>