<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

garrulo non respondere convicium est? tu retices vel bybliothecarum medius vel togarum et a me officium paupertini sermonis exspectas, cui scribendi, si bene perspicis, magis est facilitas quam facultas. 2. certe vel metus noster materiam stilo tuo faciat, mementoque viatorum manus gravare chartis, quatinus amicorum cura relevetur, et indicare festina, si quam praevio deo quaestor Licinianus trepidationi mutuae ianuam securitatis aperuerit. persona siquidem est, ut perhibent, magna exspectatione maior adventu, relatu sublimis inspectione sublimior et ob omnia felicitatis naturaeque dona monstrabilis. 3. summa censura, par comitas et prudentia fidesque misso mittentique conveniens; nihil adfectatum simulatumque, ponderique sermonum
vera potius severitas quam severitatis imitatio; et nec, ut plurimi, qui cum credita diffidenter allegant,
volunt videri egisse se<a class="footnoteLink" href="#note_LCL420_30_1" id="target_note_LCL420_30_1"><sup>1</sup></a> cautius, sed neque ex illo, ut ferunt, numero qui secreta dirigentium principum venditantes ambiunt a barbaris bene agi cum legato potius quam cum legatione. 4. hunc nobis morum viri tenorem secundus rumor invexit. mandate perniciter, si vero dicta conquadrant, ut tantisper a pervigili statione respirent quos a muralibus



</p></section><notes><section class="footnotes"><ul><li class="note" id="note_LCL420_30_1"><a class="footnoteCrossrefLink" href="#target_note_LCL420_30_1" title="Click to highlight in text"><sup class="lineRef">1</sup>se <span class="italic">secl. Luetjohann, fortasse recte.</span></a></li><script type="text/javascript">document.getElementById('note_LCL420_30_1').style.display = "none";</script></ul></section></notes></section>