<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

pondus impactum est; et prius quam ulli bonorum reddam discentis obsequium, cogor debere ceteris docentis officium. adicitur huic inpossibilitati pondus
pudoris, quod mihi peculiariter paginae decretalis oblatu pontificis eligendi mandastis arbitrium coram sacrosancto et pontificatu maximo dignissimo papa; qui cum sit suae provinciae caput, sit etiam mihi usu institutione, facundia privilegio, tempore aetate praestantior, ego deque coramque metropolitano verba facturus, et provincialis et iunior, pariter fero imperiti verecundiam, procacis invidiam. 7. sed quoniam vestro sic libitum errori, ut ipse prudentia carens prudentem vobis, in cuiusque personam bona multa concurrant, sub ope Christi episcopum exquiram,
noveritis huiusmodi assensu multum me honoris, plus oneris excipere. primore loco grandem publicae opinionis sarcinam penditote, quod iniunxistis
incipienti consummata iudicia atque ab hoc rectum consilii tramitem postulatis,<a class="footnoteLink" href="#note_LCL420_340_1" id="target_note_LCL420_340_1"><sup>1</sup></a> in quo recolitis adhuc nuper erratum. igitur quia vobis id fuit cordi, obsecro, ut quales nos fide creditis, tales intercessione
faciatis atque dignemini humilitatem no-







</p></section><notes><section class="footnotes"><ul><li class="note" id="note_LCL420_340_1"><a class="footnoteCrossrefLink" href="#target_note_LCL420_340_1" title="Click to highlight in text"><sup class="lineRef">1</sup>postulastis <span class="italic">coni. Anderson.</span></a></li><script type="text/javascript">document.getElementById('note_LCL420_340_1').style.display = "none";</script></ul></section></notes></section>