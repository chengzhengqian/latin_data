<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

intentio? 3. et post haec portum Alingonis tam piger calcas, ac si tibi nunc esset ad limitem Danuvinum
contra incursaces Massagetas proficiscendum, vel si nunc etiam tuae navi<a class="footnoteLink" href="#note_LCL420_476_1" id="target_note_LCL420_476_1"><sup>1</sup></a> stagna Nilotidis aquae per indigenas formidata crocodillos transfretarentur.<a class="footnoteLink" href="#note_LCL420_476_2" id="target_note_LCL420_476_2"><sup>2</sup></a> et cum nec duodecim milium obiectu sic retarderis, quid, putamus, cum exercitu Marci Catonis in Leptitana
Syrte fecisses? 4. sed quamlibet sola hiemalium
mensium nomina tremas, tam clemens est facies caeli, tam tepida, tam suda et sic auras mage quam ventos habet, ut te non valeat enixius retinere tempus quam invitare temperies. sed si epistulam spernis evocatoriam, credo, vel versibus non reluctaberis
impulsoribus blandis et desiderii mei, quantum suspicor, strenuis executoribus, quorum in te castra post biduum commovebuntur. 5. ecce Leontius
meus, facile primus Aquitanorum, ecce iam parum inferior parente Paulinus ad locum quem supra dixi per Garumnae fluenta refluentia non modo tibi cum classe verum etiam cum flumine





</p></section><notes><section class="footnotes"><ul><li class="note" id="note_LCL420_476_1"><a class="footnoteCrossrefLink" href="#target_note_LCL420_476_1" title="Click to highlight in text"><sup class="lineRef">1</sup>tuae navi <span class="italic">L</span>: tuae naves.</a></li><script type="text/javascript">document.getElementById('note_LCL420_476_1').style.display = "none";</script><li class="note" id="note_LCL420_476_2"><a class="footnoteCrossrefLink" href="#target_note_LCL420_476_2" title="Click to highlight in text"><sup class="lineRef">2</sup>transfretarentur <span class="italic">LN</span>: transfretarent.</a></li><script type="text/javascript">document.getElementById('note_LCL420_476_2').style.display = "none";</script></ul></section></notes></section>