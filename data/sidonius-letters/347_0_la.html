<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

illo iam in praesentiarum fausto potius, qui non senescit quique viventibus non defuturus post sepulturam fiet per ipsa quae scripsit sibi superstes. igitur hic ipse venerabilis apud oppidum nostrum cum moraretur, donec gentium concitatarum procella
defremeret, cuius immanis<a class="footnoteLink" href="#note_LCL420_536_1" id="target_note_LCL420_536_1"><sup>1</sup></a> hinc et hinc turbo tunc inhorruerat, sic reliqua dona vestra detexit, ut perurbane quae praestantiora portabat operuerit, spinas meas illustrare dissimulans tuis floribus. 7. sed post duos aut his amplius menses sic quoque a nobis cito profectum cum quipiam prodidissent de viatoribus mysticae gazae clausis involucris clam ferre thesauros, pernicibus equis insecutus abeuntem,
qui facile possent itineris pridiani spatia praevertere,
osculo in fauces occupati latronis insilui, humano ioco, gestu ferino, veluti si excussura quemcumque
catulorum Parthi colla raptoris pede volatili<a class="footnoteLink" href="#note_LCL420_536_2" id="target_note_LCL420_536_2"><sup>2</sup></a>
tigris orbata superemicet. 8. quid multa? capti hospitis genua complector iumenta sisto, frena ligo sarcinas solvo, quaesitum volumen invenio produco, lectito excerpo maxima ex magnis capita defrustans. tribuit et quoddam dictare celeranti scribarum sequacitas saltuosa<a class="footnoteLink" href="#note_LCL420_536_3" id="target_note_LCL420_536_3"><sup>3</sup></a> compendium, qui comprehendebant signis quod litteris non tenebant.





</p></section><notes><section class="footnotes"><ul><li class="note" id="note_LCL420_536_1"><a class="footnoteCrossrefLink" href="#target_note_LCL420_536_1" title="Click to highlight in text"><sup class="lineRef">1</sup>immanis <span class="italic">Luetjohann</span>: imaginis.</a></li><script type="text/javascript">document.getElementById('note_LCL420_536_1').style.display = "none";</script><li class="note" id="note_LCL420_536_2"><a class="footnoteCrossrefLink" href="#target_note_LCL420_536_2" title="Click to highlight in text"><sup class="lineRef">2</sup>volatili <span class="italic">cd. Vat.</span> 3421: volatici <span class="italic">aut</span> volatico.</a></li><script type="text/javascript">document.getElementById('note_LCL420_536_2').style.display = "none";</script><li class="note" id="note_LCL420_536_3"><a class="footnoteCrossrefLink" href="#target_note_LCL420_536_3" title="Click to highlight in text"><sup class="lineRef">3</sup><span class="italic">cp.</span> saltuatim <span class="italic">Ep.</span> IV. 3. 9 <span class="italic">et alibi.</span></a></li><script type="text/javascript">document.getElementById('note_LCL420_536_3').style.display = "none";</script></ul></section></notes></section>