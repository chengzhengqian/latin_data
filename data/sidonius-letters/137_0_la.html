<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

incolumitati, sed tandem professione religionis arrepta viribus potius resurgentis innocentiae convalescat, faciat se vetustus annis meritis novum. 4. et quoniam nemo ferme est, qui plectibilibus careat occultis, ipse super his, quae clam commissa reminiscitur,
palam fusa satisfactione solvatur. nam sacerdotis
pater filiusque pontificis, nisi sanctus est, rubo similis efficitur, quem de rosis natum rosasque parientem et genitis gignentibusque floribus medium pungentibus comparanda peccatis dumorum vallat asperitas. vale.</p>
<section class="opener">
XIV
<span class="salute"><span class="ac">Sidonivs Polemio Svo Salvtem</span></span>
</section>
<p>1. Gaius Tacitus unus e maioribus tuis, Ulpianorum temporum consularis, sub verbis cuiuspiam Germanici
ducis in historia sua rettulit dicens: “cum Vespasiano mihi vetus amicitia; et, dum privatus esset, amici vocabamur.” “quo respicit,”
ais, “ista praefari”? ut scilicet memineris eo tempore, quo personam publicam portas, gratiae te privatae 
memorem semperesse oportere. biennium prope clauditur, quod te praefectum praetorio Galliarum

 

</p></section><notes></notes></section>