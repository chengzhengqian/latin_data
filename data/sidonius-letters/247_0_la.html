<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

sunt occupare censuram, noscere cupis; siquidem iniungis, ut orationem, quam<a class="footnoteLink" href="#note_LCL420_336_1" id="target_note_LCL420_336_1"><sup>1</sup></a> videor<a class="footnoteLink" href="#note_LCL420_336_2" id="target_note_LCL420_336_2"><sup>2</sup></a> ad plebem Biturigis in ecclesia sermocinatus, tibi dirigam; cui non rhetorica partitio, non oratoriae minae,<a class="footnoteLink" href="#note_LCL420_336_3" id="target_note_LCL420_336_3"><sup>3</sup></a> non grammaticales figurae congruentem decorem disciplinamque
suppeditaverunt. 2. neque enim illic, ut exacte perorantibus mos est, aut pondera historica aut poetica schemata scintillasve controversalium clausularum libuit aptari. nam cum me partium seditiones studia varietates in diversa raptarent, sic dictandi mihi materiam suggerebat iniuria, quod tempus occupatio subtrahebat. etenim tanta erat turba competitorum, ut cathedrae unius numerosissimos
candidatos nec duo recipere scamna potuissent. omnes placebant sibi, omnes omnibus displicebant. 3. neque [enim]<a class="footnoteLink" href="#note_LCL420_336_4" id="target_note_LCL420_336_4"><sup>4</sup></a> valuissemus aliquid in commune consulere, nisi iudicii sui faciens plebs lenita iacturam sacerdotali se potius iudicio subdidisset, presbyterorum
sane paucis angulatim fringultientibus, porro autem palam ne mussitantibus quidem, quia plerique non minus suum quam reliquos ordines pertimescebant. 
igitur, dum publice totos singuli








</p></section><notes><section class="footnotes"><ul><li class="note" id="note_LCL420_336_1"><a class="footnoteCrossrefLink" href="#target_note_LCL420_336_1" title="Click to highlight in text"><sup class="lineRef">1</sup>quam <span class="italic">MTCFP</span>: qua.</a></li><script type="text/javascript">document.getElementById('note_LCL420_336_1').style.display = "none";</script><li class="note" id="note_LCL420_336_2"><a class="footnoteCrossrefLink" href="#target_note_LCL420_336_2" title="Click to highlight in text"><sup class="lineRef">2</sup>fateor <span class="italic">aut</span> confiteor <span class="italic">coni. Warmington.</span></a></li><script type="text/javascript">document.getElementById('note_LCL420_336_2').style.display = "none";</script><li class="note" id="note_LCL420_336_3"><a class="footnoteCrossrefLink" href="#target_note_LCL420_336_3" title="Click to highlight in text"><sup class="lineRef">3</sup>machinae <span class="italic">coni. Mohr. Sed v. Quint. IX.</span> 2. 102â€“103).</a></li><script type="text/javascript">document.getElementById('note_LCL420_336_3').style.display = "none";</script><li class="note" id="note_LCL420_336_4"><a class="footnoteCrossrefLink" href="#target_note_LCL420_336_4" title="Click to highlight in text"><sup class="lineRef">4</sup>enim <span class="italic">seclud. Luetjohann.</span></a></li><script type="text/javascript">document.getElementById('note_LCL420_336_4').style.display = "none";</script></ul></section></notes></section>