<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">
sive in palaestris exerceris urbanis sive in abstrusis macerare solitudinibus, haec Athenaei consors, haec monasterii, tecum mundanas abdicat, tecum supernas praedicat disciplinas. huic copulatum
te matrimonio qui lacessiverit, sentiet ecclesiae Christi Platonis Academiam militare teque nobilius philosophari; 14. primum ineffabilem dei patris asserere cum sancti spiritus aeternitate sapientiam; tum praeterea non caesariem pascere neque pallio aut clava velut sophisticis insignibus gloriari aut affectare de vestium discretione superbiam, nitore pompam, squalore iactantiam neque te satis hoc aemulari, quod per gymnasia pingantur Areopagitica
vel prytanea curva cervice Speusippus<a class="footnoteLink" href="#note_LCL420_542_1" id="target_note_LCL420_542_1"><sup>1</sup></a> Aratus panda, Zenon fronte contracta Epicurus cute distenta, Diogenes barba comante Socrates coma





</p></section><notes><section class="footnotes"><ul><li class="note" id="note_LCL420_542_1"><a class="footnoteCrossrefLink" href="#target_note_LCL420_542_1" title="Click to highlight in text"><sup class="lineRef">1</sup>Speusippus <span class="italic">Savaron</span>: zeuzippus <span class="italic">aut</span> zeutip(p)us <span class="italic">codd.</span></a></li><script type="text/javascript">document.getElementById('note_LCL420_542_1').style.display = "none";</script></ul></section></notes></section>