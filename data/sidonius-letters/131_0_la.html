<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

quam ille omnibus statim<a class="footnoteLink" href="#note_LCL420_104_1" id="target_note_LCL420_104_1"><sup>1</sup></a> totum non dubitans, non fastidiens aperiebat, voluptuosissimum reputans, si forte oborta quarumpiam quaestionum insolubilitate labyrinthica scientiae suae thesauri eventilarentur. iam si frequentes consederamus, officium audiendi omnibus,<a class="footnoteLink" href="#note_LCL420_104_2" id="target_note_LCL420_104_2"><sup>2</sup></a> uni solum quem forsitan elegissemus deputans ius loquendi, viritim vicissimque, non tumultuatim nec sine schematis cuiuspiam gestu artificioso doctrinae suae opes erogaturus. 3. dein quaecumque dixisset protinus reluctantium syllogismorum 
contrarietatibus excipiebamus; sed repellebat
omnium nostrum temerarias oppositiones: itaque nihil non perpensum probatumque recipiebatur.
hinc etiam illi apud nos maxima reverentia fuit, quod non satis ferebat aegre pigram in quibuspiam 
sequacitatem. haec apud eum culpa veniabilis erat; quo fiebat esset ut nobis patientia eiusdem sine imitatione laudabilis. quis<a class="footnoteLink" href="#note_LCL420_104_3" id="target_note_LCL420_104_3"><sup>3</sup></a> enim virum super abditis consuleret invitus, a cuius disputationis communione ne idiotarum quidem imperitorumque sciscitatio repudiabatur?<a class="footnoteLink" href="#note_LCL420_104_4" id="target_note_LCL420_104_4"><sup>4</sup></a> 4. haec pauca de studiis. ceterum cetera quis competenti praeconio extollat, quod condicionis humanae per omnia memor clericos opere sermone populares, exhortatione maerentes destitutos solacio, captivos pretio ieiunos cibo nudos operimento consolabatur? pariter et super his plura




</p></section><notes><section class="footnotes"><ul><li class="note" id="note_LCL420_104_1"><a class="footnoteCrossrefLink" href="#target_note_LCL420_104_1" title="Click to highlight in text"><sup class="lineRef">1</sup>statū <span class="italic">M</span>: ū <span class="italic">corr. in</span> ī <span class="italic">M,</span><sup>1</sup><span class="italic">eras. M.</span><sup>2</sup></a></li><script type="text/javascript">document.getElementById('note_LCL420_104_1').style.display = "none";</script><li class="note" id="note_LCL420_104_2"><a class="footnoteCrossrefLink" href="#target_note_LCL420_104_2" title="Click to highlight in text"><sup class="lineRef">2</sup>omnibus &lt;iniungebat&gt; <span class="italic">Luetjohann.</span></a></li><script type="text/javascript">document.getElementById('note_LCL420_104_2').style.display = "none";</script><li class="note" id="note_LCL420_104_3"><a class="footnoteCrossrefLink" href="#target_note_LCL420_104_3" title="Click to highlight in text"><sup class="lineRef">3</sup>quisve <span class="italic">L.</span></a></li><script type="text/javascript">document.getElementById('note_LCL420_104_3').style.display = "none";</script><li class="note" id="note_LCL420_104_4"><a class="footnoteCrossrefLink" href="#target_note_LCL420_104_4" title="Click to highlight in text"><sup class="lineRef">4</sup>repudiabatur <span class="italic">L</span>: repudiaretur.</a></li><script type="text/javascript">document.getElementById('note_LCL420_104_4').style.display = "none";</script></ul></section></notes></section>