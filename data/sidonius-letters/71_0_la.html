<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

in reatum volumus transferre communem, cum de
naturalium rerum difficultate nec culpa nos debeat
manere nec venia. domine inlustris, gerulos litterarum
de disciplinae tuae institutione formatos et
morum erilium verecundiam praeferentes opportune
admisi, patienter audivi, competenter explicui.
vale.</p>
<section class="opener">
XII
<span class="salute"><span class="ac">Sidonivs Agricolae Svo Salvtem</span></span>
</section>
<p>1. Misisti tu quidem lembum mobilem solidum
lecti capacem iamque cum piscibus; tum praeterea
gubernatorem longe peritum, remiges etiam robustos
expeditosque, qui scilicet ea rapiditate
praetervolant amnis adversi terga qua deflui. sed
dabis veniam quod invitanti tibi in piscationem comes
venire dissimulo; namque me multo decumbentibus
nostris validiora maeroris retia tenent, quae sunt
amicis quaeque et externis indolescenda. unde te
quoque puto, si rite germano moveris adfectu, quo
temporis puncto paginam hanc sumpseris, de reditu
potius cogitaturum. 2. Severiana, sollicitudo communis,
inquietata primum lentae tussis impulsu
febribus quoque iam fatigatur, hisque per noctes
ingravescentibus; propter quod optat exire in
suburbanum; litteras tuas denique cum sumeremus,


</p></section><notes></notes></section>