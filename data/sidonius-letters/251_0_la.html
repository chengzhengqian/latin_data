<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

creditur inridendus: si aliquatenus doctum, propter scientiam clamatur inflatus; si severum, tamquam crudelis horretur: si indulgentem, facilitate culpatur;
si simplicem, despicitur ut brutus: si acrem, vitatur ut calidus;<a class="footnoteLink" href="#note_LCL420_344_1" id="target_note_LCL420_344_1"><sup>1</sup></a> si diligentem, superstitiosus decernitur: si remissum, neglegens iudicatur; si sollertem, cupidus: si quietum, pronuntiatur ignavus; si abstemium producimus, avarus accipitur: si eum qui prandendo pascat, edacitatis impetitur: si eum qui pascendo ieiunet, vanitatis arguitur. 11. libertatem
pro improbitate condemnant: verecundiam pro rusticitate fastidiunt; rigidos ob austeritatem non habent caros: blandi apud eos communione vilescunt. ac sic, utrolibet genere vivatur, semper hic tamen bonarum partium mores pungentibus linguis maledicorum
veluti bicipitibus hamis inuncabuntur. inter haec monasterialibus disciplinis aegre subditur vel popularium cervicositas vel licentia clericorum. 12. si clericum dixero, sequentes aemulantur, derogant
antecedentes. nam ita ex his pauci, quod reliquorum pace sit dictum, solam clericatus diuturnitatem
pro meritis autumant calculandam, ut nos in antistite consecrando non utilitatem velint eligere sed aetatem, tamquam diu potius quam bene vivere debeat accipi ad summum sacerdotium adipiscendum




</p></section><notes><section class="footnotes"><ul><li class="note" id="note_LCL420_344_1"><a class="footnoteCrossrefLink" href="#target_note_LCL420_344_1" title="Click to highlight in text"><sup class="lineRef">1</sup>calidus <span class="italic">Anderson</span>: callidus.</a></li><script type="text/javascript">document.getElementById('note_LCL420_344_1').style.display = "none";</script></ul></section></notes></section>