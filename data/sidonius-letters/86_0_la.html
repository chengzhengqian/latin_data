<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

barbaros deinceps esse vetuisti. non enim potest umquam civicis pectoribus elabi, quem te quantumque nuper omnis aetas ordo sexus e semirutis murorum aggeribus conspicabantur, cum interiectis aequoribus in adversum perambulatis et vix duodeviginti equitum sodalitate comitatus aliquot milia Gothorum non minus die quam campo medio, quod difficile sit posteritas creditura, transisti. 4. ad nominis tui rumorem personaeque conspectum exercitum exercitatissimum stupor obruit ita ut prae admiratione nescirent duces partis inimicae quam se multi quamque te pauci comitarentur. subducta est tota protinus acies in supercilium collis abrupti, quae cum prius applicata esset oppugnationi, te viso non est explicata congressui. interea tu caesis quibusque optimis, quos novissimos agmini<a class="footnoteLink" href="#note_LCL420_14_1" id="target_note_LCL420_14_1"><sup>1</sup></a> non ignavia sed audacia fecerat, nullis tuorum certamine ex tanto desideratis solus planitie quam patentissima potiebare, cum tibi non daret tot pugna socios quot solet mensa convivas. 5. hinc iam per otium in urbem reduci quid tibi obviam processerit officiorum plausuum, fletuum gaudiorum, magis temptant vota conicere quam verba reserare. siquidem cernere




</p></section><notes><section class="footnotes"><ul><li class="note" id="note_LCL420_14_1"><a class="footnoteCrossrefLink" href="#target_note_LCL420_14_1" title="Click to highlight in text"><sup class="lineRef">1</sup>agminis <span class="italic">coni. Gustafsson.</span></a></li><script type="text/javascript">document.getElementById('note_LCL420_14_1').style.display = "none";</script></ul></section></notes></section>