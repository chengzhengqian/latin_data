<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

in desolatis cura dioecesibus<a class="footnoteLink" href="#note_LCL420_320_1" id="target_note_LCL420_320_1"><sup>1</sup></a> [parochiisque].<a class="footnoteLink" href="#note_LCL420_320_2" id="target_note_LCL420_320_2"><sup>2</sup></a> videas in ecclesiis aut putres culminum lapsus aut valvarum cardinibus avulsis basilicarum aditus hispidorum veprium fruticibus obstructos. ipsa, pro dolor, videas armenta non modo semipatentibus iacere vestibulis sed etiam herbosa viridantium altarium latera depasci. sed iam nec per rusticas solum solitudo parochias: ipsa insuper urbanarum ecclesiarum
conventicula rarescunt. 9. quid enim fidelibus solacii superest, quando clericalis non modo disciplina verum etiam memoria perit? equidem cum clericus quisque defungitur, si benedictione succidua non accipiat dignitatis heredem, in illa ecclesia sacerdotium
moritur, non sacerdos. atque ita quid spei restare pronunties, ubi facit terminus hominis finem religionis? altius inspicite spiritalium damna membrorum:
profecto intellegetis, quanti subrepti sunt<a class="footnoteLink" href="#note_LCL420_320_3" id="target_note_LCL420_320_3"><sup>3</sup></a> episcopi, tantorum vobis populorum fidem periclitaturam.
taceo vestros Crocum Simpliciumque collegas,
quos cathedris sibi traditis eliminatos similis







</p></section><notes><section class="footnotes"><ul><li class="note" id="note_LCL420_320_1"><a class="footnoteCrossrefLink" href="#target_note_LCL420_320_1" title="Click to highlight in text"><sup class="lineRef">1</sup>diocesibus <span class="italic">MCF.</span></a></li><script type="text/javascript">document.getElementById('note_LCL420_320_1').style.display = "none";</script><li class="note" id="note_LCL420_320_2"><a class="footnoteCrossrefLink" href="#target_note_LCL420_320_2" title="Click to highlight in text"><sup class="lineRef">2</sup>parochiisque (<span class="italic">vulgo</span>: parrochiis <span class="italic">MCF</span>) <span class="italic">delet Leo.</span></a></li><script type="text/javascript">document.getElementById('note_LCL420_320_2').style.display = "none";</script><li class="note" id="note_LCL420_320_3"><a class="footnoteCrossrefLink" href="#target_note_LCL420_320_3" title="Click to highlight in text"><sup class="lineRef">3</sup>subrepti sunt <span class="italic">Luetjohann</span>: sub r &amp; e p̄ mitis <span class="italic">C</span>: sub<sup>****</sup> p̄ munt’ <span class="italic">M</span><sup>2</sup>: surripiuntur <span class="italic">F</span>: quantis fueritis privati episcopis <span class="italic">Wilamowitz.</span></a></li><script type="text/javascript">document.getElementById('note_LCL420_320_3').style.display = "none";</script></ul></section></notes></section>