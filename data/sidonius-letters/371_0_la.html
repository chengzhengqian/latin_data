<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2">
<p>5. nec non habentur pro recurrentibus, qui pedum lege servata etsi non per singulos apices, per singula tamen verba replicantur, ut est unum distichon meum (qualia reor equidem legi multa multorum), quod de rivulo lusi, qui repentino procellarum
pastus illapsu publicumque aggerem confragoso
diluvio supergressus subdita viae culta inundaverat, quamquam depositurus insanam mox abundantiam, quippe quam pluviis appendicibus intumescentem nil superna venae perennis pondera inflarent. 6. igitur istic (nam viator adveneram), dum magis ripam quam vadum quaero, tali iocatus epigrammate per turbulenti terga torrentis his saltem pedibus incessi:</p>
<blockquote><p>
<span class="line">Praecipiti modo quod decurrit tramite flumen</span><span class="linebreak"></span>
<span class="line">tempore consumptum iam cito deficiet.</span><span class="linebreak"></span></p></blockquote>
<p>Hoc si recurras, ita legitur:</p>
<blockquote><p><span class="line">Deficiet cito iam consumptum tempore flumen</span><span class="linebreak"></span>
<span class="line">tramite decurrit quod modo praecipiti.<a class="footnoteLink" href="#note_LCL420_584_1" id="target_note_LCL420_584_1"><sup>1</sup></a></span><span class="linebreak"></span></p></blockquote>
<p>En habes versus, quorum syllabatim mirere<a class="footnoteLink" href="#note_LCL420_584_2" id="target_note_LCL420_584_2"><sup>2</sup></a> rationem. ceterum pompam, quam non habent, non docebunt. sufficienter indicasse me suspicor


</p></section><notes><section class="footnotes"><ul><li class="note" id="note_LCL420_584_1"><a class="footnoteCrossrefLink" href="#target_note_LCL420_584_1" title="Click to highlight in text"><sup class="lineRef">1</sup>praecipiti et. Musa michi causas memora quo numine leso <span class="italic">C (ex Verg. Aen.</span> I. 8).</a></li><script type="text/javascript">document.getElementById('note_LCL420_584_1').style.display = "none";</script><li class="note" id="note_LCL420_584_2"><a class="footnoteCrossrefLink" href="#target_note_LCL420_584_2" title="Click to highlight in text"><sup class="lineRef">2</sup>rimere <span class="italic">coni. Luetjohann</span>: metiere <span class="italic">Wilamowitz.</span></a></li><script type="text/javascript">document.getElementById('note_LCL420_584_2').style.display = "none";</script></ul></section></notes></section>