<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2">
<section class="opener">
XVI
<span class="salute"><span class="ac">Sidonivs Rvricio Svo Salvtem</span></span>
</section>
<p>1. Accepi per Paterninum paginam vestram, quae plus mellis an salis habeat incertum est. ceterum eloquii copiam hanc praefert, hos olet flores, ut bene appareat non vos manifesta modo verum furtiva quoque lectione proficere. quamquam et hoc furtum quod deprecaris exemplati libelli non venia tam debeat respicere quam gloria. quid tu enim facias absque virtute, qui nec ipsa peccata sine laude committis?
2. ego vero quicquid impositum est fraudis mihi, utpote absenti, libens audio principalique pro munere amplector, quod<a class="footnoteLink" href="#note_LCL420_124_1" id="target_note_LCL420_124_1"><sup>1</sup></a> quodammodo damnum indemne toleravi. neque enim quod tuo accessit usui, decessit hoc nostrae proprietati aut ad incrementa
scientiae vestrae per detrimenta venistis alienae. quin potius ipse<a class="footnoteLink" href="#note_LCL420_124_2" id="target_note_LCL420_124_2"><sup>2</sup></a> iure abhinc uberi praeconio
non carebis,<a class="footnoteLink" href="#note_LCL420_124_3" id="target_note_LCL420_124_3"><sup>3</sup></a> qui magis igneo ingenio naturam decenter ignis imitatus es<a class="footnoteLink" href="#note_LCL420_124_4" id="target_note_LCL420_124_4"><sup>4</sup></a> de quo si quid demere velis, remanet totus totusque transfertur. unde iam parce trepidare deque moribus amici plusculum recto secus credere. namque in hoc facto nos magis vulnus polluit culpae, si feriat ictus invidiae. vale.</p>
</section><notes><section class="footnotes"><ul><li class="note" id="note_LCL420_124_1"><a class="footnoteCrossrefLink" href="#target_note_LCL420_124_1" title="Click to highlight in text"><sup class="lineRef">1</sup>quod <span class="italic">LR</span>: qui.</a></li><script type="text/javascript">document.getElementById('note_LCL420_124_1').style.display = "none";</script><li class="note" id="note_LCL420_124_2"><a class="footnoteCrossrefLink" href="#target_note_LCL420_124_2" title="Click to highlight in text"><sup class="lineRef">2</sup>&lt;is&gt; ipse <span class="italic">Luetjohann.</span></a></li><script type="text/javascript">document.getElementById('note_LCL420_124_2').style.display = "none";</script><li class="note" id="note_LCL420_124_3"><a class="footnoteCrossrefLink" href="#target_note_LCL420_124_3" title="Click to highlight in text"><sup class="lineRef">3</sup>carebit <span class="italic">Luetjohann.</span></a></li><script type="text/javascript">document.getElementById('note_LCL420_124_3').style.display = "none";</script><li class="note" id="note_LCL420_124_4"><a class="footnoteCrossrefLink" href="#target_note_LCL420_124_4" title="Click to highlight in text"><sup class="lineRef">4</sup>est <span class="italic">Luetjohann.</span></a></li><script type="text/javascript">document.getElementById('note_LCL420_124_4').style.display = "none";</script></ul></section></notes></section>