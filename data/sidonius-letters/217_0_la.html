<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2">
<section class="opener">
XI
<span class="salute"><span class="ac">Sidonivs Domino Papae Elevtherio Salvtem</span></span>
</section>
<p>1. Iudaeum praesens charta commendat, non quod mihi placeat error, per quem pereunt involuti, sed quia neminem ipsorum nos decet ex asse damnabilem pronuntiare, dum vivit; in spe enim adhuc absolutionis
est cui suppetit posse converti. 2. quae sit vero negotii sui series, ipse rectius praesentanea coram narratione patefaciet. nam prudentiae satis obviat epistulari formulae debitam concinnitatem plurifario sermone porrigere. sane quia secundum vel negotia vel iudicia terrena solent huiuscemodi homines honestas habere causas, tu quoque potes huius laboriosi, etsi impugnas perfidiam, propugnare personam. memor nostri esse dignare, domine papa.</p>
<section class="opener">
XII
<span class="salute"><span class="ac">Sidonivs Domino Papae Patienti Salvtem</span></span>
</section>
<p>1. Aliquis aliquem, ego illum praecipue puto suo vivere bono, qui vivit alieno quique fidelium calamitates
indigentiamque miseratus facit in terris opera

 





</p></section><notes></notes></section>