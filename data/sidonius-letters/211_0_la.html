<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

peregrinantum qua potestis ope humanitate intercessione
tutamini; ac, si in aliquo amicus ipse per imperitiam novitatemque publicae conversationis videbitur minus efficax, vos hoc potius aspicite, quid absentis causa, non quid praesentis persona mereatur. memor nostri esse dignare, domine papa.</p>
<section class="opener">
VI
<span class="salute"><span class="ac">Sidonivs Domino Papae Evtropio Salvtem</span></span>
</section>
<p>1. Postquam foedifragam gentem redisse in sedes suas comperi neque quicquam viantibus insidiarum parare, nefas credidi ulterius officiorum<a class="footnoteLink" href="#note_LCL420_264_1" id="target_note_LCL420_264_1"><sup>1</sup></a> differre sermonem, ne vester affectus quandam vitio meo duceret ut gladius inpolitus de curae raritate robiginem.
unde misso in hoc solum negotii gerulo litterarum, quam vobis sit corpusculi status in solido quamve ex animi sententia res agantur, sollicitus inquiro, sperans, ne semel mihi amor vester indultus
aut interiecti itineris longitudine aut absentiae communis




 

</p></section><notes><section class="footnotes"><ul><li class="note" id="note_LCL420_264_1"><a class="footnoteCrossrefLink" href="#target_note_LCL420_264_1" title="Click to highlight in text"><sup class="lineRef">1</sup>officiosum <span class="italic">coni. Luetjohann.</span></a></li><script type="text/javascript">document.getElementById('note_LCL420_264_1').style.display = "none";</script></ul></section></notes></section>