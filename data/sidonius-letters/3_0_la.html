<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">
genuinum molarem invidia non fixerit, actutum tibi a nobis volumina numerosiora percopiosis scaturientia
sermocinationibus multiplicabuntur. vale.</p>
<section class="opener">
Î™I
<span class="salute"><span class="ac">Sidonivs Agricolae Svo Salvtem</span></span>
</section>
<p>1. Saepenumero postulavisti ut, quia Theudorici regis Gothorum commendat populis fama civilitatem, litteris tibi formae suae quantitas, vitae qualitas significaretur. pareo libens, in quantum epistularis pagina sinit, laudans in te tam delicatae sollicitudinis ingenuitatem. igitur vir est et illis dignus agnosci qui eum minus familiariter intuentur: ita personam suam deus arbiter et ratio naturae consummatae felicitatis dote sociata cumulaverunt; mores autem huiuscemodi, ut laudibus eorum nihil ne regni quidem defrudet invidia. 2. si forma quaeratur: corpore exacto, longissimis brevior, procerior eminentiorque
mediocribus. capitis apex rotundus, in quo paululum a planitie frontis in verticem caesaries refuga crispatur. cervix non sedet enervis sed stat nervis.<a class="footnoteLink" href="#note_LCL296_334_1" id="target_note_LCL296_334_1"><sup>1</sup></a> geminos orbes hispidus superciliorum



</p></section><notes><section class="footnotes"><ul><li class="note" id="note_LCL296_334_1"><a class="footnoteCrossrefLink" href="#target_note_LCL296_334_1" title="Click to highlight in text"><sup class="lineRef">1</sup>enervis sed stat <span class="italic">add. ego</span>; <span class="italic">codd. varie turbati.</span></a></li><script type="text/javascript">document.getElementById('note_LCL296_334_1').style.display = "none";</script></ul></section></notes></section>