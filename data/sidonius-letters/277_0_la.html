<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

ob hoc in manus pauca venerunt, quia mihi nil de libelli huiusce conscriptione meditanti hactenus incustodita nequeunt inveniri. sane ista pauca, quae quidem et levia sunt, celeriter absolvi, quamquam
incitatus semel animus necdum scripturire desineret, servans hoc sedulo genus temperamenti, ut epistularum [non]<a class="footnoteLink" href="#note_LCL420_396_1" id="target_note_LCL420_396_1"><sup>1</sup></a> produceretur textus, si numerus breviaretur. 2. pariter et censui librum, quem lector delicatissimus desiderares, et satis habilem nec parum excusabilem fore, si, quoniam te sensuum structurarumque levitas poterat offendere,
membranarum certe fascibus minus onerarere. commendo igitur varios iudicio tuo nostri pectoris motus, minime ignarus, quod ita mens pateat in libro velut vultus in speculo. dictavi enim quaepiam
hortando, laudando plurima et aliqua suadendo, maerendo pauca iocandoque nonnulla. 3. et si me uspiam lectitavisti in aliquos concitatiorem, scias volo Christi dextera opitulante numquam me






</p></section><notes><section class="footnotes"><ul><li class="note" id="note_LCL420_396_1"><a class="footnoteCrossrefLink" href="#target_note_LCL420_396_1" title="Click to highlight in text"><sup class="lineRef">1</sup>epistularum non <span class="italic">F</span>: epistularum nÌƒ<span class="italic">s.l. M<sup>1</sup></span>: &lt;tum&gt; epistularum produceretur <span class="italic">coni. Anderson.</span></a></li><script type="text/javascript">document.getElementById('note_LCL420_396_1').style.display = "none";</script></ul></section></notes></section>