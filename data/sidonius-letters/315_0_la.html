<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">
livida cutis, oculi protuberantes et in obruto vultu non minora irae vestigia quam doloris. inventa est quidem terra tabo madefacta deciduo, quia post facinus ipsi latrones ad pavimentum conversa defuncti ora pronaverant, tamquam sanguinis eum superaestuans fluxus exinanisset.<a class="footnoteLink" href="#note_LCL420_472_1" id="target_note_LCL420_472_1"><sup>1</sup></a> sed protinus capto qui fuerat ipsius factionis fomes incentor antesignanus ceterisque complicibus oppressis seorsumque
discussis criminis veritatem de pectoribus<a class="footnoteLink" href="#note_LCL420_472_2" id="target_note_LCL420_472_2"><sup>2</sup></a> invitis tormentorum terror extraxit. 13. atque utinam hunc finem, dum inconsulte fidens<a class="footnoteLink" href="#note_LCL420_472_3" id="target_note_LCL420_472_3"><sup>3</sup></a> vana consultat, non meruisset excipere! nam quisque
praesumpserit interdicta secreta vetita rimari, vereor huius modi<a class="footnoteLink" href="#note_LCL420_472_4" id="target_note_LCL420_472_4"><sup>4</sup></a> catholicae fidei regulis exorbitaturum
et effici dignum, in statum cuius respondeantur
adversa, dum requiruntur inlicita. secuta quidem est ultio extinctum, sed magis prosunt ista victuris. nam quotiens homicida punitur, non est remedium sed solacium vindicari. 14. longiuscule me progredi amor impulit, cuius angorem silentio exhalare non valui. tu interim, si quid istic cognitu dignum, citus indica, saltim ob hoc scribens, ut animum meum tristitudine gravem lectio levet. namque confuso pectori maeror, et quidem iure, plurimus erat, cum paginis ista committerem sola.




</p></section><notes><section class="footnotes"><ul><li class="note" id="note_LCL420_472_1"><a class="footnoteCrossrefLink" href="#target_note_LCL420_472_1" title="Click to highlight in text"><sup class="lineRef">1</sup>exanimasset <span class="italic">coni. Semple.</span></a></li><script type="text/javascript">document.getElementById('note_LCL420_472_1').style.display = "none";</script><li class="note" id="note_LCL420_472_2"><a class="footnoteCrossrefLink" href="#target_note_LCL420_472_2" title="Click to highlight in text"><sup class="lineRef">2</sup>peccatoribus <span class="italic">L.</span></a></li><script type="text/javascript">document.getElementById('note_LCL420_472_2').style.display = "none";</script><li class="note" id="note_LCL420_472_3"><a class="footnoteCrossrefLink" href="#target_note_LCL420_472_3" title="Click to highlight in text"><sup class="lineRef">3</sup>fidens <span class="italic">Wilamowitz</span>: fides. <span class="italic">coni. Warmington</span> inconsulta fides.</a></li><script type="text/javascript">document.getElementById('note_LCL420_472_3').style.display = "none";</script><li class="note" id="note_LCL420_472_4"><a class="footnoteCrossrefLink" href="#target_note_LCL420_472_4" title="Click to highlight in text"><sup class="lineRef">4</sup>huius modi &lt;hominem&gt; <span class="italic">Luetjohann.</span></a></li><script type="text/javascript">document.getElementById('note_LCL420_472_4').style.display = "none";</script></ul></section></notes></section>