<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

captivas opes et circumiectorum regum tributarias functiones australis reginae Sabaitis gazae cumulaverit.
hic vobis ecclesiam iuvenis miles, tenuis solus, adhuc filius familias et iam pater extruxit, nec illum a proposita<a class="footnoteLink" href="#note_LCL420_354_1" id="target_note_LCL420_354_1"><sup>1</sup></a> devotione suspendit vel tenacitas senum vel intuitus parvulorum, et tamen fuit morum factura quae taceret; 22. vir est namque, ni fallor, totius popularitatis alienus; gratiam non captat omnium sed bonorum, non indiscreta familiaritate vilescens sed examinata sodalitate pretiosus et a<a class="footnoteLink" href="#note_LCL420_354_2" id="target_note_LCL420_354_2"><sup>2</sup></a> bono viratu aemulis suis magis prodesse cupiens quam placere, severis patribus comparandus, qui iuvenum filiorum non tam cogitant vota quam commoda; in adversis constans in dubiis fidus in prosperis modestus, in habitu simplex in sermone communis, in contubernio aequalis in consilio
praecellens; amicitias probatas enixe expetit, constanter retinet, perenniter servat; inimicitias indictas honeste exercet, tarde credit, celeriter deponit; maxime ambiendus, quia minime ambitiosus,
non studet suscipere sacerdotium, sed mereri. 23. dicit aliquis: “unde tibi de illo tam cito tanta conperta sunt?” cui respondeo: prius Bituriges noveram quam Biturigas. multos in itinere multos






</p></section><notes><section class="footnotes"><ul><li class="note" id="note_LCL420_354_1"><a class="footnoteCrossrefLink" href="#target_note_LCL420_354_1" title="Click to highlight in text"><sup class="lineRef">1</sup>propositi <span class="italic">T recte</span>?</a></li><script type="text/javascript">document.getElementById('note_LCL420_354_1').style.display = "none";</script><li class="note" id="note_LCL420_354_2"><a class="footnoteCrossrefLink" href="#target_note_LCL420_354_2" title="Click to highlight in text"><sup class="lineRef">2</sup>a <span class="italic">LRTN</span>: <span class="italic">om. MCFP.</span></a></li><script type="text/javascript">document.getElementById('note_LCL420_354_2').style.display = "none";</script></ul></section></notes></section>