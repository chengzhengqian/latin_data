<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

primum, sic minister altaris, idque ab infantia, post laborum temporumque processu archidiaconus, in quo seu gradu seu ministerio multum retentus propter industriam diu dignitate non potuit augeri, ne potestate posset absolvi): attamen hunc iam secundi ordinis sacerdotem dissonas inter partium voces, quae differebant laudare non ambientem sed nec audebant culpare laudabilem, stupentibus factiosis erubescentibus malis, acclamantibus bonis reclamantibus
nullis collegam sibi consecravere. 5. nunc ergo Iurensia si te remittunt iam monasteria, in quae libenter solitus escendere<a class="footnoteLink" href="#note_LCL420_168_1" id="target_note_LCL420_168_1"><sup>1</sup></a> iam caelestibus supernisque praeludis habitaculis, gaudere te par est de communium patrum vel patronorum seu sic sentiente concordia seu sic concordante sententia. illius quoque nomine exulta, quem creaverunt Euphronius testimonio, manu Patiens, ambo iudicio, in quo fecit Euphronius quod conveniret non senectutis
modo suae verum etiam dignitatis longaevitati, fecit et Patiens, vir quamlibet magnis par tamen laudibus, quod satis decuit facere personam, quae caput est civitati nostrae per sacerdotium, provinciae vero per civitatem. vale.</p>
</section><notes><section class="footnotes"><ul><li class="note" id="note_LCL420_168_1"><a class="footnoteCrossrefLink" href="#target_note_LCL420_168_1" title="Click to highlight in text"><sup class="lineRef">1</sup>ascendere <span class="italic">MTCFP.</span></a></li><script type="text/javascript">document.getElementById('note_LCL420_168_1').style.display = "none";</script></ul></section></notes></section>