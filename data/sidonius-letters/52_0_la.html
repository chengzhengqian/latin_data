<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

salebratim saxorum obicibus adfractus spumoso canescit impulsu et nec longum scopulis praecipitibus
exemptus lacu conditur; quem fors fuat an incurrat an faciat, praeterit certe, coactus per cola subterranea deliquari, non ut fluctibus, sed ut piscibus pauperetur;<a class="footnoteLink" href="#note_LCL296_432_1" id="target_note_LCL296_432_1"><sup>1</sup></a> qui repulsi in gurgitem pigriorem carnes rubras albis abdominibus extendunt: ita illis nec redire valentibus nec exire permissis quendam vivum et circumlaticium carcerem corpulentia
facit. 18. lacus ipse, qua dexter, incisus flexuosus nemorosusque, qua laevus, patens herbosus aequalis. aequor ab Africo viride per litus, quia in undam fronde porrecta ut glareas aqua, sic aquas umbra perfundit. huiusmodi colorem ab oriente par silvarum corona continuat. per Arctoum latus ut pelago natura, sic species. a Zephyro plebeius et tumultuarius frutex frequenterque lemborum superlabentum ponderibus inflexus; hunc circa lubrici scirporum cirri plicantur simulque pingues ulvarum paginae natant salicumque glaucarum fota



</p></section><notes><section class="footnotes"><ul><li class="note" id="note_LCL296_432_1"><a class="footnoteCrossrefLink" href="#target_note_LCL296_432_1" title="Click to highlight in text"><sup class="lineRef">1</sup>pauperetur <span class="italic">ego</span>: pauperaretur.</a></li><script type="text/javascript">document.getElementById('note_LCL296_432_1').style.display = "none";</script></ul></section></notes></section>