<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2">
<blockquote><p>
<span class="line">Mane novo seu cum ferventia balnea poscunt</span><span class="linebreak"></span>
<span class="line indent3">seu cum venatu frons calefacta madet,</span><span class="linebreak"></span>
<span class="line">hoc foveat pulcher faciem Filimatius udam,</span><span class="linebreak"></span>
<span class="line indent3">migret ut in bibulum vellus ab ore liquor.</span><span class="linebreak"></span></p></blockquote>
<p>Epiphanius noster vix suprascripta peraraverat, et nuntiatum est hora monente progredi episcopum de receptorio, nosque surreximus. 11. da postulatae tu veniam cantilenae. illud autem ambo, quod maius est quodque me nuper in quendam dies bonos male ferentem parabolice seu figurate dictare iussistis quodque expeditum cras dirigetur, clam recensete; et, si placet, edentes fovete; si displicet, delentes ignoscitote. vale.</p>
<section class="opener">
XVIII
<span class="salute"><span class="ac">Sidonivs Attalo Svo Salvtem</span></span>
</section>
<p>1. Haeduae civitati te praesidere coepisse libens atque cum gaudio accepi. laetitiae causa quadripertita
est: prima, quod amicus; secunda, quod iustus es; tertia, quod severus; quarta, quod proximus. quo fit, ut nostris nostrorumque contractibus


 


</p></section><notes></notes></section>