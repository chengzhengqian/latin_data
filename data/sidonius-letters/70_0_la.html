<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

quod saepe versum Corinna cum suo
Nasone complevit, Lesbia cum Catullo, Caesennia
cum Gaetulico, Argentaria cum Lucano, Cynthia
cum Propertio, Delia cum Tibullo. proinde liquido
claret studentibus discendi per nuptias occasionem
tribui, desidibus excusationem. igitur incumbe,
neque apud te litterariam curam turba depretiet
imperitorum, quia natura comparatum est ut in
omnibus artibus hoc sit scientiae pretiosior pompa,
quo rarior. vale.</p>
<section class="opener">
XI
<span class="salute"><span class="ac">Sidonivs Rvstico Svo Salvtem</span></span>
</section>
<p>1. Si nobis pro situ spatiisque regionum vicinaremur
nec a se praesentia mutua vasti itineris longinquitate
discriminaretur, nihil apicum raritati licere
in coeptae familiaritatis officia permitterem neque
iam semel missa fundamenta certantis amicitiae
diversis honorum generibus exstruere cessarem.
sed animorum coniunctioni separata utrique porrectioribus
terminis obsistit habitatio, equidem semel
devinctis parum nocitura pectoribus. 2. sed tamen
ex ipsa communium municipiorum discretione procedit
quod, cum amicissimi simus, raritatem colloquii
de prolixa terrarum interiectione venientem



 
</p></section><notes></notes></section>