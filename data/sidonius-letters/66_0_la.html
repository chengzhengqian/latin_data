<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

solidabamur: siquidem domibus medius it Vardo fluvius, nisi cum deflua nive pastus impalluit, flavis ruber glareis et per alveum perspicuus quietus calculosusque neque ob hoc minus piscium ferax delicatorum. 10. dicerem et cenas et quidem unctissimas, nisi terminum nostrae loquacitati, quem verecundia non adhibet, charta posuisset; quarum quoque replicatio fieret amoena narratu, nisi epistulae tergum madidis sordidare calamis erubesceremus. sed quia et ipsi in procinctu sumus teque sub ope Christi actutum nobis invisere placet, expeditius tibi cenae amicorum in mea cena tuaque commemorabuntur, modo nos quam primum hebdomadis exactae spatia completa votivae restituant esuritioni, quia disruptum ganea stomachum
nulla sarcire res melius quam parsimonia solet. vale.</p>
<section class="opener">
X
<span class="salute"><span class="ac">Sidonivs Hesperio Svo Salvtem</span></span>
</section>
<p>1. Amo in te quod litteras amas et usquequaque praeconiis cumulatissimis excolere<a class="footnoteLink" href="#note_LCL296_460_1" id="target_note_LCL296_460_1"><sup>1</sup></a> contendo tantae diligentiae generositatem, per quam nobis non solum initia tua verum etiam studia nostra commendas.



 
</p></section><notes><section class="footnotes"><ul><li class="note" id="note_LCL296_460_1"><a class="footnoteCrossrefLink" href="#target_note_LCL296_460_1" title="Click to highlight in text"><sup class="lineRef">1</sup>extollere <span class="italic">T.</span></a></li><script type="text/javascript">document.getElementById('note_LCL296_460_1').style.display = "none";</script></ul></section></notes></section>