<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">
actionum mearum quasi cuiuspiam fluvii placidus<a class="footnoteLink" href="#note_LCL420_332_1" id="target_note_LCL420_332_1"><sup>1</sup></a> cursus atque inoffensus, si e tractatu<a class="footnoteLink" href="#note_LCL420_332_2" id="target_note_LCL420_332_2"><sup>2</sup></a> tuo veluti ex saluberrimo fonte manaret. procul dubio tunc ille non esset aut spumosus per iactantiam aut turbidus per superbiam aut caenosus per conscientiam aut praeceps per iuventutem. quin potius in illo squalidum si quid ac putre sorderet, totum id admixta
consilii tui vena dilueret. 2. sed quoniam huiuscemodi votis spatia sunt longa interposita praepedimento, sedulo precor, ut consulentem de scrupulo incursae ambiguitatis expedias et, quia Simplicium, spectabilem virum, episcopum sibi flagitat populus Biturix ordinari, quid super tanto debeam negotio facere, decernas. huius es namque vel erga me dignationis vel erga reliquos auctoritatis, ut si quid fieri voles (voles autem quicquid aequissimum
est), non suadere tam debeas quam iubere. 3. de quo tamen Simplicio scitote narrari plurima bona, atque ea quidem a plurimis bonis. quae testimonia
mihi prima fronte conloquii non satis grata, quia satis gratiosa, iudicabantur. at postquam aemulos eius nihil vidi amplius quam silere, atque eos maxume, qui fidem fovent Arianorum, neque






</p></section><notes><section class="footnotes"><ul><li class="note" id="note_LCL420_332_1"><a class="footnoteCrossrefLink" href="#target_note_LCL420_332_1" title="Click to highlight in text"><sup class="lineRef">1</sup>placidus <span class="italic">LRN</span>: placidissimus <span class="italic">MTCFP.</span></a></li><script type="text/javascript">document.getElementById('note_LCL420_332_1').style.display = "none";</script><li class="note" id="note_LCL420_332_2"><a class="footnoteCrossrefLink" href="#target_note_LCL420_332_2" title="Click to highlight in text"><sup class="lineRef">2</sup>e tractatu <span class="italic">LMCP</span>: retractatu <span class="italic">T.</span></a></li><script type="text/javascript">document.getElementById('note_LCL420_332_2').style.display = "none";</script></ul></section></notes></section>