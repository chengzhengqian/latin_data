<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

bonis fama superaggerat, quod te asserit hasce tot gratias fastigatissimae caritatis arce<a class="footnoteLink" href="#note_LCL420_482_1" id="target_note_LCL420_482_1"><sup>1</sup></a> transcendere; fama, inquam, quae de laudibus tuis cum canat multa, plus reticet. nam longius constitutis actionum
tuarum propositum potest assignare, non numerum. quarum relatione succensus ultro primus,
ut longe inferiorem decet, ad solvenda officia procurro nec vereor garrulitatis aliquando argui, qui potui taciturnitatis hucusque culpari. 3. commendo
Promotum gerulum litterarum, vobis quidem ante iam cognitum, sed nostrum nuper effectum vestris orationibus contribulem; qui cum sit gente Iudaeus, fide tamen praeelegit censeri Israelita quam sanguine, et municipatum caelestis illius civitatis affectans occidentemque litteram spiritu vivificante fastidiens, pariter huc<a class="footnoteLink" href="#note_LCL420_482_2" id="target_note_LCL420_482_2"><sup>2</sup></a> iustis praemia proposita contemplans, huc,<a class="footnoteLink" href="#note_LCL420_482_3" id="target_note_LCL420_482_3"><sup>3</sup></a> nisi faceret ad Christum de circumcisione transfugium, praevidens sese per aeterna saecula aequiterna supplicia passurum, patriam sibi maluit Ierusalem potius quam Hierusolymam
computari. 4. quibus agnitis adventantem
Abrahae nunc filium veriorem maternis ulnis spiritalis Sara<a class="footnoteLink" href="#note_LCL420_482_4" id="target_note_LCL420_482_4"><sup>4</sup></a> suscipiat. namque ad Agar ancillam pertinere tunc desiit, cum legalis observantiae servitutem
gratiae libertate mutavit. de cetero, quae







</p></section><notes><section class="footnotes"><ul><li class="note" id="note_LCL420_482_1"><a class="footnoteCrossrefLink" href="#target_note_LCL420_482_1" title="Click to highlight in text"><sup class="lineRef">1</sup>apice <span class="italic">Wilamowitz.</span></a></li><script type="text/javascript">document.getElementById('note_LCL420_482_1').style.display = "none";</script><li class="note" id="note_LCL420_482_2"><a class="footnoteCrossrefLink" href="#target_note_LCL420_482_2" title="Click to highlight in text"><sup class="lineRef">2</sup>huc <span class="italic">L</span>: hinc.</a></li><script type="text/javascript">document.getElementById('note_LCL420_482_2').style.display = "none";</script><li class="note" id="note_LCL420_482_3"><a class="footnoteCrossrefLink" href="#target_note_LCL420_482_3" title="Click to highlight in text"><sup class="lineRef">3</sup>huc <span class="italic">L</span>: hinc.</a></li><script type="text/javascript">document.getElementById('note_LCL420_482_3').style.display = "none";</script><li class="note" id="note_LCL420_482_4"><a class="footnoteCrossrefLink" href="#target_note_LCL420_482_4" title="Click to highlight in text"><sup class="lineRef">4</sup>sarra <span class="italic">LMTCP.</span></a></li><script type="text/javascript">document.getElementById('note_LCL420_482_4').style.display = "none";</script></ul></section></notes></section>