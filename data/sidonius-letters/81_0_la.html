<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

quae omnia (praetereo<a class="footnoteLink" href="#note_LCL420_4_1" id="target_note_LCL420_4_1"><sup>1</sup></a> conscientiam, quae interius tibi longe praestantior eminentiorque) multum voluntates nostras copulaverat decursarum forinsecus actionum multitudo.<a class="footnoteLink" href="#note_LCL420_4_2" id="target_note_LCL420_4_2"><sup>2</sup></a> sed, quod fatendum est, diu erectis utrimque amoris machinis ipse culmina pretiosa posuisti ecclesiam Arverni municipioli, cui praepositus, etsi immerito, videor, peropportuna oblatione locupletando; cuius possessioni plurimum contulisti Cuticiacensis praedii suburbanitate, non minus nostrae professionis fraternitatem loci proximitate dignatus ditare quam reditu. 3. et licet sororiae hereditatis duo consortes esse videamini, exemplo tamen fidei tuae superstes germana commota
est ad boni operis imitationem. itaque tibi caelitus iure redhibetur tui facti meritum, alieni incitamentum. quo fit ut reperiare dignissimus quem divinitas inusitato successionum<a class="footnoteLink" href="#note_LCL420_4_3" id="target_note_LCL420_4_3"><sup>3</sup></a> genere sublimet; quae tamen nec diu distulit religiosam devotionem centuplicatis opulentare muneribus quaeque, ut confidimus, nihilo segnius caelestia largietur, cum terrena






</p></section><notes><section class="footnotes"><ul><li class="note" id="note_LCL420_4_1"><a class="footnoteCrossrefLink" href="#target_note_LCL420_4_1" title="Click to highlight in text"><sup class="lineRef">1</sup>praetereo <span class="italic">Anderson</span>: praeter.</a></li><script type="text/javascript">document.getElementById('note_LCL420_4_1').style.display = "none";</script><li class="note" id="note_LCL420_4_2"><a class="footnoteCrossrefLink" href="#target_note_LCL420_4_2" title="Click to highlight in text"><sup class="lineRef">2</sup>multitudo <span class="italic">L</span>: similitudo.</a></li><script type="text/javascript">document.getElementById('note_LCL420_4_2').style.display = "none";</script><li class="note" id="note_LCL420_4_3"><a class="footnoteCrossrefLink" href="#target_note_LCL420_4_3" title="Click to highlight in text"><sup class="lineRef">3</sup>successuum <span class="italic">LNT.</span></a></li><script type="text/javascript">document.getElementById('note_LCL420_4_3').style.display = "none";</script></ul></section></notes></section>