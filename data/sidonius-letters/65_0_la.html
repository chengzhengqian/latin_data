<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

nuncupabatur), Tonantium cum fratribus, lectissimos aequaevorum nobilium principes, stratis suis eiciebamus,
quia nec facile crebro cubilium nostrorum instrumenta circumferebantur. excusso torpore meridiano
paulisper equitabamus, quo facilius pectora marcida cibis cenatoriae fami exacueremus. 8. balneas habebat in opere uterque hospes, in usu neuter; sed cum vel pauxillulum bibere desisset assecularum meorum famulorumque turba compotrix,
quorum cerebris hospitales creterrae nimium immersae dominabantur, vicina fonti aut fluvio raptim scrobis fodiebatur, in quam forte cum lapidum cumulus ambustus demitteretur, antro in hemisphaerii
formam corylis flexibilibus<a class="footnoteLink" href="#note_LCL296_458_1" id="target_note_LCL296_458_1"><sup>1</sup></a> intexto fossa inardescens operiebatur, sic tamen ut superiectis Cilicum velis patentia intervalla virgarum lumine excluso tenebrarentur, vaporem repulsura salientem, qui undae ferventis aspergine flammatis silicibus excuditur. 9. hic nobis trahebantur horae non absque sermonibus salsis iocularibusque; quos inter halitu nebulae stridentis oppletis involutisque saluberrimus
sudor eliciebatur; quo, prout libuisset, effuso coctilibus aquis ingerebamur, quarumque<a class="footnoteLink" href="#note_LCL296_458_2" id="target_note_LCL296_458_2"><sup>2</sup></a> fotu cruditatem nostram tergente resoluti aut fontano
deinceps frigore putealique aut fluviali copia




</p></section><notes><section class="footnotes"><ul><li class="note" id="note_LCL296_458_1"><a class="footnoteCrossrefLink" href="#target_note_LCL296_458_1" title="Click to highlight in text"><sup class="lineRef">1</sup>flexilibus <span class="italic">R, fortasse recte.</span></a></li><script type="text/javascript">document.getElementById('note_LCL296_458_1').style.display = "none";</script><li class="note" id="note_LCL296_458_2"><a class="footnoteCrossrefLink" href="#target_note_LCL296_458_2" title="Click to highlight in text"><sup class="lineRef">2</sup>quarumque <span class="italic">LV:</span> harumque (h <span class="italic">in ras. N</span>).</a></li><script type="text/javascript">document.getElementById('note_LCL296_458_2').style.display = "none";</script></ul></section></notes></section>