<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">
erubescendi. pariter illud nosse vos noveram, quod auctores in operibus edendis pudor potius quam constantia
decet quodque tetricis puncta censoribus tardius
procacitas recitatoris quam trepidatio excudit. alioquin, si quis est ille qui cum fiduciae praerogativa thematis ante inauditi operam<a class="footnoteLink" href="#note_LCL420_552_1" id="target_note_LCL420_552_1"><sup>1</sup></a> pervulgat, incipit expectationi publicae, quamvis solverit multa, plura redhibere.
praeterea quicquid super huiusce rescripti tenore censueris, malui factum confiteri simpliciter quam trebaciter diffiteri. 5. dixisset alius: â€œneminem tibi praetuli, nullas ad ullum peculiares litteras dedi: quem praelatum suspicabare, unius epistulae forma contentus abscessit, atque ea quidem nihil super praesenti
negotio deferente: tu, qui te quereris omissum,
tribus loquacissimis paginis fatigatus potius in nausiam concitaris, dum frequenter insulsae lectionis verbis inanibus immoraris. adde, quia etiam in hoc, quod forsitan non notasti, reverentiae tuae meritorumque
ratio servata est, quod sicut tu antistitum ceterorum cathedris, prior est tuus in libro titulus.






</p></section><notes><section class="footnotes"><ul><li class="note" id="note_LCL420_552_1"><a class="footnoteCrossrefLink" href="#target_note_LCL420_552_1" title="Click to highlight in text"><sup class="lineRef">1</sup>opera <span class="italic">Luetjohann.</span></a></li><script type="text/javascript">document.getElementById('note_LCL420_552_1').style.display = "none";</script></ul></section></notes></section>