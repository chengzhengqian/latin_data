<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

Aetium Ligeris liberatorem sola te dispositionum salubritate tolerasse, propterque prudentiam tantam providentiamque currum tuum provinciales cum plausuum maximo accentu spontaneis subisse cervicibus,
quia sic habenas Galliarum moderarere, ut possessor exhaustus tributario iugo relevaretur. praetermisit regem Gothiae ferocissimum inflexum affatu tuo melleo gravi, arguto inusitato, et<a class="footnoteLink" href="#note_LCL420_366_1" id="target_note_LCL420_366_1"><sup>1</sup></a> ab Arelatensium portis quem Aetius non potuisset proelio te prandio removisse. 4. haec omnia praetermisit,
sperans congruentius tuum salve pontificum quam senatorum iam nominibus adiungi; censuitque iustius fieri, si inter perfectos Christi quam si inter praefectos Valentiniani constituerere. neque te sacerdotibus potius admixtum vitio vertat malignus interpres; nam grandis ordinum ignorantia tenet hinc aliquid derogaturos, quia, sicuti cum epulum festivitas publica facit, prior est in prima mensa conviva postremus ei, qui primus fuerit in secunda, sic absque conflictatione praestantior secundum bonorum sententiam computatur honorato maximo<a class="footnoteLink" href="#note_LCL420_366_2" id="target_note_LCL420_366_2"><sup>2</sup></a> minimus<a class="footnoteLink" href="#note_LCL420_366_3" id="target_note_LCL420_366_3"><sup>3</sup></a> religiosus. ora pro nobis.</p>
</section><notes><section class="footnotes"><ul><li class="note" id="note_LCL420_366_1"><a class="footnoteCrossrefLink" href="#target_note_LCL420_366_1" title="Click to highlight in text"><sup class="lineRef">1</sup>et om. <span class="italic">P</span>, <span class="italic">erasit M<sup>1</sup>.</span></a></li><script type="text/javascript">document.getElementById('note_LCL420_366_1').style.display = "none";</script><li class="note" id="note_LCL420_366_2"><a class="footnoteCrossrefLink" href="#target_note_LCL420_366_2" title="Click to highlight in text"><sup class="lineRef">2</sup>maximo <span class="italic">LN</span>: maxime.</a></li><script type="text/javascript">document.getElementById('note_LCL420_366_2').style.display = "none";</script><li class="note" id="note_LCL420_366_3"><a class="footnoteCrossrefLink" href="#target_note_LCL420_366_3" title="Click to highlight in text"><sup class="lineRef">3</sup>minimus <span class="italic">Luetjohann</span>: minus <span class="italic">LMGFPR</span>: quisque <span class="italic">T.</span></a></li><script type="text/javascript">document.getElementById('note_LCL420_366_3').style.display = "none";</script></ul></section></notes></section>