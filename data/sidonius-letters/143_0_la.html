<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

Latina iura ceciderunt, verba non titubant. quapropter
alternum salve rependens granditer laetor saltim in inlustri pectore tuo vanescentium litterarum remansisse vestigia, quae si frequenti lectione continuas,
experiere per dies, quanto antecellunt beluis homines, tanto anteferri rusticis institutos. 3. de paginis sane quod spiritalibus vis ut aliquid interpres improbus garriam, iustius haec postulantur<a class="footnoteLink" href="#note_LCL420_128_1" id="target_note_LCL420_128_1"><sup>1</sup></a> a sacerdotibus loco propinquis aetate grandaevis, fide claris opere vulgatis, ore promptis memoria tenacibus, omni denique meritorum sublimium dote potioribus. namque ut antistitem civitatis vestrae relinquam, consummatissimum virum cunctarumque virtutum conscientia et fama iuxta beatum, multo opportunius de quibuscumque quaestionibus tibi interrogantur<a class="footnoteLink" href="#note_LCL420_128_2" id="target_note_LCL420_128_2"><sup>2</sup></a> incliti Galliarum patres et protomystae,
nec satis positus in longinquo Lupus nec parum in proximo Auspicius, quorum doctrinae abundanti eventilandae nec consultatio tua sufficit. proinde quod super hac precum parte non parui, benignus quidem sed et iustus ignosce, quia si vos imperitiam fugere par est, me quoque decet vitare iactantiam. vale.</p>
</section><notes><section class="footnotes"><ul><li class="note" id="note_LCL420_128_1"><a class="footnoteCrossrefLink" href="#target_note_LCL420_128_1" title="Click to highlight in text"><sup class="lineRef">1</sup><figure id="fig_LCL420.128.1">
<a class="imageLink" href="/view/LCL420/figures/LCL420-p128-f1.png" target="_blank" title="postul-special character-tur"><img alt="postul-special character-tur" src="/view/LCL420/figures/LCL420-p128-f1.png"/></a>
</figure> <span class="italic">M</span><sup>1</sup>.</a></li><script type="text/javascript">document.getElementById('note_LCL420_128_1').style.display = "none";</script><li class="note" id="note_LCL420_128_2"><a class="footnoteCrossrefLink" href="#target_note_LCL420_128_2" title="Click to highlight in text"><sup class="lineRef">2</sup>interrogabuntur <span class="italic">P</span>: <figure id="fig_LCL420.128.2">
<a class="imageLink" href="/view/LCL420/figures/LCL420-p128-f2.png" target="_blank" title="interrog-special character-tur"><img alt="interrog-special character-tur" src="/view/LCL420/figures/LCL420-p128-f2.png"/></a>
</figure> <span class="italic">M</span><sup>1</sup>.</a></li><script type="text/javascript">document.getElementById('note_LCL420_128_2').style.display = "none";</script></ul></section></notes></section>