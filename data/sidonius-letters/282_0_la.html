<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

misi; quam, dum parere<a class="footnoteLink" href="#note_LCL420_406_1" id="target_note_LCL420_406_1"><sup>1</sup></a> festino, celeriter eiecit in tumultuarium exemplar turbida et praeceps et Opica translatio. neque mihi rem credito diuturnius elaboratam vitio vertas: nam dum me tenuit inclusum mora moenium Livianorum, cuius incommodi finem post opem Christi tibi debeo, non valebat curis animus aeger saltim saltuatim tradenda
percurrere, nunc per nocturna suspiria, nunc per diurna officia distractus.<a class="footnoteLink" href="#note_LCL420_406_2" id="target_note_LCL420_406_2"><sup>2</sup></a> 2. ad hoc, et cum me defetigatum ab excubiis ad devorsorium crepusculascens
hora revocaverat, vix dabatur luminibus inflexis parvula quies; nam fragor ilico, quem movebant vicinantes impluvio cubiculi mei duae quaepiam Getides anus, quibus nil umquam litigiosius
bibacius vomacius erit. sane, cum primum reduci aliquid otii fuit, inpolitum hunc semicrudumque
et, ut aiunt, tamquam musteum librum plus desiderii tui quam officii mei memor obtuli. 3. quocirca
sepone tantisper Pythicas lauros Hippocrenenque
et illos carminum modos tibi uni tantum penitissime familiares, qui tamen doctis, ut es ipse,







</p></section><notes><section class="footnotes"><ul><li class="note" id="note_LCL420_406_1"><a class="footnoteCrossrefLink" href="#target_note_LCL420_406_1" title="Click to highlight in text"><sup class="lineRef">1</sup>parare <span class="italic">L.</span></a></li><script type="text/javascript">document.getElementById('note_LCL420_406_1').style.display = "none";</script><li class="note" id="note_LCL420_406_2"><a class="footnoteCrossrefLink" href="#target_note_LCL420_406_2" title="Click to highlight in text"><sup class="lineRef">2</sup>distractus <span class="italic">MTCFP</span>: destrictus <span class="italic">L</span>: districtus <span class="italic">Luetjohann.</span></a></li><script type="text/javascript">document.getElementById('note_LCL420_406_2').style.display = "none";</script></ul></section></notes></section>