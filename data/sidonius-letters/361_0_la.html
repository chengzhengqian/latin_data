<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

potest nec potest fallere. 2. praeter hoc poscis, ut Horatiana incude formatos Asclepiadeos tibi quospiam, quibus inter bibendum pronuntiandis exerceare, transmittam. pareo iniunctis, licet, si umquam, modo maxime prosario loquendi genere districtus occupatusque. denique probabis circa nos plurima ex parte metrorum studia refrigescere; non enim promptum est unum eundemque probe facere aliquid et raro.</p>
<span class="line indent4">Iam dudum teretes hendecasyllabos</span><span class="linebreak"></span>
<span class="line indent3">attrito calamis pollice lusimus,</span><span class="linebreak"></span>
<span class="line indent3">quos cantare magis pro choriambicis</span><span class="linebreak"></span>
<span class="line indent3">excusso poteras mobilius pede;</span><span class="linebreak"></span>
<span class="line indent3"><span class="br"></span><span class="lineNumber">5</span><span class="br"></span>sed tu per Calabri tramitis aggerem</span><span class="linebreak"></span>
<span class="line indent3">vis ut nostra dehinc cursitet orbita,</span><span class="linebreak"></span>
<span class="line indent3">qua Flaccus lyricos Pindaricum ad melos</span><span class="linebreak"></span>
<span class="line indent3">frenis flexit equos plectripotentibus,</span><span class="linebreak"></span>
<span class="line indent3">dum metro quatitur chorda Glyconio,</span><span class="linebreak"></span>
<span class="line indent3"><span class="br"></span><span class="lineNumber">10</span><span class="br"></span>nec non Alcaico vel Pherecratio</span><span class="linebreak"></span>
<span class="line indent3">iuncto Lesbiaco sive anapaestico,</span><span class="linebreak"></span>
<span class="line indent3">vernans per varii carminis eglogas</span><span class="linebreak"></span>
<span class="line indent3">verborum violis multicoloribus.</span><span class="linebreak"></span>
<span class="line indent3">istud, da veniam, fingere vatibus</span><span class="linebreak"></span>
</section><notes></notes></section>