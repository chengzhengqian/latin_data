<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

ut adversarium incautum et consiliis sodalium repudiatis soli sibi temere fidentem professione responsi praecipitis involverent. dicimus ergo quid nobis, quid amicis secretioribus tutum putaretur; suademus nil quasi leve fatendum, si quid ab inimicis etiam pro levissimo flagitaretur: ipsam illam dissimulationem
tribulosissimam fore, quo facilius exitiosam suscitarent illi persuasionem securitatis.<a class="footnoteLink" href="#note_LCL296_372_1" id="target_note_LCL296_372_1"><sup>1</sup></a>
7. quibus agnitis proripit sese atque in convicia subita prorumpens: “abite degeneres,” inquit, “et praefectoriis patribus indigni, cum hac superforanea trepidatione; mihi, quia nihil intellegitis, hanc negotii
partem sinite curandam; satis Arvando conscientia sua sufficit; vix illud dignabor admittere, ut advocati mihi in actionibus repetundarum patrocinentur.”
discedimus tristes et non magis iniuria quam maerore confusi; quis enim medicorum iure moveatur quotiens desperatum furor arripiat?
8. inter haec reus noster aream Capitolinam percurrere
albatus; modo subdolis salutationibus pasci, modo crepantes adulationum bullas ut recognoscens libenter audire, modo serica et gemmas et pretiosa quaeque trapezitarum involucra rimari et quasi mercaturus inspicere prensare, depretiari<a class="footnoteLink" href="#note_LCL296_372_2" id="target_note_LCL296_372_2"><sup>2</sup></a> devolvere,




</p></section><notes><section class="footnotes"><ul><li class="note" id="note_LCL296_372_1"><a class="footnoteCrossrefLink" href="#target_note_LCL296_372_1" title="Click to highlight in text"><sup class="lineRef">1</sup>exit. s. i. p. s. <span class="italic">ego desperanter; codices varie et graviter corrupti sunt.</span></a></li><script type="text/javascript">document.getElementById('note_LCL296_372_1').style.display = "none";</script><li class="note" id="note_LCL296_372_2"><a class="footnoteCrossrefLink" href="#target_note_LCL296_372_2" title="Click to highlight in text"><sup class="lineRef">2</sup>depretiari <span class="italic">deponens</span> ἅπ. λεγ.: <span class="italic">fortasse</span> depretiare <span class="italic">scribendum</span>;
<span class="italic">cf.</span> II. 10. 6, <span class="italic">Carm.</span> 22. 203.</a></li><script type="text/javascript">document.getElementById('note_LCL296_372_2').style.display = "none";</script></ul></section></notes></section>