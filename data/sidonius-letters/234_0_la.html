<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

exspectatissimi<a class="footnoteLink" href="#note_LCL420_310_1" id="target_note_LCL420_310_1"><sup>1</sup></a> adventus tui ornes contubernio, tuteris auxilio. 3. nec te, quamquam Senoniae caput es, inter haec dubia subtraxeris intentionibus medendis Aquitanorum, quia minimum refert, quod nobis est in habitatione divisa provincia, quando in religione causa coniungitur. his accedit, quod de urbibus Aquitanicae primae solum oppidum Arvernum Romanorum<a class="footnoteLink" href="#note_LCL420_310_2" id="target_note_LCL420_310_2"><sup>2</sup></a> reliquum partibus bella fecerunt. quapropter in constituendo praefatae civitatis antistite
provincialium collegarum deficimur numero, nisi metropolitanorum reficiamur assensu. 4. de cetero quod ad honoris vestri spectat praerogativam, nullus a me hactenus nominatus, nullus adhibitus, nullus electus est; omnia censurae tuae salva inlibata solida servantur. tantum hoc meum duco, vestras invitare personas expectare voluntates laudare sententias,






</p></section><notes><section class="footnotes"><ul><li class="note" id="note_LCL420_310_1"><a class="footnoteCrossrefLink" href="#target_note_LCL420_310_1" title="Click to highlight in text"><sup class="lineRef">1</sup>exspectatissimi <span class="italic">Luetjohann</span>: spectatissimi.</a></li><script type="text/javascript">document.getElementById('note_LCL420_310_1').style.display = "none";</script><li class="note" id="note_LCL420_310_2"><a class="footnoteCrossrefLink" href="#target_note_LCL420_310_2" title="Click to highlight in text"><sup class="lineRef">2</sup>romanis <span class="italic">MCFPR.</span></a></li><script type="text/javascript">document.getElementById('note_LCL420_310_2').style.display = "none";</script></ul></section></notes></section>