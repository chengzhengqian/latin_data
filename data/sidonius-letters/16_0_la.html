<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

sensi membris male fortibus explosum esse languorem;
post quae caelestis experimenta patrocinii conducti devorsorii parte susceptus atque etiam nunc istaec inter iacendum scriptitans quieti pauxillulum
operam impendo. 10. neque adhuc principis aulicorumque tumultuosis foribus obversor. interveni
etenim nuptiis patricii Ricimeris, cui filia perennis Augusti in spem publicae securitatis copulabatur.
igitur nunc in ista non modo personarum sed etiam ordinum partiumque laetitia Transalpino tuo latere conducibilius visum, quippe cum hoc ipso tempore, quo haec mihi exarabantur, vix per omnia theatra macella, praetoria fora, templa gymnasia Thalassio Fescenninus explicaretur, atque etiam nunc e contrario studia sileant negotia quiescant iudicia conticescant, differantur legationes vacet ambitus et inter scurrilitates histrionicas totus actionum seriarum status peregrinetur. 11. iam quidem virgo tradita est, iam coronam sponsus, iam palmatam consularis, iam cycladem pronuba, iam togam [senator]<a class="footnoteLink" href="#note_LCL296_360_1" id="target_note_LCL296_360_1"><sup>1</sup></a> honoratus, iam paenulam deponit inglorius, et nondum tamen cuncta thalamorum pompa defremuit, quia necdum ad mariti domum nova nupta migravit. qua festivitate decursa cetera tibi laborum meorum molimina reserabuntur, si





</p></section><notes><section class="footnotes"><ul><li class="note" id="note_LCL296_360_1"><a class="footnoteCrossrefLink" href="#target_note_LCL296_360_1" title="Click to highlight in text"><sup class="lineRef">1</sup>senator <span class="italic">seclusit Luetjohann.</span></a></li><script type="text/javascript">document.getElementById('note_LCL296_360_1').style.display = "none";</script></ul></section></notes></section>