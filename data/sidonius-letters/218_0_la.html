<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

caelorum. “quorsum istaec?”<a class="footnoteLink" href="#note_LCL420_278_1" id="target_note_LCL420_278_1"><sup>1</sup></a> inquis. te ista<a class="footnoteLink" href="#note_LCL420_278_2" id="target_note_LCL420_278_2"><sup>2</sup></a> sententia quam maxume, papa beatissime, petit, cui non sufficit illis tantum necessitatibus opem ferre, quas noveris, quique usque in extimos terminos Galliarum caritatis indage porrecta prius soles indigentum respicere causas quam inspicere personas. 2. nullius obest tenuitati debilitatique, si te expetere non possit. nam praevenis manibus illum, qui non valuerit ad te pedibus pervenire. transit in alienas provincias vigilantia tua et in hoc curae tuae latitudo diffunditur, ut longe positorum consoletur angustias; et hinc fit,<a class="footnoteLink" href="#note_LCL420_278_3" id="target_note_LCL420_278_3"><sup>3</sup></a> ut, quia crebro te non minus absentum verecundia quam praesentum querimonia movet, saepe terseris eorum lacrimas, quorum oculos non vidisti. 3. omitto illa, quae cotidie propter defectionem<a class="footnoteLink" href="#note_LCL420_278_4" id="target_note_LCL420_278_4"><sup>4</sup></a>
civium pauperatorum inrequietis toleras excubiis precibus expensis. omitto te tali semper agere temperamento, sic semper humanum, sic abstemium iudicari, ut constet indesinenter regem praesentem prandia tua, reginam laudare ieiunia. omitto tanto te cultu ecclesiam tibi creditam convenustare,
ut dubitet inspector, meliusne nova opera consurgant an vetusta reparentur. 4. omitto per te plurimis locis basilicarum fundamenta consurgere, ornamenta duplicari; cumque multa in statu fidei







</p></section><notes><section class="footnotes"><ul><li class="note" id="note_LCL420_278_1"><a class="footnoteCrossrefLink" href="#target_note_LCL420_278_1" title="Click to highlight in text"><sup class="lineRef">1</sup>istaec <span class="italic">L</span>: ista <span class="italic">C</span>: ista haec.</a></li><script type="text/javascript">document.getElementById('note_LCL420_278_1').style.display = "none";</script><li class="note" id="note_LCL420_278_2"><a class="footnoteCrossrefLink" href="#target_note_LCL420_278_2" title="Click to highlight in text"><sup class="lineRef">2</sup>ista <span class="italic">om. codd. pler.</span></a></li><script type="text/javascript">document.getElementById('note_LCL420_278_2').style.display = "none";</script><li class="note" id="note_LCL420_278_3"><a class="footnoteCrossrefLink" href="#target_note_LCL420_278_3" title="Click to highlight in text"><sup class="lineRef">3</sup>fit <span class="italic">Wouweren</span>: <span class="italic">fuit.</span></a></li><script type="text/javascript">document.getElementById('note_LCL420_278_3').style.display = "none";</script><li class="note" id="note_LCL420_278_4"><a class="footnoteCrossrefLink" href="#target_note_LCL420_278_4" title="Click to highlight in text"><sup class="lineRef">4</sup>refectionem <span class="italic">coni. Mohr.</span></a></li><script type="text/javascript">document.getElementById('note_LCL420_278_4').style.display = "none";</script></ul></section></notes></section>