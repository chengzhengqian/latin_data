<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

rediit ipse Catilina saeculi nostri nuper Aturribus, ut sanguinem fortunasque miserorum, quas ibi ex parte propinaverat, hic ex asse misceret. 2. scitote in eo per dies spiritum diu dissimulati furoris aperiri: aperte invidet, abiecte fingit, serviliter superbit, indicit ut dominus, exigit ut tyrannus, addicit ut iudex, calumniatur ut barbarus; toto die a metu armatus, ab avaritia ieiunus, a cupiditate terribilis, a vanitate crudelis non cessat simul furta vel punire vel facere; palam et ridentibus convocatis ructat inter cives pugnas, inter barbaros litteras; epistulas, ne primis quidem apicibus sufficienter initiatus, publice a iactantia dictat, ab impudentia emendat; 3. totum quod concupiscit quasi comparat nec dat pretia contemnens nec accipit instrumenta desperans; in concilio iubet in consilio tacet, in ecclesia iocatur in convivio praedicat, in cubiculo damnat in quaestione
dormitat; implet cotidie silvas fugientibus villas hospitibus,<a class="footnoteLink" href="#note_LCL296_414_1" id="target_note_LCL296_414_1"><sup>1</sup></a> altaria reis carceres clericis;






</p></section><notes><section class="footnotes"><ul><li class="note" id="note_LCL296_414_1"><a class="footnoteCrossrefLink" href="#target_note_LCL296_414_1" title="Click to highlight in text"><sup class="lineRef">1</sup>hostibus <span class="italic">LC.</span></a></li><script type="text/javascript">document.getElementById('note_LCL296_414_1').style.display = "none";</script></ul></section></notes></section>