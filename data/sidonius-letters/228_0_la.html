<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

successerat, quaedam femina non minus censu quam moribus idonea vicinaretur, cuius filia infantiae iam temporibus emensis necdum tamen nubilibus annis appropinquabat. huic hic blandus (siquidem ea aetas infantulae, ut adhuc decenter) nunc quaedam
frivola, nunc ludo apta virgineo scruta donabat; quibus isti parum grandibus causis plurimum virgunculae
animus copulabatur. 7. anni obiter thalamo
pares: quid morer multis? adulescens, solus tenuis peregrinus, filius familias et e patria patre non solum non volente verum et ignorante discedens, puellam non inferiorem natalibus, facultatibus superiorem, medio episcopo, quia lector, solacio comitis, quia cliens, socru non inspiciente substantiam,
sponsa non despiciente personam, uxorem petit, impetrat, ducit. conscribuntur tabulae nuptiales;
et si qua est istic municipioli nostri suburbanitas,
matrimonialibus illic inserta documentis mimica largitate recitatur. 8. peracta circumscriptione
legitima et fraude sollemni levat divitem coniugem pauper adamatus et diligenter quae ad socerum<a class="footnoteLink" href="#note_LCL420_298_1" id="target_note_LCL420_298_1"><sup>1</sup></a> pertinuerant rimatis convasatisque, non parvo etiam corollario facilitatem credulitatemque munificentiae socrualis<a class="footnoteLink" href="#note_LCL420_298_2" id="target_note_LCL420_298_2"><sup>2</sup></a> emungens receptui in patriam cecinit praestigiator invictus. quo profecto mater puellae pro hyperbolicis instrumentis coepit actionem






</p></section><notes><section class="footnotes"><ul><li class="note" id="note_LCL420_298_1"><a class="footnoteCrossrefLink" href="#target_note_LCL420_298_1" title="Click to highlight in text"><sup class="lineRef">1</sup>socrum <span class="italic">C.</span></a></li><script type="text/javascript">document.getElementById('note_LCL420_298_1').style.display = "none";</script><li class="note" id="note_LCL420_298_2"><a class="footnoteCrossrefLink" href="#target_note_LCL420_298_2" title="Click to highlight in text"><sup class="lineRef">2</sup>socralis <span class="italic">MP.</span></a></li><script type="text/javascript">document.getElementById('note_LCL420_298_2').style.display = "none";</script></ul></section></notes></section>