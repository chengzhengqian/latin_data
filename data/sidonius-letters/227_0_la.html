<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

frugi et liberis parum liberalis quique per nimiam parsimoniam iuveni filio plus prodesse quam placere maluerit. quo relicto tunc puer iste vos petiit nimis expeditus, quod erat maximum conatibus primis impedimentum; nihil est enim viatico levi gravius. 4. attamen primus illi in vestra moenia satis secundus introitus. sancti Eustachii, qui vobis decessit, actutum dicto factoque gemina benedictio; hospitium brevi quaesitum, iam Eustachii cura facile inventum, celeriter aditum, civiliter locatum. iam primum crebro occursu<a class="footnoteLink" href="#note_LCL420_296_1" id="target_note_LCL420_296_1"><sup>1</sup></a> excolere vicinos, identidem ab his ipse haud aspernanter resalutari. agere cum singulis, prout aetatis ratio permitteret: grandaevos
obsequiis, aequaevos officiis obligare. 5. pudicitiam prae ceteris sobrietatemque sectari, quod tam laudandum in iuventute quam rarum. summatibus deinceps et tunc comiti civitatis non minus opportunis quam frequentibus excubiis agnosci innotescere familiarescere, sicque eius in dies sedulitas
maiorum sodalitatibus promoveri; fovere boni quique certatim, votis omnes plurimi consiliis, privati donis cincti<a class="footnoteLink" href="#note_LCL420_296_2" id="target_note_LCL420_296_2"><sup>2</sup></a> beneficiis adiuvare; perque haec spes opesque istius raptim saltuatimque cumulari. 6. forte accidit, ut deversorio, cui ipse






</p></section><notes><section class="footnotes"><ul><li class="note" id="note_LCL420_296_1"><a class="footnoteCrossrefLink" href="#target_note_LCL420_296_1" title="Click to highlight in text"><sup class="lineRef">1</sup>occursu <span class="italic">Mohr</span>: accursu.</a></li><script type="text/javascript">document.getElementById('note_LCL420_296_1').style.display = "none";</script><li class="note" id="note_LCL420_296_2"><a class="footnoteCrossrefLink" href="#target_note_LCL420_296_2" title="Click to highlight in text"><sup class="lineRef">2</sup>cuncti <span class="italic">CFPM</span><sup>2</sup>.</a></li><script type="text/javascript">document.getElementById('note_LCL420_296_2').style.display = "none";</script></ul></section></notes></section>