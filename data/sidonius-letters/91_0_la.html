<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

iuri<a class="footnoteLink" href="#note_LCL420_24_1" id="target_note_LCL420_24_1"><sup>1</sup></a> suo optat adiungi. neque ad hanc nundinationem
stimulo cupiditatis sed respectu avitae recordationis adducitur. siquidem fundi ipsius<a class="footnoteLink" href="#note_LCL420_24_2" id="target_note_LCL420_24_2"><sup>2</sup></a> integritas familiae suae dominium usque in obitum vitrici nuper vita decedentis aspexit; nunc autem vir alieni non appetens, sui parcus possessionis antiquae a se alienatae non tam damno angitur quam pudore; quam ut redimere conetur non avaritiae vitio sed verecundiae necessitate compellitur.
3. tribuere dignare votis suis, precibus meis, moribus tuis, ut ad soliditatem ruris istius te patrocinante perveniat, cui rem parentum sibique non solum notam verum etiam inter lactantis infantiae rudimenta reptatam sicut recepisse parum fructuosum, sic non emeruisse nimis videtur ignavum. ego vero tantum obstringar indultis ac si meae proficiat peculiariter proprietati, quicquid meus aetate frater professione filius, loco civis fide amicus acceperit. vale.</p>
</section><notes><section class="footnotes"><ul><li class="note" id="note_LCL420_24_1"><a class="footnoteCrossrefLink" href="#target_note_LCL420_24_1" title="Click to highlight in text"><sup class="lineRef">1</sup>ruri <span class="italic">coni. Gustafsson.</span></a></li><script type="text/javascript">document.getElementById('note_LCL420_24_1').style.display = "none";</script><li class="note" id="note_LCL420_24_2"><a class="footnoteCrossrefLink" href="#target_note_LCL420_24_2" title="Click to highlight in text"><sup class="lineRef">2</sup>istius <span class="italic">Luetjohann.</span></a></li><script type="text/javascript">document.getElementById('note_LCL420_24_2').style.display = "none";</script></ul></section></notes></section>