<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

etenim sufficere debere, quod satirae obiectio famam mihi parasset, sed sibi infamiam. 17. in summa perculi<a class="footnoteLink" href="#note_LCL296_412_1" id="target_note_LCL296_412_1"><sup>1</sup></a> quidem, domine maior, non assertorem calumniae tantum quantum murmuratorem; sed cum mihi sic satisfactum est ut pectori meo pro reatu eius tot potestatum dignitatumque culmina et iura summitterentur, fateor exordium contumeliae talis tanti fuisse, cui finis gloria fuit. vale.</p>
</section>
<section class="div2">
<h2><span class="ac">Liber Secvndvs</span></h2>
<section class="opener">
I
<span class="salute"><span class="ac">Sidonivs Ecdicio Svo Salvtem</span></span>
</section>
<p>1. Duo nunc pariter mala sustinent Arverni tui.
“quaenam?” inquis. praesentiam Seronati et absentiam tuam. Seronati, inquam: de cuius ut primum etiam nomine loquar, sic mihi videtur quasi praescia futurorum lusisse fortuna, sicuti ex adverso maiores nostri proelia, quibus nihil est foedius, bella dixerunt; quique etiam pari contrarietate fata. quia non parcerent, Parcas vocitavere.




</p></section><notes><section class="footnotes"><ul><li class="note" id="note_LCL296_412_1"><a class="footnoteCrossrefLink" href="#target_note_LCL296_412_1" title="Click to highlight in text"><sup class="lineRef">1</sup>perculi <span class="italic">Wilamowitz</span>: pertuli.</a></li><script type="text/javascript">document.getElementById('note_LCL296_412_1').style.display = "none";</script></ul></section></notes></section>