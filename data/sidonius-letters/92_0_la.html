<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2">
<section class="opener">
VI
<span class="salute"><span class="ac">Sidonivs Evtropio Svo Salvtem</span></span>
</section>
<p>1. Si veteris commilitii, si deinceps innovatae per dies gratiae bene in praesentiarum fides vestra reminiscitur, profecto intellegitis ut vos ad dignitatum
sic nos ad desideriorum culmina ascendere. ita namque fascibus vestris gratamur omnes, ut erectam per illos non magis vestram domum quam nostram amicitiam censeamus. testis est ille tractatus
in quo exhortationis meae non minimum incitamenta valuerunt. 2. quibus vix potuistis adduci
ut praefecturam philosophiae iungeretis, cum vos consectanei vestri Plotini dogmatibus inhaerentes ad profundum intempestivae quietis otium Platonicorum palaestra rapuisset, cuius disciplinae tunc fore adstruxi liberam professionem, cum nil familiae debuisses.<a class="footnoteLink" href="#note_LCL420_24_1" id="target_note_LCL420_24_1"><sup>1</sup></a> porro autem desidiae vicinior putabatur contemptus ille militiae, ad quam iactitant lividi bonarum partium viros non posse potius quam nolle conscendere. 3. igitur, quod loco primore fieri par


 

</p></section><notes><section class="footnotes"><ul><li class="note" id="note_LCL420_26_1"><a class="footnoteCrossrefLink" href="#target_note_LCL420_26_1" title="Click to highlight in text"><sup class="lineRef">1</sup>debuisses <span class="italic">LEPNM</span>: debuisset <span class="italic">CFM<sup>2</sup> N<sup>1</sup></span>: <span class="italic">om. hanc ep. T.</span></a></li><script type="text/javascript">document.getElementById('note_LCL420_26_1').style.display = "none";</script></ul></section></notes></section>