<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

inspiciat signa titulorum, iam copiosum te, ni fallor, pulsat exemplar; iam venitur ad margines umbilicorum,
iam tempus est, ut satiricus ait, Orestem nostrum vel super terga finiri. 2. non hic ego commenticiam Terpsichoren more studii veteris adscivi nec iuxta scaturriginem fontis Aganippici per roscidas ripas et pumices muscivos<a class="footnoteLink" href="#note_LCL420_496_1" id="target_note_LCL420_496_1"><sup>1</sup></a> stilum traxi. atque utinam hic nil molle, nil fluidum, nil de triviis compitalibus mutuatum reperiretur! siquidem
maturo, ut es ipse, lectori non tantum dictio exossis tenera delumbis, quantum vetuscula torosa et quasi mascula placet. sed reserventur ista potioribus; mihi sufficit, si cito ignoscas, quod sumus tardi. 3. praeterea si vir inlustris aliquid insuper ampliuscule scribi depoposcisset, in moras grandes incidissemus. nam per armariola et zotheculas
nostras non remanserunt digna prolatu. unde cognosce, quod, etsi tacere necdum, coepimus certe taciturire, duplici ex causa: ut si placemus, pauca lecturis incitent voluptatem; si refutamur, non







</p></section><notes><section class="footnotes"><ul><li class="note" id="note_LCL420_496_1"><a class="footnoteCrossrefLink" href="#target_note_LCL420_496_1" title="Click to highlight in text"><sup class="lineRef">1</sup>muscivos <span class="italic">LN</span>: muscidos.</a></li><script type="text/javascript">document.getElementById('note_LCL420_496_1').style.display = "none";</script></ul></section></notes></section>