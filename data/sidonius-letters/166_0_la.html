<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

disputat et astrologia<a class="footnoteLink" href="#note_LCL420_174_1" id="target_note_LCL420_174_1"><sup>1</sup></a> praenoscit et architectonica
struit et metrica modulatur. 2. huius lectionis novitate laetatus excitatusque maturitate raptim recensendam transferendamque, ut videras, petisti, ut petieras, impetrasti sub sponsione citae redhibitionis. nec me falli nec te fallere decet. tempus est commodata restitui, quia liber ipse, si placuit, debuit exhibere satietatem, si displicuit, debuit movere fastidium. tu autem, quicquid illud est, fidem tuam celeriter absolve, ne si repetitum libellum serius reddere paras, membranas potius videaris amare quam literas. vale.</p>
<section class="opener">
III
<span class="salute"><span class="ac">Sidonivs Apollinari Svo Salvtem</span></span>
</section>
<p>1. Par erat quidem garrulitatem nostram silentii vestri talione frenari. sed quoniam perfecta dilectio non tam debet recolere, quid officiorum solvat, quam meminisse, quid debeat, etiam nunc laxatis verecundiae habenis obsequium alloquii impudentis iteramus. cuius improbitas vel hinc maxime dinoscitur,
quod tacetis. ergone quid tempore hostilitatis



 

</p></section><notes><section class="footnotes"><ul><li class="note" id="note_LCL420_174_1"><a class="footnoteCrossrefLink" href="#target_note_LCL420_174_1" title="Click to highlight in text"><sup class="lineRef">1</sup>astrologica <span class="italic">Engelbrecht.</span></a></li><script type="text/javascript">document.getElementById('note_LCL420_174_1').style.display = "none";</script></ul></section></notes></section>