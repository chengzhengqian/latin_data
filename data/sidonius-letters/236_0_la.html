<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

quia mihi es tam patrocinio quam dilectione bis dominus, pariter et quod memini probe, quo polleas igne sensuum, fonte verborum, qui viderim Modaharium,
civem Gothum, haereseos Arianae iacula vibrantem quo tu spiritualium testimoniorum mucrone
confoderis, servata ceterorum tam reverentia quam pace pontificum non iniuria tibi defleo, qualiter ecclesiasticas caulas istius aetatis<a class="footnoteLink" href="#note_LCL420_314_1" id="target_note_LCL420_314_1"><sup>1</sup></a> lupus, qui peccatis pereuntium saginatur animarum, clandestino morsu necdum intellecti dentis arrodat. 3. namque hostis antiquus, quo facilius insultet balatibus ovium destitutarum, dormitantum prius incipit cervicibus imminere pastorum. neque ego ita mei meminens non sum, ut nequaquam me hunc esse reminiscar, quem longis adhuc abluenda fletibus conscientia premat; cuius stercora tamen sub ope Christi quandoque
mysticis orationum tuarum rastris eruderabuntur.
sed quoniam supereminet privati reatus verecundiam publica salus, non verebor, etsi carpat zelum in me fidei sinister interpres, sub vanitatis invidia causam prodere veritatis. 4. Evarix, rex Gothorum, quod limitem regni sui rupto dissolutoque foedere antiquo vel tutatur armorum iure vel promovet,





</p></section><notes><section class="footnotes"><ul><li class="note" id="note_LCL420_314_1"><a class="footnoteCrossrefLink" href="#target_note_LCL420_314_1" title="Click to highlight in text"><sup class="lineRef">1</sup>aetatis <span class="italic">coni. Mohr</span>: haereseos <span class="italic">Wilamowitz</span>: aevi is <span class="italic">aut</span> 

aevi <span class="italic">aut</span> aedis <span class="italic">coni. Warmington</span>: aeris (<figure id="fig_LCL420.314.1">
<a class="imageLink" href="/view/LCL420/figures/LCL420-p314-f1.png" target="_blank" title="ae-special character"><img alt="ae-special character" src="/view/LCL420/figures/LCL420-p314-f1.png"/></a>
</figure> <span class="italic">M<sup>1</sup></span>). Cf. Additional Notes, p. 612.</a></li><script type="text/javascript">document.getElementById('note_LCL420_314_1').style.display = "none";</script></ul></section></notes></section>