<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2">
<section class="opener">
VII
<span class="salute"><span class="ac">Sidonivs Avdaci Svo Salvtem</span></span>
</section>
<p>1. Ubinam se nunc, velim dicas, gentium abscondunt
qui saepe sibi de molibus facultatum congregatarum
deque congestis iam nigrescentis argenti struibus blandiebantur? ubi etiam illorum praerogativa,
qui contra indolem iuniorum sola occasione praecedentis aetatis intumescebant? ubi sunt illi, quorum affinitas nullo indicio maiore cognoscitur quam simultate? 2. nempe, cum primum bonis actibus locus et ad trutinam iudicii principalis appensa tandem non nummorum libra sed morum, remansere illi, qui superbissime opinabantur solo se censu esse censendos quique sic vitiis ut divitiis incubantes volunt vanitatis videri alienam surrexisse personam, cum nolint cupiditatis notari suam crevisse
substantiam. in qua tamen detrahendi palaestra
exercitati tamquam per oleum sic per infusa aemulationum venena macerantur. 3. Tu vero inter haec macte, qui praefecturae titulis ampliatus, licet hactenus e prosapia inlustri<a class="footnoteLink" href="#note_LCL420_434_1" id="target_note_LCL420_434_1"><sup>1</sup></a> computarere, peculiariter


 

</p></section><notes><section class="footnotes"><ul><li class="note" id="note_LCL420_434_1"><a class="footnoteCrossrefLink" href="#target_note_LCL420_434_1" title="Click to highlight in text"><sup class="lineRef">1</sup>inlustri <span class="italic">L</span>: illustri <span class="italic">T</span>: illustris.</a></li><script type="text/javascript">document.getElementById('note_LCL420_434_1').style.display = "none";</script></ul></section></notes></section>