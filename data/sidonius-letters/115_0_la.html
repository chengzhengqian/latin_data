<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

quam dicere. denique et quondam, nec iniuria, haec principalis facundia computabatur, cui paucis multa cohibenti curae fuit causam potius implere quam paginam. 4. at vero in libris tuis iam illud quale est, quod et teneritudinem quamquam<a class="footnoteLink" href="#note_LCL420_72_1" id="target_note_LCL420_72_1"><sup>1</sup></a> continuata maturitas admittit interseritque tempestivam censura dulcedinem, ut lectoris intentionem per eventilata disciplinarum philosophiae membra lassatam repente voluptuosis excessibus quasi quibusdam pelagi sui portibus foveat? o liber multifariam pollens, o eloquium non exilis sed subtilis ingenii, quod nec per scaturrigines hyperbolicas intumescit nec per tapinomata depressa tenuatur! 5. ad hoc unica singularisque
doctrina et in diversarum rerum assertione monstrabilis, cui moris est de singulis artibus cum singulis artificibus philosophari, quaeque, si fors exigit, tenere non abnuit cum Orpheo plectrum cum Aesculapio baculum, cum Archimede radium cum Euphrate horoscopium,<a class="footnoteLink" href="#note_LCL420_72_2" id="target_note_LCL420_72_2"><sup>2</sup></a> cum Perdice circinum cum Vitruvio perpendiculum quaeque numquam investigare destiterit cum Thalete tempora, cum Atlante sidera, cum Zeto<a class="footnoteLink" href="#note_LCL420_72_3" id="target_note_LCL420_72_3"><sup>3</sup></a> pondera, cum Chrysippo numeros, cum Euclide mensuras. 6. ad extremum nemo saeculo meo quae voluit affirmare sic valuit. siquidem





</p></section><notes><section class="footnotes"><ul><li class="note" id="note_LCL420_72_1"><a class="footnoteCrossrefLink" href="#target_note_LCL420_72_1" title="Click to highlight in text"><sup class="lineRef">1</sup>quaquam <span class="italic">L</span>: quampiam <span class="italic">Wilamowitz.</span></a></li><script type="text/javascript">document.getElementById('note_LCL420_72_1').style.display = "none";</script><li class="note" id="note_LCL420_72_2"><a class="footnoteCrossrefLink" href="#target_note_LCL420_72_2" title="Click to highlight in text"><sup class="lineRef">2</sup>horoscopum <span class="italic">L</span>: horoscopium <span class="italic">rell.</span></a></li><script type="text/javascript">document.getElementById('note_LCL420_72_2').style.display = "none";</script><li class="note" id="note_LCL420_72_3"><a class="footnoteCrossrefLink" href="#target_note_LCL420_72_3" title="Click to highlight in text"><sup class="lineRef">3</sup>Zeto <span class="italic">fortasse corrigendum.</span></a></li><script type="text/javascript">document.getElementById('note_LCL420_72_3').style.display = "none";</script></ul></section></notes></section>