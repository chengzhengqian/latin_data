<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

quod funerando sacerdoti competeret impertiens, saltim ad obsequium quae remanserunt verba con-ferimus,
nihil aliud exaraturi stili scalpentis im-pressu
quam testimonium mutuae dilectionis. ce-terum
viri mores gesta virtutes indignissime meorum vilitate dictorum ponderabuntur.</p>
<blockquote><p>
<span class="line">Abraham sanctis merito sociande patronis,</span><span class="linebreak"></span>
<span class="line indent2">quos tibi collegas dicere non trepidem:</span><span class="linebreak"></span>
<span class="line">nam sic praecedunt, ut mox tamen ipse sequare;</span><span class="linebreak"></span>
<span class="line indent2">dat partem regni portio martyrii:</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>natus ad Euphraten, pro Christo ergastula passus</span><span class="linebreak"></span>
<span class="line indent2">et quinquennali vincula laxa fame,</span><span class="linebreak"></span>
<span class="line">elapsus regi truculento Susidis orae</span><span class="linebreak"></span>
<span class="line indent2">occiduum properas solus ad usque solum.</span><span class="linebreak"></span>
<span class="line">sed confessorem virtutum signa sequuntur</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>spiritibusque malis fers, fugitive, fugam.</span><span class="linebreak"></span>
<span class="line">quaque venis, Lemurum se clamat cedere turba:</span><span class="linebreak"></span>
<span class="line indent2">daemonas ire iubes exul in exilium.</span><span class="linebreak"></span>
<span class="line">expeteris cunctis, nec te capit ambitus ullus;</span><span class="linebreak"></span>
<span class="line indent2">est tibi delatus plus onerosus honor.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Romuleos refugis Byzantinosque fragores</span><span class="linebreak"></span>
<span class="line indent2">atque sagittifero moenia fracta Tito.</span><span class="linebreak"></span>
</p></blockquote>
</section><notes></notes></section>