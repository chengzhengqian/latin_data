<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

quo magis crederes votis tuorum, quorum exspectationi aegrescenti nulla salubrius ociusque quam tui adventus remedia medicabuntur? igitur, si quid nostratium precatibus adquiescis, actutum in patriam receptui canere festina et adsiduitatem tuam periculosae regum familiaritati celer exime, quorum consuetudinem expertissimus<a class="footnoteLink" href="#note_LCL420_20_1" id="target_note_LCL420_20_1"><sup>1</sup></a> quisque flammarum naturae bene comparat, quae sicut paululum a se remota inluminant, ita satis sibi admota comburunt. vale.</p>
<section class="opener">
IV
<span class="salute"><span class="ac">Sidonivs Felici Svo Salvtem</span></span>
</section>
<p>1. Gozolas natione Iudaeus, cliens culminis tui, cuius mihi quoque esset persona cordi, si non esset secta despectui, defert litteras meas, quas granditer anxius exaravi. oppidum siquidem nostrum quasi quandam sui limitis obicem circumfusarum nobis gentium arma terrificant. sic aemulorum sibi in medio positi lacrimabilis praeda populorum, suspecti Burgundionibus, proximi Gothis, nec impugnantum



 
</p></section><notes><section class="footnotes"><ul><li class="note" id="note_LCL420_20_1"><a class="footnoteCrossrefLink" href="#target_note_LCL420_20_1" title="Click to highlight in text"><sup class="lineRef">1</sup>expertissimus <span class="italic">Leo</span>: spectatissimus.</a></li><script type="text/javascript">document.getElementById('note_LCL420_20_1').style.display = "none";</script></ul></section></notes></section>