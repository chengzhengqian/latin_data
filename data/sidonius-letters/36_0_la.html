<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

de capessendo diademate coniuratio Marcelliniana<a class="footnoteLink" href="#note_LCL296_400_1" id="target_note_LCL296_400_1"><sup>1</sup></a> coqueretur, nobilium iuventuti signiferum sese in factione praebuerat, homo adhuc novus in senectute, donec aliquando propter experimenta felicis audaciae natalium eius obscuritati dedit hiantis interregni rima fulgorem. nam vacante aula turbataque republica solus inventus est, qui ad Gallias administrandas
fascibus prius quam codicillis ausus accingi mensibus multis tribunal inlustrium potestatum spectabilis praefectus escenderet, anno peracto militiae extremae terminum circa vix honoratus, numerariorum more seu potius advocatorum, quorum cum finiuntur actiones, tunc incipiunt dignitates. 7. igitur iste sic praefectorius, sic senator,
cuius moribus quod praeconia competentia non ex asse persolvo, generi sui moribus debeo, multorum plus quam bonorum odia commovit adhuc ignoranti mihi, adhuc amico, tamquam saeculo meo canere solus versu valerem. venio Arelatem, nil adhuc (unde enim?) suspicans, quamquam putarer




</p></section><notes><section class="footnotes"><ul><li class="note" id="note_LCL296_400_1"><a class="footnoteCrossrefLink" href="#target_note_LCL296_400_1" title="Click to highlight in text"><sup class="lineRef">1</sup>Marcelliniana <span class="italic">vel</span> Marcellini <span class="italic">requiri admonet Mommsen, recte, ut videtur, nisi</span> Marcellina <span class="italic">scribas</span>: marcell(i)ana <span class="italic">codd.</span></a></li><script type="text/javascript">document.getElementById('note_LCL296_400_1').style.display = "none";</script></ul></section></notes></section>