<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

Fronto, blandus tibi sibi severus, qui exemplo esse potuisset his, quos habemus nos in exemplo; hinc avia Auspicia, quae tibi post tuae matris orbato<a class="footnoteLink" href="#note_LCL420_142_1" id="target_note_LCL420_142_1"><sup>1</sup></a> decessum dependit una curam duarum. sed et matertera tua hinc, et hinc<a class="footnoteLink" href="#note_LCL420_142_2" id="target_note_LCL420_142_2"><sup>2</sup></a> fuit sanctior sanctis Frontina virginibus,
quam verebatur mater pater venerabatur, summae abstinentiae puella, summi rigoris, ac fide ingenti<a class="footnoteLink" href="#note_LCL420_142_3" id="target_note_LCL420_142_3"><sup>3</sup></a> sic deum timens, ut ab hominibus metueretur.
hic te imbuendum liberalibus disciplinis grammatici rhetorisque studia florentia monitu certante foverunt, unde tu non tam mediocriter institutus existi, ut tibi liceat Arvernos vel propter litteras non amare. 5. taceo territorii peculiarem iucunditatem; taceo illud aequor agrorum, in quo sine periculo quaestuosae fluctuant in segetibus undae, quod industrius quisque quo plus frequentat, hoc minus naufragat; viatoribus molle, fructuosum aratoribus, venatoribus voluptuosum; quod montium cingunt dorsa pascuis latera vinetis, terrena villis saxosa castellis, opaca lustris aperta culturis, concava fontibus abrupta fluminibus; quod denique huiusmodi
est, ut semel visum advenis multis patriae oblivionem saepe persuadeat. 6. taceo civitatem








</p></section><notes><section class="footnotes"><ul><li class="note" id="note_LCL420_142_1"><a class="footnoteCrossrefLink" href="#target_note_LCL420_142_1" title="Click to highlight in text"><sup class="lineRef">1</sup>orbato <span class="italic">Luetjohann</span>: orbata.</a></li><script type="text/javascript">document.getElementById('note_LCL420_142_1').style.display = "none";</script><li class="note" id="note_LCL420_142_2"><a class="footnoteCrossrefLink" href="#target_note_LCL420_142_2" title="Click to highlight in text"><sup class="lineRef">2</sup><span class="italic">seclud.</span> et <span class="italic">Luetjohann</span>: hinc <span class="italic">secludendum putat Anderson, prob. Semple.</span></a></li><script type="text/javascript">document.getElementById('note_LCL420_142_2').style.display = "none";</script><li class="note" id="note_LCL420_142_3"><a class="footnoteCrossrefLink" href="#target_note_LCL420_142_3" title="Click to highlight in text"><sup class="lineRef">3</sup>fide ingenti <span class="italic">Luetjohann</span>: fidei ingenti <span class="italic">R</span>: fide indigenti <span class="italic">L</span>: fidei ingentis <span class="italic">rell.</span></a></li><script type="text/javascript">document.getElementById('note_LCL420_142_3').style.display = "none";</script></ul></section></notes></section>