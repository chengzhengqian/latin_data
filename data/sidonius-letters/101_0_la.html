<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

meo sumptu resurgat in molem sparsa congeries, quam levigata pagina tegat. ego venerabili Gaudentio reliqui pretium lapidis operisque mercedem. carmen hoc sane, quod consequetur, nocte proxima feci, non expolitum, credo, quod viae non parum intentus. 5. quod peto ut tabulae, quantulumcumque est, celeriter indatur; sed vide ut vitium non faciat in marmore lapidicida; quod factum sive ab industria seu per incuriam mihi magis quam quadratario lividus lector adscribet. ego vero, si pio studio rogata curaveris, sic agam gratias quasi nil tibi quoque laudis aut gloriae accedat, quem patruo tuo remoto solida praesentis officii sollicitudo mansisset pro gradu seminis.
<q>
<span class="line">Serum post patruos patremque carmen</span><span class="linebreak"></span>
<span class="line">haud indignus avo nepos dicavi,</span><span class="linebreak"></span>
<span class="line">ne fors tempore postumo, viator,</span><span class="linebreak"></span>
<span class="line">ignorans reverentiam sepulti</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>tellurem tereres inaggeratam.</span><span class="linebreak"></span>
<span class="line">praefectus iacet hic Apollinaris,</span><span class="linebreak"></span>
<span class="line">post praetoria recta Galliarum</span><span class="linebreak"></span>
<span class="line">maerentis patriae sinu receptus,</span><span class="linebreak"></span>
<span class="line">consultissimus utilissimusque</span><span class="linebreak"></span>
</q>
</p></section><notes></notes></section>