<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2">
<section class="opener">
XVII
<span class="salute"><span class="ac">Sidonivs Arbogasti<a class="footnoteLink" href="#note_LCL420_126_1" id="target_note_LCL420_126_1"><sup>1</sup></a> Svo Salvtem</span></span>
</section>
<p>1. Eminentius amicus tuus, domine maior, obtulit mihi quas ipse dictasti litteras litteratas et gratiae trifariam renidentis<a class="footnoteLink" href="#note_LCL420_126_2" id="target_note_LCL420_126_2"><sup>2</sup></a> cultu refertas. quarum utique virtutum caritas prima est, quae te coegit in nobis vel peregrinis vel iam latere cupientibus humilia dignari; tum verecundia, cuius instinctu dum inmerito
trepidas, merito praedicaris; tertia urbanitas, qua te ineptire facetissime allegas et Quirinalis impletus fonte facundiae potor Mosellae Tiberim ructas, sic barbarorum familiaris, quod tamen nescius barbarismorum, par ducibus antiquis lingua manuque,
sed quorum dextera solebat non stilum minus tractare quam gladium. 2. quocirca sermonis pompa Romani, si qua adhuc uspiam est, Belgicis olim sive Rhenanis abolita terris in te resedit, quo vel incolumi
vel perorante, etsi apud limitem [ipsum]<a class="footnoteLink" href="#note_LCL420_126_3" id="target_note_LCL420_126_3"><sup>3</sup></a>
</p></section><notes><section class="footnotes"><ul><li class="note" id="note_LCL420_126_1"><a class="footnoteCrossrefLink" href="#target_note_LCL420_126_1" title="Click to highlight in text"><sup class="lineRef">1</sup>Arbogasti <span class="italic">Mommsen</span>: arvogasti <span class="italic">aut</span> arvogasto <span class="italic">codd. pler.</span> (<span class="italic">om. inscript. L</span>).</a></li><script type="text/javascript">document.getElementById('note_LCL420_126_1').style.display = "none";</script><li class="note" id="note_LCL420_126_2"><a class="footnoteCrossrefLink" href="#target_note_LCL420_126_2" title="Click to highlight in text"><sup class="lineRef">2</sup>renitentis <span class="italic">FM</span><sup>2</sup>.</a></li><script type="text/javascript">document.getElementById('note_LCL420_126_2').style.display = "none";</script><li class="note" id="note_LCL420_126_3"><a class="footnoteCrossrefLink" href="#target_note_LCL420_126_3" title="Click to highlight in text"><sup class="lineRef">3</sup>ipsum <span class="italic">om. LR</span>: eÅ« (<span class="italic">sc.</span> eum) <span class="italic">TF.</span></a></li><script type="text/javascript">document.getElementById('note_LCL420_126_3').style.display = "none";</script></ul></section></notes></section>