<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

ac si me in comitio vel inter rostra contionante ad sophos meum non modo lati clavi sed tribulium quoque fragor concitaretur. sane moneo praeque denuntio
quisquilias ipsas<a class="footnoteLink" href="#note_LCL296_390_1" id="target_note_LCL296_390_1"><sup>1</sup></a> Clius tuae hexametris minime exaeques. merito enim conlata vestris mea carmina non heroicorum phaleris sed epitaphistarum neniis comparabuntur. 8. attamen gaude quod hic ipse panegyricus etsi non iudicium certe eventum boni operis accepit. quapropter, si tamen tetrica sunt amoenanda iocularibus, volo paginam glorioso, id est quasi Thrasoniano fine concludere Plautini Pyrgopolinicis
imitator. igitur cum ad praefecturam sub ope Christi stili occasione pervenerim, iuberis scilicet<a class="footnoteLink" href="#note_LCL296_390_2" id="target_note_LCL296_390_2"><sup>2</sup></a> pro potestate cinctuti undique omnium laudum convasatis acclamationibus ad astra portare, si placeo, eloquentiam, si displiceo, felicitatem. videre mihi videor ut rideas, quia perspicis nostram cum milite comico ferocisse iactantiam. vale.</p>
</section><notes><section class="footnotes"><ul><li class="note" id="note_LCL296_390_1"><a class="footnoteCrossrefLink" href="#target_note_LCL296_390_1" title="Click to highlight in text"><sup class="lineRef">1</sup>istas <span class="italic">Luetjohann fruslra; vid. Mohrii praef. p. xiv.</span></a></li><script type="text/javascript">document.getElementById('note_LCL296_390_1').style.display = "none";</script><li class="note" id="note_LCL296_390_2"><a class="footnoteCrossrefLink" href="#target_note_LCL296_390_2" title="Click to highlight in text"><sup class="lineRef">2</sup>iuberis scilicet <span class="italic">ego</span>: iubeas ilicet <span class="italic">NCT</span>: iubeo te scilicet <span class="italic">Mohr.</span></a></li><script type="text/javascript">document.getElementById('note_LCL296_390_2').style.display = "none";</script></ul></section></notes></section>