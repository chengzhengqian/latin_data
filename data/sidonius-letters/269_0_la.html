<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

forte formatum est, dignitate transcendit materiam informem; deinde formato praeponitur corpus animatum;
tertio praecedit animam pecudis animus humanus,
quia, sicut inferior est caro vitae, sic vita rationi, cuius assequendae substantiam nostram compotem deus artifex, ferinam vero impotem fecit; ita tamen, quod in statu mentis humanae pollet bipertita condicio.
nam sicut animae humanitus licet ratiocinantes, hebetes tamen pigrioresque prudentum acutarumque calcantur ingenio, ita si quae sunt, quae sola naturali sapientia vigent, hae peritarum se meritis superveniri
facile concedunt. 9. quorum ego graduum differentiam observans illum Philagrium cordis oculo semper inspicio, cui me animus potentialiter notum morum similitudine facit. nam licet bonis omnibus placeas, nemo te plus valuit intrinsecus intueri quam qui forinsecus aftectat imitari. sane qualiter studiorum
tuorum consectaneus fiam, consequa paginae parte reserabitur. 10. amas, ut comperi, quietos; ego et ignavos. barbaros vitas, quia mali putentur; ego, etiamsi boni. lectioni adhibes diligentiam; ego quoque in illa parum mihi patior nocere desidiam. comples ipse<a class="footnoteLink" href="#note_LCL420_380_1" id="target_note_LCL420_380_1"><sup>1</sup></a> personam religiosi; ego vel imaginem. aliena non appetis; ego etiam refero ad quaestum, si propria non perdam. delectaris contuberniis eruditorum;




</p></section><notes><section class="footnotes"><ul><li class="note" id="note_LCL420_380_1"><a class="footnoteCrossrefLink" href="#target_note_LCL420_380_1" title="Click to highlight in text"><sup class="lineRef">1</sup>ipse <span class="italic">L</span>: <span class="italic">om. rell.</span></a></li><script type="text/javascript">document.getElementById('note_LCL420_380_1').style.display = "none";</script></ul></section></notes></section>