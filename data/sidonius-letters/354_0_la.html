<section class="div1 language" lang="la"><header><hgroup><h1>The Letters of Sidonius</h1></hgroup></header><section class="div2"><p class="noindent">

innocentem? quocirca delicto huic, quantulumcumque est, inter principia confestim supplico ignosci, diffidentiae tantum, non et superbiae
fassus errorem. 2. nam cum mihi rigor censurae
tuae in litteris aeque ut<a class="footnoteLink" href="#note_LCL420_550_1" id="target_note_LCL420_550_1"><sup>1</sup></a> moribus sit ambifariam contremescendus, fateor tamen in voluminis<a class="footnoteLink" href="#note_LCL420_550_2" id="target_note_LCL420_550_2"><sup>2</sup></a>
ipsius operisque reseratu illam mihi fuisse plus oneri<a class="footnoteLink" href="#note_LCL420_550_3" id="target_note_LCL420_550_3"><sup>3</sup></a> quam praetenditis caritatem. nec citra iustum ista conicio, quandoquidem mortalium mentibus
vis haec naturalitus inest, ut, si quid perperam fiat, minus indulgeant plus amici. 3. scripseram librum, sicut pronuntiatis, plenum onustumque vario causarum temporum personarumque congestu: facturus
rem videbar impudentissimam, si tantum mihi cuncta placuissent, ut nulla tibi displicitura confiderem; huc item, quisquis iudicii eventus foret, vidi partibus meis nequaquam pietatis ex solido constare rationem, si non saltim vobis esset anterius allatum volumen, etsi non videretur oblatum; sub hoc scilicet temperamento, ut, si forte placuissem, non vos arrogantia praeterisse, si secus, non vos improbitas
expetisse iudicaretur. 4. nec sane multo labore me credidi deprecaturum vitatas causas
 


</p></section><notes><section class="footnotes"><ul><li class="note" id="note_LCL420_550_1"><a class="footnoteCrossrefLink" href="#target_note_LCL420_550_1" title="Click to highlight in text"><sup class="lineRef">1</sup>ut &lt;in&gt; <span class="italic">edit. Baret.</span></a></li><script type="text/javascript">document.getElementById('note_LCL420_550_1').style.display = "none";</script><li class="note" id="note_LCL420_550_2"><a class="footnoteCrossrefLink" href="#target_note_LCL420_550_2" title="Click to highlight in text"><sup class="lineRef">2</sup>velaminis <span class="italic">coni. Anderson.</span></a></li><script type="text/javascript">document.getElementById('note_LCL420_550_2').style.display = "none";</script><li class="note" id="note_LCL420_550_3"><a class="footnoteCrossrefLink" href="#target_note_LCL420_550_3" title="Click to highlight in text"><sup class="lineRef">3</sup>oneri <span class="italic">vulg.</span>: oneris.</a></li><script type="text/javascript">document.getElementById('note_LCL420_550_3').style.display = "none";</script></ul></section></notes></section>