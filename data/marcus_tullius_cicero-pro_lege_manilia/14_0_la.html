<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
debuit? qui e ludo atque pueritiae disciplinis, bello maximo atque acerrimis hostibus, ad patris exercitum atque in militiae disciplinam profectus est; qui extrema pueritia miles in exercitu fuit summi imperatoris, ineunte adulescentia maximi ipse exercitus imperator; qui saepius cum hoste conflixit, quam quisquam cum inimico concertavit, plura bella gessit quam ceteri legerunt, plures provincias confecit quam alii concupiverunt; cuius adulescentia ad scientiam rei militaris non alienis praeceptis, sed suis imperiis, non offensionibus belli, sed victoriis, non stipendiis, sed triumphis est erudita. Quod denique genus esse belli potest, in quo illum non exercuerit fortuna rei publicae? Civile, Africanum, Transalpinum, Hispaniense,<a class="footnoteLink" href="#note_LCL198_40_1" id="target_note_LCL198_40_1"><sup>1</sup></a> servile, navale bellum, varia et diversa genera et bellorum et hostium non solum gesta ab hoc uno, sed etiam confecta nullam rem esse declarant in usu positam militari, quae huius viri scientiam fugere possit.</p>
</section>
<section class="div2">
<p><span class="br"></span><span class="lineNumber">29</span><span class="br"></span>XI. Iam vero virtuti Cn. Pompei quae potest oratio par inveniri? Quid est, quod quisquam aut illo dignum aut vobis novum aut cuiquam inauditum possit adferre? Neque enim illae sunt solae virtutes imperatoriae, quae vulgo existimantur, labor in negotiis, fortitudo in periculis, industria in agendo, celeritas in conficiendo, consilium in providendo, quae




</p></section><notes><section class="footnotes"><ul><li class="note" id="note_LCL198_40_1"><a class="footnoteCrossrefLink" href="#target_note_LCL198_40_1" title="Click to highlight in text"><sup class="lineRef">1</sup>mixtum ex civilibus atque ex bellicosissimis nationibus <span class="italic">del. Bloch. These words are not contained</span> in toto <span class="italic">by any of the best <span class="sc">mss</span>. and are probably a gloss.</span></a></li><script type="text/javascript">document.getElementById('note_LCL198_40_1').style.display = "none";</script></ul></section></notes></section>