<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ipsi in Asia negotiantur, quibus vos absentibus consulere debetis, partim eorum in ea provincia pecunias magnas collocatas habent. Est igitur humanitatis vestrae magnum numerum eorum civium calamitate prohibere, sapientiae videre multorum civium calamitatem a re publica seiunctam esse non posse. Etenim primum illud parvi refert, nos publicanis amissis<a class="footnoteLink" href="#note_LCL198_30_1" id="target_note_LCL198_30_1"><sup>1</sup></a> vectigalia postea victoria recuperare; neque enim isdem redimendi facultas erit propter calamitatem neque aliis voluntas propter <span class="br"></span><span class="lineNumber">19</span><span class="br"></span>timorem. Deinde, quod nos eadem Asia atque idem iste Mithridates initio belli Asiatici docuit, id quidem certe calamitate docti memoria retinere debemus. Nam tum, cum in Asia res magnas permulti amiserant, scimus Romae solutione impedita fidem concidisse. Non enim possunt una in civitate multi rem ac fortunas amittere, ut non plures secum in eandem trahant calamitatem. A quo periculo prohibete rem publicam et mihi credite, id quod ipsi videtis, haec fides atque haec ratio pecuniarum, quae Romae, quae in foro versatur, implicata est cum illis pecuniis Asiaticis et cohaeret; ruere illa non possunt, ut haec non eodem labefacta motu concidant. Quare videte, num dubitandum vobis sit omni studio ad id bellum incumbere, in quo gloria nominis vestri, salus sociorum, vectigalia maxima, fortunae plurimorum civium coniunctae cum re publica defendantur.</p>
</section><notes><section class="footnotes"><ul><li class="note" id="note_LCL198_30_1"><a class="footnoteCrossrefLink" href="#target_note_LCL198_30_1" title="Click to highlight in text"><sup class="lineRef">1</sup>amissis <span class="italic">codd.</span>: omissis <span class="italic">MÃ¼ller.</span></a></li><script type="text/javascript">document.getElementById('note_LCL198_30_1').style.display = "none";</script></ul></section></notes></section>