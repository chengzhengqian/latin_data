<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
iis nationibus, quas numquam populus Romanus neque lacessendas bello neque temptandas putavit; erat etiam alia gravis atque vehemens opinio, quae animos gentium barbararum pervaserat, fani locupletissimi et religiosissimi diripiendi causa in eas oras nostrum esse exercitum adductum. Ita nationes multae atque magnae novo quodam terrore ac metu concitabantur. Noster autem exercitus tametsi urbem ex Tigranis regno ceperat et proeliis usus erat secundis, tamen nimia longinquitate locorum ac <span class="br"></span><span class="lineNumber">24</span><span class="br"></span>desiderio suorum commovebatur. Hic iam plura non dicam; fuit enim illud extremum, ut ex iis locis a militibus nostris reditus magis maturus quam progressio longior quaereretur. Mithridates autem et suam manum iam confirmarat,<a class="footnoteLink" href="#note_LCL198_36_1" id="target_note_LCL198_36_1"><sup>1</sup></a> et magnis adventiciis auxiliis multorum regum et nationum iuvabatur. Nam hoc fere sic fieri solere accepimus, ut regum adflictae fortunae facile multorum opes adliciant ad misericordiam, maximeque eorum, qui aut reges sunt aut vivunt in regno, ut iis nomen regale magnum et <span class="br"></span><span class="lineNumber">25</span><span class="br"></span>sanctum esse videatur. Itaque tantum victus efficere potuit, quantum incolumis numquam est ausus optare. Nam cum se in regnum suum recepisset, non fuit eo contentus, quod ei praeter spem acciderat, ut illam, posteaquam pulsus erat, terram umquam attingeret, sed in exercitum nostrum clarum atque victorem impetum fecit. Sinite hoc loco, Quirites, sicut poetae solent, qui res Romanas scribunt, praeterire me nostram calamitatem, quae tanta fuit, ut eam ad

</p></section><notes><section class="footnotes"><ul><li class="note" id="note_LCL198_36_1"><a class="footnoteCrossrefLink" href="#target_note_LCL198_36_1" title="Click to highlight in text"><sup class="lineRef">1</sup>et eorum, qui se ex ipsius regno collegerant <span class="italic">codd.: del. Benecke.</span></a></li><script type="text/javascript">document.getElementById('note_LCL198_36_1').style.display = "none";</script></ul></section></notes></section>