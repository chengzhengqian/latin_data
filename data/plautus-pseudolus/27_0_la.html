<section class="div1 language" lang="la"><header><hgroup><h1>Plautus</h1></hgroup></header>
<div class="sp"><span class="speaker sc">cali</span><p class="lineGroup">
<span class="line"><span class="br"></span><span class="lineNumber">390</span><span class="br"></span>pauci ex multis sunt amici, homini qui certi sient.</span><span class="linebreak"></span>
</p></div>
<div class="sp"><span class="speaker sc">psev</span><p class="lineGroup">
<span class="line">ego scio istuc. ergo utrumque, tibi nunc dilectum para</span><span class="linebreak"></span>
<span class="line">ex multis, atque exquire illinc unum qui certus siet.</span><span class="linebreak"></span>
</p></div>
<div class="sp"><span class="speaker sc">cali</span><p class="lineGroup">
<span class="line">iam hic faxo aderit.</span><span class="linebreak"></span>
</p></div>
<div class="sp"><span class="speaker sc">psev</span><p class="lineGroup">
<span class="line indent8">potin ut abeas? tibi moram dictis creas.</span><span class="linebreak"></span></p></div>
<p class="centered"><span class="sc">i.</span> iv: <span class="sc">psevdolvs</span></p>
<div class="sp"><span class="speaker sc">psev</span><p class="lineGroup">
<span class="line">postquam illic hinc abiit, tu astas solus, Pseudole.</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>quid nunc acturu’s, postquam erili filio</span><span class="linebreak"></span>
<span class="line">largitu’s dictis dapsilis? ubi sunt ea?</span><span class="linebreak"></span>
<span class="line">quoi nec parata est gutta certi consili,</span><span class="linebreak"></span>
<span class="line">[neque adeo argenti, nec nunc quid faciam scio.]</span><span class="linebreak"></span>
<span class="line">neque exordiri primum unde occipias habes</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>neque ad detexundam telam certos terminos.</span><span class="linebreak"></span>
<span class="line">sed quasi poeta, tabulas quom cepit sibi,</span><span class="linebreak"></span>
<span class="line">quaerit quod nusquam est gentium, reperit tamen,</span><span class="linebreak"></span>
<span class="line">facit illud ueri simile quod mendacium est,</span><span class="linebreak"></span>
<span class="line">nunc ego poeta fiam: uiginti minas,</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>quae nusquam nunc sunt gentium, inueniam tamen.</span><span class="linebreak"></span>
<span class="line">atque ego me iam pridem huic daturum dixeram</span><span class="linebreak"></span>
<span class="line">et uolui inicere tragulam in nostrum senem;</span><span class="linebreak"></span>
<span class="line">uerum is nescioquo pacto praesensit prius.</span><span class="linebreak"></span>
<span class="line">sed comprimunda uox mihi atque oratio est:</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>erum eccum uideo huc Simonem una simul</span><span class="linebreak"></span>
<span class="line">cum suo uicino Calliphone incedere.</span><span class="linebreak"></span>
<span class="line">ex hoc sepulcro uetere uiginti minas</span><span class="linebreak"></span>
<span class="line">effodiam ego hodie quas dem erili filio.</span><span class="linebreak"></span>
<span class="line">nunc huc concedam unde horum sermonem legam.</span><span class="linebreak"></span></p></div>
<notes><section class="footnotes"><ul><li class="note text" id="note_LCL260_288_390">390 qui certi <span class="italic">P</span>, certe qui <span class="italic">A</span></li><li class="note text" id="note_LCL260_288_392">392 exquire illis unum qui certus siet <span class="italic">P</span>, atque exquire ex illis paucis unum qui certust cedo <span class="italic">A</span>, atque exquire illinc unum qui certus siet <span class="italic">Leo</span></li><li class="note text" id="note_LCL260_288_398">398 <span class="italic">uersum del. Ussing</span></li></ul></section></notes></section>