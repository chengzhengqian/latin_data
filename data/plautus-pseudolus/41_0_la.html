<section class="div1 language" lang="la"><header><hgroup><h1>Plautus</h1></hgroup></header>
<p class="centered"><span class="sc">ii.</span> iii: <span class="sc">psevdolvs</span></p>
<div class="sp"><span class="speaker sc">psev</span><p class="lineGroup">
<span class="line">di immortales, conseruauit me illic homo aduentu suo.</span><span class="linebreak"></span>
<span class="line">suo uiatico redduxit me usque ex errore in uiam.</span><span class="linebreak"></span>
<span class="line">namque ipsa Opportunitas non potuit mi opportunius</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>aduenire quam haec allata est mi opportune epistula.</span><span class="linebreak"></span>
<span class="line">nam haec allata cornu copiae est, ubi inest quicquid</span><span class="linebreak"></span>
<span class="line indent1">uolo:</span><span class="linebreak"></span>
<span class="line">hic doli, hic fallaciae omnes, hic sunt sycophantiae,</span><span class="linebreak"></span>
<span class="line">hic argentum, hic amica amanti erili filio.</span><span class="linebreak"></span>
<span class="line">atque ego nunc me ut gloriosum faciam et copi pectore,</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>quo modo quicque agerem, ut lenoni surruperem mulierculam,</span><span class="linebreak"></span>
<span class="line">iam instituta, ornata cuncta in ordine, animo ut uolueram,</span><span class="linebreak"></span>
<span class="line">certa, deformata habebam; sed profecto hoc sic erit:</span><span class="linebreak"></span>
<span class="line">centum doctum hominum consilia sola haec deuincit</span><span class="linebreak"></span>
<span class="line indent1">dea,</span><span class="linebreak"></span>
<span class="line">Fortuna. atque hoc uerum est: proinde ut quisque Fortuna</span><span class="linebreak"></span>
<span class="line indent1">utitur,</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>ita praecellet atque exinde sapere eum omnes dicimus.</span><span class="linebreak"></span>
<span class="line">bene ubi quoi scimus consilium accidisse, hominem catum</span><span class="linebreak"></span>
<span class="line">eum esse declaramus, stultum autem illum quoi uortit</span><span class="linebreak"></span>
<span class="line indent1">male.</span><span class="linebreak"></span>
<span class="line">stulti hau scimus frustra ut simus, quom quid cupienter</span><span class="linebreak"></span>
<span class="line indent1">dari</span><span class="linebreak"></span>
<span class="line">petimus nobis, quasi quid in rem sit possimus noscere.</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>certa mittimus dum incerta petimus; atque hoc euenit</span><span class="linebreak"></span>
<span class="line">in labore atque in dolore, ut mors obrepat interim.</span><span class="linebreak"></span>
<span class="line">sed iam satis est philosophatum. nimis diu et longum</span><span class="linebreak"></span>
<span class="line indent1">loquor.</span><span class="linebreak"></span>
</p></div><notes><section class="footnotes"><ul><li class="note text" id="note_LCL260_316_681">681 quid discimus <span class="italic">P</span>, quod discimus <span class="italic">A,</span> quoi scimus <span class="italic">Acidalius</span></li><li class="note text" id="note_LCL260_316_683">683 quod Î©, quid <span class="italic">Lipsius</span></li></ul></section></notes></section>