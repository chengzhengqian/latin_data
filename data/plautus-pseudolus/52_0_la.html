<section class="div1 language" lang="la"><header><hgroup><h1>Plautus</h1></hgroup></header>
<div class="sp"><span class="speaker sc">co</span><p class="lineGroup">
<span class="line">si credis, nummo; si non, ne mina quidem.</span><span class="linebreak"></span>
<span class="line">sed utrum tu amicis hodie an inimicis tuis</span><span class="linebreak"></span>
<span class="line">daturuâ€™s cenam?</span><span class="linebreak"></span>
</p></div>
<div class="sp"><span class="speaker sc">bal</span><p class="lineGroup">
<span class="line indent8">pol ego amicis scilicet.</span><span class="linebreak"></span></p></div>
<div class="sp"><span class="speaker sc">co</span><p class="lineGroup">
<span class="line"><span class="br"></span><span class="lineNumber">880</span><span class="br"></span>quin tu illo inimicos potius quam amicos uocas?</span><span class="linebreak"></span>
<span class="line">nam ego ita conuiuis cenam conditam dabo</span><span class="linebreak"></span>
<span class="line">hodie atque ita suaui suauitate condiam:</span><span class="linebreak"></span>
<span class="line">ut quisque quicque conditum gustauerit,</span><span class="linebreak"></span>
<span class="line">ipsus sibi faciam ut digitos praerodat suos.</span><span class="linebreak"></span></p></div>
<div class="sp"><span class="speaker sc">bal</span><p class="lineGroup">
<span class="line"><span class="br"></span><span class="lineNumber">885</span><span class="br"></span>quaeso hercle, prius quam quoiquam conuiuae dabis,</span><span class="linebreak"></span>
<span class="line">gustato tute prius et discipulis dato,</span><span class="linebreak"></span>
<span class="line">ut praerodatis uostras furtificas manus.</span><span class="linebreak"></span>
</p></div>
<div class="sp"><span class="speaker sc">co</span><p class="lineGroup">
<span class="line">fortasse haec tu nunc mihi non credis quae loquor.</span><span class="linebreak"></span>
</p></div>
<div class="sp"><span class="speaker sc">bal</span><p class="lineGroup">
<span class="line">molestus ne sis; nimium iam tinnis; tace.</span><span class="linebreak"></span>
<span class="line"><span class="br"></span><span class="lineNumber">890</span><span class="br"></span>em illic ego habito. intro abi et cenam coque.</span><span class="linebreak"></span>
<span class="line">propera.</span><span class="linebreak"></span>
</p></div>
<div class="sp"><span class="speaker sc">pver</span><p class="lineGroup">
<span class="line indent3">quin tu is accubitum? et conuiuas cedo.</span><span class="linebreak"></span>
<span class="line">corrumpitur iam cena.</span><span class="linebreak"></span>
</p></div>
<div class="sp"><span class="speaker sc">bal</span><p class="lineGroup">
<span class="line indent12">em, subolem sis uide!</span><span class="linebreak"></span>
<span class="line">iam hic quoque scelestus est coqui sublingulo.</span><span class="linebreak"></span>
<span class="line">profecto quid nunc primum caueam nescio,</span><span class="linebreak"></span>
<span class="line"><span class="br"></span><span class="lineNumber">895</span><span class="br"></span>ita in aedibus sunt fures, praedo in proxumo est.</span><span class="linebreak"></span>
<span class="line">nam mi hic uicinus apud forum paulo prius</span><span class="linebreak"></span>
<span class="line">pater Calidori opere edixit maxumo</span><span class="linebreak"></span>
<span class="line">ut mihi cauerem a Pseudolo seruo suo</span><span class="linebreak"></span>
<span class="line">ne fidem ei haberem. nam eum circum ire in hunc</span><span class="linebreak"></span>
<span class="line indent1">diem,</span><span class="linebreak"></span>
<span class="line"><span class="br"></span><span class="lineNumber">900</span><span class="br"></span>ut me, si posset, muliere interuorteret;</span><span class="linebreak"></span>
<span class="line">eum promisisse firmiter dixit sibi</span><span class="linebreak"></span>
<span class="line">sese abducturum a me dolis Phoenicium.</span><span class="linebreak"></span>
</p></div><notes><section class="footnotes"><ul><li class="note text" id="note_LCL260_338_901">901 firmiter <span class="italic">P</span>, fortiter <span class="italic">A</span></li></ul></section></notes></section>