<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">di immortales! aurichalco contra non carum fuit</span><span class="linebreak"></span>
<span class="line">meum mendacium, hic modo quod subito commentus</span><span class="linebreak"></span>
<span class="line indent1">fui,</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>quia lenonis me esse dixi. nunc ego hac epistula</span><span class="linebreak"></span>
<span class="line">tris deludam, erum et lenonem et qui hanc dedit mi</span><span class="linebreak"></span>
<span class="line indent1">epistulam.</span><span class="linebreak"></span>
<span class="line">eugae! par pari aliud autem quod cupiebam contigit:</span><span class="linebreak"></span>
<span class="line">uenit eccum Calidorus, ducit nescioquem secum simul.</span><span class="linebreak"></span></p></div>
<p class="centered"><span class="sc">ii.</span> iv: <span class="sc">calidorvs. charinvs. psevdolvs</span></p>
<div class="sp"><span class="speaker sc">cali</span><p class="lineGroup">
<span class="line">dulcia atque amara apud te sum elocutus omnia:</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>scis amorem, scis laborem, scis egestatem meam.</span><span class="linebreak"></span></p></div>
<div class="sp"><span class="speaker sc">char</span><p class="lineGroup">
<span class="line"><span class="br"></span><span class="lineNumber">696</span><span class="br"></span>commemini omnia: id tu modo, me quid uis facere, fac</span><span class="linebreak"></span>
<span class="line indent1">sciam.</span><span class="linebreak"></span>
<span class="line"><span class="marginNote left">696a</span><span class="sc">[cali</span></span><span class="linebreak"></span>
<span class="line">quom haec tibi alia sum elocutus, uix rem scis de symbolo.</span><span class="linebreak"></span></p></div>
<div class="sp"><span class="speaker sc">char</span><p class="lineGroup">
<span class="line"><span class="marginNote left">696b</span>omnia, inquam. tu modo quid me facere uis fac ut</span><span class="linebreak"></span>
<span class="line indent1">sciam.]</span><span class="linebreak"></span>
</p></div>
<div class="sp"><span class="speaker sc">cali</span><p class="lineGroup">
<span class="line">Pseudolus mi ita imperauit, ut aliquem hominem strenuom,</span><span class="linebreak"></span>
<span class="line">beneuolentem adducerem ad se.</span><span class="linebreak"></span>
</p></div>
<div class="sp"><span class="speaker sc">char</span><p class="lineGroup">
<span class="line">seruas imperium probe.</span><span class="linebreak"></span>
<span class="line">nam et amicum et beneuolentem ducis. sed istic</span><span class="linebreak"></span>
<span class="line indent1">Pseudolus</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>nouos mihi est.</span><span class="linebreak"></span>
</p></div>
<div class="sp"><span class="speaker sc">cali</span><p class="lineGroup">
<span class="line">nimium est mortalis graphicus, εὑρετής mihi est.</span><span class="linebreak"></span>
<span class="line">is mihi haec sese effecturum dixit quae dixi tibi.</span><span class="linebreak"></span>
</p></div>
<notes><section class="footnotes"><ul><li class="note text" id="note_LCL260_318_696a-96b">696<sup>a</sup>–69<sup>b</sup> <span class="italic">uersus non feruntur in A, secl. Ritschl</span></li><li class="note text" id="note_LCL260_318_696a">696<sup>a</sup> uis scires si scis <span class="italic">P</span>, uix rem scis <span class="italic">Leo</span></li></ul></section></notes></section>