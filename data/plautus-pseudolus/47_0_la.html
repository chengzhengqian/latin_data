<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line"><span class="br"></span><span class="lineNumber">765</span><span class="br"></span>quid agat, ne quid titubet, docte ut hanc ferat fallaciam.</span><span class="linebreak"></span>
<span class="line">iam ego hoc ipsum oppidum expugnatum faxo erit lenonium.</span><span class="linebreak"></span></p></div>
<p class="centered"><span class="ac">Actvs III</span></p>
<p class="centered"><span class="sc">iii.</span> i: <span class="sc">pver</span></p>
<div class="sp"><span class="speaker sc">pver</span><p class="lineGroup">
<span class="line">quoi seruitutem di danunt lenoniam</span><span class="linebreak"></span>
<span class="line">puero, atque eidem si addunt turpitudinem,</span><span class="linebreak"></span>
<span class="line">ne illi, quantum ego nunc corde conspicio meo,</span><span class="linebreak"></span>
<span class="line"><span class="br"></span><span class="lineNumber">770</span><span class="br"></span>malam rem magnam multasque aerumnas danunt.</span><span class="linebreak"></span>
<span class="line">uelut haec mi euenit seruitus, ubi ego omnibus</span><span class="linebreak"></span>
<span class="line">paruis magnisque miseriis praefulcior:</span><span class="linebreak"></span>
<span class="line">neque ego amatorem mi inuenire ullum queo</span><span class="linebreak"></span>
<span class="line">qui amet me, ut curer tandem nitidiuscule.</span><span class="linebreak"></span>
<span class="line"><span class="br"></span><span class="lineNumber">775</span><span class="br"></span>nunc huic lenoni hodie est natalis dies:</span><span class="linebreak"></span>
<span class="line">interminatus est a minimo ad maxumum,</span><span class="linebreak"></span>
<span class="line">si quis non hodie munus misisset sibi,</span><span class="linebreak"></span>
<span class="line">eum cras cruciatu maxumo perbitere.</span><span class="linebreak"></span>
<span class="line">nunc nescio hercle rebus quid faciam meis;</span><span class="linebreak"></span>
<span class="line"><span class="br"></span><span class="lineNumber">780</span><span class="br"></span>neque ego illud possum quod illi qui possunt solent.</span><span class="linebreak"></span>
<span class="line">nunc, nisi lenoni munus hodie misero,</span><span class="linebreak"></span>
<span class="line">cras mihi potandus fructus est fullonius.</span><span class="linebreak"></span>
<span class="line">eheu, quam illae rei ego etiam nunc sum paruolus!</span><span class="linebreak"></span>
<span class="line">atque edepol ut nunc male malum metuo miser,</span><span class="linebreak"></span>
<span class="line"><span class="br"></span><span class="lineNumber">785</span><span class="br"></span>si quispiam det qui manus grauior siet,</span><span class="linebreak"></span>
<span class="line">quamquam illud aiunt magno gemitu fieri,</span><span class="linebreak"></span>
<span class="line">comprimere dentes uideor posse aliquo modo.</span><span class="linebreak"></span>
</p></div><notes><section class="footnotes"><ul><li class="note text" id="note_LCL260_328_776">776 interminatust <span class="italic">P</span>, interminatus est Ï‚</li></ul></section></notes></section>