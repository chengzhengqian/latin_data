<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

diebus triginta in Asiam reversus est seque a Themistocle
non superatum, sed conservatum iudicavit.
<span class="br"></span><span class="lineNumber">3</span><span class="br"></span>Sic unius viri prudentia Graecia liberata est Europaeque succubuit Asia. Haec altera victoria, quae cum Marathonio possit comparari tropaeo. Nam pari modo apud Salamina parvo numero navium maxima post hominum memoriam classis est devicta.</p>
<p><span class="bold">6.</span> Magnus hoc bello Themistocles fuit neque minor in pace. Cum enim Phalerico portu neque magno neque bono Athenienses uterentur, huius consilio triplex Piraei portus constitutus est iisque<a class="footnoteLink" href="#note_LCL467_30_1" id="target_note_LCL467_30_1"><sup>1</sup></a> moenibus circumdatus ut ipsam urbem dignitate
<span class="br"></span><span class="lineNumber">2</span><span class="br"></span>aequiperaret, utilitate superaret. Idem muros Atheniensium restituit praecipuo suo periculo. Namque Lacedaemonii, causam idoneam nacti propter barbarorum excursiones qua negarent oportere
extra Peloponnesum ullam urbem muros<a class="footnoteLink" href="#note_LCL467_30_2" id="target_note_LCL467_30_2"><sup>2</sup></a> habere, ne essent loca munita, quae hostes possiderent,
<span class="br"></span><span class="lineNumber">3</span><span class="br"></span>Athenienses aedificantes prohibere sunt conati. Hoc longe alio spectabat atque videri volebant. Athenienses enim duabus victoriis, Marathonia
et Salaminia, tantam gloriam apud omnes gentis erant consecuti, ut intellegerent Lacedaemonii
<span class="br"></span><span class="lineNumber">4</span><span class="br"></span>de principatu sibi cum iis certamen fore. Qua re eos quam infirmissimos esse volebant. Postquam autem audierunt muros instrui, legatos Athenas miserunt, qui id fieri vetarent. His praesentibus





</p></section><notes><section class="footnotes"><ul><li class="note" id="note_LCL467_30_1"><a class="footnoteCrossrefLink" href="#target_note_LCL467_30_1" title="Click to highlight in text"><sup class="lineRef">1</sup>iisque, <span class="italic">Scheffer</span>; isque, <span class="italic">MSS.</span></a></li><script type="text/javascript">document.getElementById('note_LCL467_30_1').style.display = "none";</script><li class="note" id="note_LCL467_30_2"><a class="footnoteCrossrefLink" href="#target_note_LCL467_30_2" title="Click to highlight in text"><sup class="lineRef">2</sup>muros, <span class="italic">B</span>, <span class="italic">Leid. II</span>; <span class="italic">the other MSS. omit.</span></a></li><script type="text/javascript">document.getElementById('note_LCL467_30_2').style.display = "none";</script></ul></section></notes></section>