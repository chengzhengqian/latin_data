<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2">
<p><span class="br"></span><span class="lineNumber">4</span><span class="br"></span>Hos postquam Athenas pervenisse ratus est, ad magistratum senatumque Lacedaemoniorum adiit et apud eos liberrime professus est Athenienses suo consilio, quod communi iure gentium facere possent, deos publicos suosque patrios ac Penates, quo facilius ab hoste possent defendere, muris saepsisse
<span class="br"></span><span class="lineNumber">5</span><span class="br"></span>neque in eo quod inutile esset Graeciae fecisse. Nam illorum urbem ut propugnaculum oppositum esse barbaris, apud quam iam bis classes regias
<span class="br"></span><span class="lineNumber">6</span><span class="br"></span>fecisse naufragium. Lacedaemonios autem male et iniuste facere, qui id potius intuerentur quod ipsorum dominationi quam quod universae Graeciae utile esset. Qua re, si suos legatos recipere vellent quos Athenas miserant, se remitterent; aliter illos numquam in patriam essent recepturi.</p>
<p><span class="bold">8.</span> Tamen non effugit civium suorum invidiam. Namque ob eundem timorem quo damnatus erat Miltiades testularum suffragiis e civitate eiectus,
<span class="br"></span><span class="lineNumber">2</span><span class="br"></span>Argos habitatum concessit. Hic cum propter multas eius virtutes magna cum dignitate viveret, Lacedaemonii
legatos Athenas miserunt, qui eum absentem



</p></section><notes></notes></section>