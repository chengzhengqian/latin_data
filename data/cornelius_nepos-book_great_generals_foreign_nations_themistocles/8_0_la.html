<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

accusarent, quod societatem cum rege Perse ad
<span class="br"></span><span class="lineNumber">3</span><span class="br"></span>Graeciam opprimendam fecisset. Hoc crimine absens proditionis damnatus est.
Id ut audivit, quod non satis tutum se Argis videbat, Corcyram demigravit. Ibi cum cives<a class="footnoteLink" href="#note_LCL467_36_1" id="target_note_LCL467_36_1"><sup>1</sup></a> principes
animadvertisset timere ne propter se bellum iis Lacedaemonii et Athenienses indicerent, ad Admetum, Molossum regem, cum quo ei hospitium
<span class="br"></span><span class="lineNumber">4</span><span class="br"></span>erat, confugit. Huc cum venisset et in praesentia rex abesset, quo maiore religione se receptum tueretur, filiam eius parvulam adripuit et cum ea se in sacrarium quod summa colebatur caerimonia coniecit. Inde non prius egressus est, quam rex
<span class="br"></span><span class="lineNumber">5</span><span class="br"></span>eum data dextra in fidem reciperet, quam praestitit. Nam cum ab Atheniensibus et Lacedaemoniis exposceretur publice, supplicem non prodidit monuitque
ut consuleret sibi: difficile enim esse in tam propinquo loco tuto eum versari. Itaque Pydnam eum deduci iussit et quod satis esset praesidii dedit.</p>
<p><span class="br"></span><span class="lineNumber">6</span><span class="br"></span>Hic in navem omnibus ignotus nautis escendit. Quae cum tempestate maxima Naxum ferretur, ubi tum Atheniensium erat exercitus, sensit Themistocles,
si eo pervenisset, sibi esse pereundum. Hac necessitate coactus domino navis quis sit aperit,






</p></section><notes><section class="footnotes"><ul><li class="note" id="note_LCL467_36_1"><a class="footnoteCrossrefLink" href="#target_note_LCL467_36_1" title="Click to highlight in text"><sup class="lineRef">1</sup>cives, <span class="italic">H. J. MÃ¼tter</span>; eius, <span class="italic">MSS.</span>; eius principes civitatis, <span class="italic">u M.</span></a></li><script type="text/javascript">document.getElementById('note_LCL467_36_1').style.display = "none";</script></ul></section></notes></section>