<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>desierunt ac se de ea re legatos ad eos missuros dixerunt. Hanc legationem suscepit Themistocles et solus primo profectus est; reliqui legati ut tum exirent, cum satis alti tuendo muri exstructi viderentur,<a class="footnoteLink" href="#note_LCL467_32_1" id="target_note_LCL467_32_1"><sup>1</sup></a>
praecepit: interim omnes, servi atque liberi opus facerent neque ulli loco parcerent, sive sacer sive privatus esset sive publicus,<a class="footnoteLink" href="#note_LCL467_32_2" id="target_note_LCL467_32_2"><sup>2</sup></a> et undique quod idoneum ad muniendum putarent congererent. Quo factum est ut Atheniensium muri ex sacellis sepulcrisque constarent.</p>
<p><span class="bold">7.</span> Themistocles autem ut Lacedaemonem venit, adire ad magistratus noluit et dedit operam ut quam longissime tempus duceret, causam interponens
<span class="br"></span><span class="lineNumber">2</span><span class="br"></span>se collegas exspectare. Cum Lacedaemonii quererentur opus nihilo minus fieri eumque in ea re conari fallere, interim reliqui legati sunt consecuti. A quibus cum audisset non multum superesse munitionis, ad ephoros Lacedaemoniorum accessit, penes quos summum erat imperium, atque apud eos contendit falsa iis esse delata: qua re aequum esse illos viros bonos nobilesque mittere quibus fides haberetur, qui rem explorarent; interea se obsidem
<span class="br"></span><span class="lineNumber">3</span><span class="br"></span>retinerent. Gestus est ei mos, tresque legati functi summis honoribus Athenas missi sunt. Cum his collegas suos Themistocles iussit proficisci iisque praedixit ut ne prius Lacedaemoniorum legatos dimitterent quam ipse esset remissus.</p>
</section><notes><section class="footnotes"><ul><li class="note" id="note_LCL467_32_1"><a class="footnoteCrossrefLink" href="#target_note_LCL467_32_1" title="Click to highlight in text"><sup class="lineRef">1</sup>satis . . . viderentur, <span class="italic">Heerwagen</span>; satis altitudo muri extructa videretur, <span class="italic">MSS.</span></a></li><script type="text/javascript">document.getElementById('note_LCL467_32_1').style.display = "none";</script><li class="note" id="note_LCL467_32_2"><a class="footnoteCrossrefLink" href="#target_note_LCL467_32_2" title="Click to highlight in text"><sup class="lineRef">2</sup>sive sacer sive prophanus sive privatus esset sive publicus, <span class="italic">M and some inferior MSS.</span></a></li><script type="text/javascript">document.getElementById('note_LCL467_32_2').style.display = "none";</script></ul></section></notes></section>