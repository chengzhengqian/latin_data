<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">
<span class="br"></span><span class="lineNumber">7</span><span class="br"></span>multa pollicens, si se conservasset. At ille clarissimi
viri captus misericordia, diem noctemque procul ab insula in salo navem tenuit in ancoris neque quemquam ex ea exire passus est. Inde Ephesum pervenit ibique Themistoclen exponit. Cui ille pro meritis postea gratiam rettulit.</p>
<p><span class="bold">9.</span> Scio plerosque ita scripsisse, Themistoclen Xerxe regnante in Asiam transisse. Sed ego potissimum
Thucydidi credo, quod aetate proximus de iis qui illorum temporum historiam reliquerunt, et eiusdem civitatis fuit. Is autem ait ad Artaxerxen eum venisse atque his verbis epistulam misisse:
<span class="br"></span><span class="lineNumber">2</span><span class="br"></span>“Themistocles veni ad te, qui plurima mala omnium Graiorum in domum tuam intuli, quam diu mihi necesse fuit adversum patrem tuum bellare patriamque
<span class="br"></span><span class="lineNumber">3</span><span class="br"></span>meam defendere. Idem multo plura bona feci, postquam in tuto ipse et ille in periculo esse coepit; nam cum in Asiam reverti vellet, proelio apud Salamina facto, litteris eum certiorem feci id agi, ut pons quem in Hellesponto fecerat dissolveretur atque ab hostibus circumiretur; quo nuntio ille
<span class="br"></span><span class="lineNumber">4</span><span class="br"></span>periculo est liberatus. Nunc autem confugi ad te, exagitatus a cuncta Graecia, tuam petens amicitiam; quam si ero adeptus, non minus me bonum amicum habebis, quam fortem inimicum ille expertus est. Te<a class="footnoteLink" href="#note_LCL467_38_1" id="target_note_LCL467_38_1"><sup>1</sup></a> autem rogo, ut de iis rebus, quas tecum conloqui
volo, annuum mihi tempus des eoque transacto ad te venire patiaris.”</p>
</section><notes><section class="footnotes"><ul><li class="note" id="note_LCL467_38_1"><a class="footnoteCrossrefLink" href="#target_note_LCL467_38_1" title="Click to highlight in text"><sup class="lineRef">1</sup>te, <span class="italic">Fleck</span>; id <span class="italic">B</span>, <span class="italic">Leid. II</span>; ea, <span class="italic">the other MSS.</span></a></li><script type="text/javascript">document.getElementById('note_LCL467_38_1').style.display = "none";</script></ul></section></notes></section>