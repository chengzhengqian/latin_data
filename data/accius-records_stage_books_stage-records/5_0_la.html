<section class="div1 language" lang="la"><header><hgroup><h1>Accius</h1></hgroup></header><section class="div2">
<p>Cicero, <span class="italic">Brut.,</span> 18, 72: Accius a Q. Maximo quintum consule captum Tarenti scripsit Livium annis XXX postquam eum fabulam docuisse et Atticus scribit et nos in antiquis commentariis
invenimus; docuisse autem fabulam annis post XI C. Cornelio Q. Minucio consulibus ludis Iuventatis, quos Salinator Senensi proelio voverat.</p>
<span class="label">19–22</span>
<p>Gellius, III, 3, 1: Verum esse comperior quod quosdam bene literatos homines dicere audivi, qui plerasque Plauti comoedias curiose atque contente lectitarunt, non indicibus Aelii nec Sedigiti nec Claudii nec Aureli nec Accii nec Manilii super his fabulis quae dicuntur ambiguae crediturum sed ipsi Plauto moribusque ingenii atque linguae eius.</p>
<p>Gellius, III, 3, 9: Marcus . . . Varro in libro De Comoediis Plautinis primo Accii verba haec ponit—
</p>
<blockquote><p><span class="line">Nam nec Geminei Leones nec Condalium nec</span><span class="linebreak"></span>
<span class="line">Plauti Anus nec Bis Compressa nec Boeotia umquam</span><span class="linebreak"></span>
<span class="line">fuit, neque adeo Agroecus neque Commorientes</span><span class="linebreak"></span>
<span class="line">Macci Titi.</span><span class="linebreak"></span></p></blockquote>
<p>Cicero, <span class="italic">Brut.,</span> 64, 229: Accius isdem aedilibus ait se et Pacuvium docuisse fabulam, cum ille octoginta, ipse triginta annos natus esset.</p>
</section><notes><section class="footnotes"><ul><li class="note" id="note_LCL314_586_19"><a class="footnoteCrossrefLink" href="#target_note_LCL314_586_19" title="Click to highlight in text"><sup class="lineRef">19</sup>lenones <span class="italic">Prisc.</span> ap. <span class="italic">G.L.,</span> II, 231, 21.</a></li><script type="text/javascript">document.getElementById('note_LCL314_586_19').style.display = "none";</script></ul></section></notes></section>