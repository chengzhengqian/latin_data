<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

nisi hoc peius est,<a class="footnoteLink" href="#note_LCL216_404_4" id="target_note_LCL216_404_4"><sup>4</sup></a> haec sufferre et perpeti.</p>
<span class="br"></span><span class="lineNumber">4</span><span class="br"></span><p>Quae res mihi non mediocrem consolationem attulit volo tibi commemorare, si forte eadem res tibi dolorem minuere possit. ex Asia rediens cum ab Aegina Megaram versus navigarem, coepi regiones circumcirca prospicere. post me erat Aegina, ante me Megara, dextra Piraeus, sinistra Corinthus, quae oppida quodam tempore florentissima fuerunt, nunc prostrata et diruta ante oculos iacent. coepi egomet mecum sic cogitare: ‘hem! nos homunculi indignamur si quis nostrum interiit aut occisus est, quorum vita brevior esse debet, cum uno loco tot oppidum cadavera proiecta iacent? visne tu te, Servi, cohibere et meminisse hominem te esse natum?’ crede mihi, cogitatione ea non mediocriter sum confirmatus. hoc idem, si tibi videtur, fac ante oculos tibi proponas. modo &lt;autem&gt;<a class="footnoteLink" href="#note_LCL216_404_5" id="target_note_LCL216_404_5"><sup>5</sup></a> uno tempore tot viri clarissimi interierunt, de imperio populi Romani tanta deminutio facta est, omnes provinciae conquassatae sunt: in unius mulierculae animula si iactura facta est, tanto opere commoveris? quae si hoc tempore non diem suum obisset, paucis post annis tamen ei moriendum <span class="br"></span><span class="lineNumber">5</span><span class="br"></span>fuit, quoniam homo nata fuerat. etiam tu ab hisce rebus animum ac cogitationem tuam avoca atque ea potius reminiscere quae digna tua persona sunt: illam, quam diu ei opus fuerit, vixisse, una cum re publica fuisse,<a class="footnoteLink" href="#note_LCL216_404_6" id="target_note_LCL216_404_6"><sup>6</sup></a> te, patrem suum, praetorem, consulem, augurem vidisse, adulescentibus primariis nuptam fuisse, omnibus bonis prope perfunctam esse, cum res publica occideret, vita exces­sisse.




</p></section><notes><section class="footnotes"><ul><li class="note" id="note_LCL216_404_4"><a class="footnoteCrossrefLink" href="#target_note_LCL216_404_4" title="Click to highlight in text"><sup class="lineRef">4</sup>sit (<span class="italic">Wes</span>.)</a></li><script type="text/javascript">document.getElementById('note_LCL216_404_4').style.display = "none";</script><li class="note" id="note_LCL216_404_5"><a class="footnoteCrossrefLink" href="#target_note_LCL216_404_5" title="Click to highlight in text"><sup class="lineRef">5</sup>(<span class="italic">SB</span>)</a></li><script type="text/javascript">document.getElementById('note_LCL216_404_5').style.display = "none";</script><li class="note" id="note_LCL216_404_6"><a class="footnoteCrossrefLink" href="#target_note_LCL216_404_6" title="Click to highlight in text"><sup class="lineRef">6</sup>floruisse <span class="italic">v. l. ap. Lamb.</span></a></li><script type="text/javascript">document.getElementById('note_LCL216_404_6').style.display = "none";</script></ul></section></notes></section>