<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

familiarissime. ita et Hisponem meum per me ornaris et societatem mihi coniunctiorem feceris tuque ipse et ex huius observantia, gratissimi hominis, et ex sociorum gratia, hominum amplissimorum, maximum fructum capies et me summo beneficio adfeceris. sic enim velim existimes, in<a class="footnoteLink" href="#note_LCL216_60_2" id="target_note_LCL216_60_2"><sup>2</sup></a> tota tua provincia omnique isto imperio nihil esse quod mihi gratius facere possis.</p>
</section>
<section class="div2">
<section class="opener">
135 (XIII.61)
<span class="salute"></span>
</section>
<p class="noindent"><span class="italic">Scr. in Cilicia an. 51 vel 50</span></p>
<p class="noindent">M. CICERO S. D. P. SILIO PRO PR.</p>
<p>T. Pinnio familiarissime me usum esse scire te arbitror, quod quidem ille testamento declaravit, qui me cum tutorem tum etiam secundum heredem instituerit. eius filio mire studioso et erudito et modesto pecuniam Nicaeenses grandem debent, ad sestertium octogies, et, ut audio, in primis ei volunt solvere. pergratum igitur mihi feceris, quoniam non modo reliqui tutores, qui sciunt quanti me facias, sed etiam puer ipse sibi persuasit te omnia mea causa facturum esse, si dederis operam, quoad tua fides dignitasque patietur, ut quam &lt;primum quam&gt;<a class="footnoteLink" href="#note_LCL216_60_1" id="target_note_LCL216_60_1"><sup>1</sup></a> plurimum pecuniae Pinnio solvatur Nicaeensium nomine.</p>
</section><notes><section class="footnotes"><ul><li class="note" id="note_LCL216_60_2"><a class="footnoteCrossrefLink" href="#target_note_LCL216_60_2" title="Click to highlight in text"><sup class="lineRef">2</sup>ex (<span class="italic">Kleyn</span>)</a></li><script type="text/javascript">document.getElementById('note_LCL216_60_2').style.display = "none";</script><li class="note" id="note_LCL216_60_1"><a class="footnoteCrossrefLink" href="#target_note_LCL216_60_1" title="Click to highlight in text"><sup class="lineRef">1</sup>(<span class="italic">SB</span>)</a></li><script type="text/javascript">document.getElementById('note_LCL216_60_1').style.display = "none";</script></ul></section></notes></section>