<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

timetur, desino, praesertim cum id impendeat in quo non modo dolor nullus verum finis etiam doloris futurus sit.</p>
<p>Sed haec satis multa, vel plura potius quam necesse fuit; facit autem non loquacitas mea sed benevolentia longiores epistulas.</p>
<span class="br"></span><span class="lineNumber">5</span><span class="br"></span><p>Servium discessisse Athenis moleste tuli. non enim dubito quin magnae tibi levationi solitus sit esse cottidianus congressus et sermo cum familiarissimi hominis tum optimi et prudentissimi viri. tu velim te, ut debes et soles, tua virtute sustentes. ego quae te velle quaeque ad te et ad tuos pertinere arbitrabor omnia studiose diligenterque curabo. quae cum faciam, benevolentiam tuam erga me imitabor, merita non adsequar.</p>
<p>Vale.</p>
</section>
<section class="div2">
<section class="opener">
245 (VI.2)
<span class="salute"></span>
</section>
<p class="noindent"><span class="italic">Scr.</span>, <span class="italic">ut vid.</span>, <span class="italic">in Attici Nomentano m. Apr. an. 45</span></p>
<p class="noindent">M. CICERO S. D. A. TORQUATO</p>
<span class="br"></span><span class="lineNumber">1</span><span class="br"></span><p>Peto a te ne me putes oblivione tui rarius ad te scribere quam solebam, sed aut gravitate valetudinis, qua tamen iam paulum videor levari, aut quod absim ab urbe, ut qui ad te proficisca&lt;n&gt;tur scire non possim. qua re velim ita statutum habeas, me tui memoriam cum summa benevolentia tenere tuasque omnis res non minori mihi curae quam meas esse.</p>
<span class="br"></span><span class="lineNumber">2</span><span class="br"></span><p>Quod maiore in varietate versata est adhuc tua causa
</p></section><notes></notes></section>