<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<span class="br"></span><span class="lineNumber">2</span><span class="br"></span><p>Peto a te in maiorem modum pro nostra necessitudine ut tibi ea res curae sit operamque des ut per te quam commodissime negotium municipi administretur quam primumque conficiatur, ipsosque quorum nomina scripsi ut quam honorificentissime pro tua natura et quam liberalissime <span class="br"></span><span class="lineNumber">3</span><span class="br"></span>tractes. bonos viros ad tuam necessitudinem adiunxeris municipiumque gratissimum beneficio tuo devinxeris, mihi vero eo etiam gratius feceris quod cum semper tueri municipes meos consuevi tum hic annus praecipue ad meam curam officiumque pertinet. nam constituendi municipi causa hoc anno aedilem filium meum fieri volui et fratris filium et M. Caesium, hominem mihi maxime necessarium. is enim magistratus in nostro municipio nec alius ullus creari solet. quos cohonestaris in primisque me si res publica municipi tuo studio<a class="footnoteLink" href="#note_LCL216_472_1" id="target_note_LCL216_472_1"><sup>1</sup></a> diligentia bene administrata erit. quod ut facias te vehementer etiam atque etiam rogo.</p>
</section>
<section class="div2">
<section class="opener">
279 (XIII.12)
<span class="salute"></span>
</section>
<p class="noindent"><span class="italic">Scr. eodem tempore quo ep. superior</span></p>
<p class="noindent">CICERO BRUTO S.</p>
<span class="br"></span><span class="lineNumber">1</span><span class="br"></span><p>Alia epistula communiter commendavi tibi legatos Arpinatium ut potui diligentissime; hac separatim Q. Fufidium, quocum mihi omnes necessitudines sunt, dili­gentius

</p></section><notes><section class="footnotes"><ul><li class="note" id="note_LCL216_472_1"><a class="footnoteCrossrefLink" href="#target_note_LCL216_472_1" title="Click to highlight in text"><sup class="lineRef">1</sup>studio &lt;et&gt; ҁ</a></li><script type="text/javascript">document.getElementById('note_LCL216_472_1').style.display = "none";</script></ul></section></notes></section>