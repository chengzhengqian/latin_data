<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
tuas quam longissimas litteras legam.</p>
<p>Cura, mi Tiro, ut valeas; hoc gratius mihi facere nihil potes.</p>
<p>Vale.</p>
</section>
<section class="div2">
<section class="opener">
186 (XVI.17)
<span class="salute"></span>
</section>
<p class="noindent"><span class="italic">Scr. in Tusculano fort. m. Quint. an. 46</span></p>
<p class="noindent"><span class="br"></span><span class="lineNumber">1</span><span class="br"></span>TULLIUS TIRONI S.</p>
<p>Video quid agas; tuas quoque epistulas vis referri in volumina. sed heus tu, qui κανὼν esse meorum scriptorum soles, unde illud tam ἄκυρoν ‘valetudini fideliter inserviendo’? unde in istum locum ‘fideliter’ venit? cui verbo domicilium est proprium in officio, migrationes in alienum multae. nam et doctrina et domus et ars et ager etiam fidelis dici potest, ut sit, quo modo Theophrasto placet, verecunda <span class="br"></span><span class="lineNumber">2</span><span class="br"></span>tralatio. sed haec coram.</p>
<p>Demetrius venit ad me; quo quidem comitatu ἀϕωμίλησα satis scite. tu eum videlicet non potuisti videre. cras aderit; videbis igitur. nam ego hinc perendie mane cogito.</p>
<p>Valetudo tua me valde sollicitat; sed inservi et fac omnia. tum te mecum esse, tum mihi cumulatissime satis facere putato.</p>
</section><notes></notes></section>