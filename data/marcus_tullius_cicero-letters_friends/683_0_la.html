<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
forte etiam illi Semproniano senatus consulto me censes adfuisse, qui ne Romae quidem fui, ut tum de eo ad te scripsi re recenti.</p>
<span class="br"></span><span class="lineNumber">3</span><span class="br"></span><p>Sed haec hactenus. te, mi Cornifici, etiam atque etiam rogo ut omnia Lamiae negotia mea putes esse curesque ut intellegat hanc commendationem maximo sibi usui fuisse. hoc mihi gratius facere nihil potes.</p>
<p>Cura ut valeas.</p>
</section>
<section class="div2">
<section class="opener">
434 (XI.16)
<span class="salute"></span>
</section>
<p class="noindent"><span class="italic">Scr. Romae m. Mai. vel Iun. an. 43</span></p>
<p class="noindent">M. CICERO D. BRUTO COS. DESIG. S. D.</p>
<span class="br"></span><span class="lineNumber">1</span><span class="br"></span><p>Permagni interest quo tibi haec tempore epistula reddita sit, utrum cum sollicitudinis aliquid haberes an cum ab omni molestia vacuus esses. itaque ei praecepi quem ad te misi ut tempus observaret epistulae tibi reddendae. nam quem ad modum coram qui ad nos intempestive adeunt molesti saepe sunt, sic epistulae offendunt non loco redditae. si autem, ut spero, nihil te perturbat, nihil impedit, et ille cui mandavi satis scite et commode tempus ad te cepit adeundi, confido me quod velim facile a te impetraturum.</p>
<span class="br"></span><span class="lineNumber">2</span><span class="br"></span><p>L. Lamia praeturam petit. hoc ego utor uno omnium plurimum. magna vetustas, magna consuetudo intercedit quodque plurimum valet, nihil mihi eius est familiaritate iucundius. magno praeterea beneficio eius magnoque meÂ­rito


</p></section><notes></notes></section>