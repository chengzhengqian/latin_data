<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

tuam, commendas, cum Sura nostro statim tuis litteris lectis locutus sum ut ei meis verbis diceret ut, quicquid opus esset, mihi denuntiaret; me omnia quae ea vellet summo studio curaque facturum. itaque faciam eamque, si opus esse videbitur, ipse conveniam. tu tamen ei velim scribas ut nullam rem neque tam magnam neque tam parvam putet quae mihi aut difficilis aut parum me digna videatur. omnia quae in tuis rebus agam et non laboriosa mihi et honesta videbuntur.</p>
<span class="br"></span><span class="lineNumber">3</span><span class="br"></span><p>De Dionysio, si me amas, confice. quamcumque ei fidem dederis, praestabo; si vero improbus fuerit, ut est, duces eum captivum in triumpho. Dalmatis di male faciant qui tibi molesti sunt! sed, ut scribis, brevi capientur et illustrabunt res tuas gestas; semper enim habiti sunt bellicosi.</p>
</section>
<section class="div2">
<section class="opener">
258 (V.10b)
<span class="salute"></span>
</section>
<p class="noindent"><span class="italic">Scr. Naronae Non. Dec. an. 45</span></p>
<p class="noindent">&lt;VATINIUS CICERONI SUO S.&gt;</p>
<p>Ego post supplicationes mihi decretas in Dalmatiam profectus sum. sex oppida vi oppugnando cepi, unum horum,<a class="footnoteLink" href="#note_LCL216_432_1" id="target_note_LCL216_432_1"><sup>1</sup></a> quod erat maximum, quater a me iam captum; quattuor enim turris et quattuor muros cepi et arcem eorum totam. ex qua me nives, frigora, imbres detruserunt, indigneque, mi Cicero, oppidum captum et bellum confectum relinquere sum coactus. qua re te rogo, si opus erit, ad Caesarem meam causam agas meque tibi in omnis partis

</p></section><notes><section class="footnotes"><ul><li class="note" id="note_LCL216_432_1"><a class="footnoteCrossrefLink" href="#target_note_LCL216_432_1" title="Click to highlight in text"><sup class="lineRef">1</sup>hoc (<span class="italic">Goodyear</span>)</a></li><script type="text/javascript">document.getElementById('note_LCL216_432_1').style.display = "none";</script></ul></section></notes></section>