<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
302 (XIII.31)
<span class="salute"></span>
</section>
<p class="noindent"><span class="italic">Scr. Romae an. 46</span></p>
<p class="noindent">CICERO ACILIO PRO COS. S.</p>
<span class="br"></span><span class="lineNumber">1</span><span class="br"></span><p>C. Flavio, honesto et ornato equite Romano, utor valde familiariter; fuit enim generi mei, C. Pisonis, pernecessarius meque diligentissime observant et ipse et L. Flavius, frater eius. quapropter velim honoris mei causa, quibus rebus honeste et pro tua dignitate poteris, quam honorificentissime et quam liberalissime C. Flavium tractes. id <span class="br"></span><span class="lineNumber">2</span><span class="br"></span>mihi sic erit gratum ut gratius esse nihil possit. sed praeterea tibi adfirmo (neque id ambitione adductus facio sed cum familiaritate et necessitudine tum etiam veritate) te ex C. Flavi officio et observantia et praeterea splendore atque inter suos gratia magnam voluptatem esse capturum.</p>
<p>Vale.</p>
</section>
<section class="div2">
<section class="opener">
303 (XIII.32)
<span class="salute"></span>
</section>
<p class="noindent"><span class="italic">Scr. Romae an. 46</span></p>
<p class="noindent">CICERO ACILIO PRO COS. S.</p>
<span class="br"></span><span class="lineNumber">1</span><span class="br"></span><p>In Halaesina<a class="footnoteLink" href="#note_LCL230_48_1" id="target_note_LCL230_48_1"><sup>1</sup></a> civitate tam lauta tamque nobili coniunctissimos habeo et hospitio et familiaritate M. et C. Clodios<a class="footnoteLink" href="#note_LCL230_48_2" id="target_note_LCL230_48_2"><sup>2</sup></a> Archagathum et Philonem. sed vereor ne, quia compluris tibi praecipue commendo, exaequare videar ambitione


</p></section><notes><section class="footnotes"><ul><li class="note" id="note_LCL230_48_1"><a class="footnoteCrossrefLink" href="#target_note_LCL230_48_1" title="Click to highlight in text"><sup class="lineRef">1</sup>hales- (<span class="italic">R. Klotz</span>)</a></li><script type="text/javascript">document.getElementById('note_LCL230_48_1').style.display = "none";</script><li class="note" id="note_LCL230_48_2"><a class="footnoteCrossrefLink" href="#target_note_LCL230_48_2" title="Click to highlight in text"><sup class="lineRef">2</sup>clodius MV: -um DH (<span class="italic">Man</span>.)</a></li><script type="text/javascript">document.getElementById('note_LCL230_48_2').style.display = "none";</script></ul></section></notes></section>