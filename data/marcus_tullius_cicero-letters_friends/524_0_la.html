<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
323 (VI.16)
<span class="salute"></span>
</section>
<p class="noindent"><span class="italic">Scr. in Sicilia fort. ex. m. Mart. an. 44</span></p>
<p class="noindent">BITHYNICUS CICERONI S.</p>
<p>Si mihi tecum non et multae et iustae causae amicitiae privatim essent, repeterem initia amicitiae ex parentibus nostris, quod faciendum iis existimo qui paternam amicitiam nullis ipsi officiis prosecuti sunt. itaque contentus ero nostra ipsorum amicitia, cuius fiducia peto a te ut absentem me, quibuscumque in rebus opus fuerit, tueare, si nullum officium tuum apud me intermoriturum existimas.</p>
<p>Vale.</p>
</section>
<section class="div2">
<section class="opener">
324 (VI.17)
<span class="salute"></span>
</section>
<p class="noindent"><span class="italic">Scr. Romae fort. m. Mai. an. 44</span></p>
<p class="noindent">CICERO BITHYNICO</p>
<span class="br"></span><span class="lineNumber">1</span><span class="br"></span><p>Cum ceterarum rerum causa cupio esse aliquando rem publicam constitutam tum velim mihi credas accedere, id etiam quo magis expetam, promissum tuum quo in litteris <span class="br"></span><span class="lineNumber">2</span><span class="br"></span>uteris. scribis enim, si ita sit, te mecum esse victurum. gratissima mihi tua voluntas est, facisque nihil alienum necessitudine nostra iudiciisque patris tui de me, summi viri. nam sic habeto, beneficiorum magnitudine eos qui tempoÂ­ribus


</p></section><notes></notes></section>