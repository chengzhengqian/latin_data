<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
restrictior et temporibus, quibus alii moventur, isdem ego movear,</p>
<p>me&lt;d&gt;<a class="footnoteLink" href="#note_LCL205_304_7" id="target_note_LCL205_304_7"><sup>7</sup></a> esse acerbum sibi ut&lt;i&gt;<a class="footnoteLink" href="#note_LCL205_304_8" id="target_note_LCL205_304_8"><sup>8</sup></a> sim dulcis mihi.</p>
<span class="br"></span><span class="lineNumber">9</span><span class="br"></span><p>De rebus urbanis quod me certiorem fecisti, cum per se mihi gratum fuit, tum quod significasti tibi omnia mea mandata curae fore. in quibus unum illud te praecipue rogo, ut cures ne quid mihi ad hoc negoti aut oneris accedat aut temporis, Hortensiumque, nostrum collegam et familiarem, roges ut, si umquam mea causa quicquam aut sensit aut fecit, de hac quoque sententia bima decedat, qua mihi nihil potest esse inimicius.</p>
<span class="br"></span><span class="lineNumber">10</span><span class="br"></span><p>De nostris rebus quod scire vis, Tarso Non. Oct. Amanum versus profecti sumus. haec scripsi postridie eius diei, cum castra haberem in agro Mo&lt;p&gt;s&lt;u&gt;hestiae.<a class="footnoteLink" href="#note_LCL205_304_9" id="target_note_LCL205_304_9"><sup>9</sup></a> si quid egero, scribam ad te neque domum umquam ad me litteras mittam quin adiungam eas quas tibi reddi velim. de Parthis quod quaeris, fuisse nullos puto. Arabes qui fuerunt admixto Parthico ornatu dicuntur omnes revertisse. hostem esse in Syria negant ullum.</p>
<p>Tu velim ad me quam saepissime et de tuis rebus scribas et de meis et de omni rei publicae statu. de quo sum sollicitus eo magis quod ex tuis litteris cognovi Pompeium nostrum in Hispaniam iturum.</p>
</section><notes><section class="footnotes"><ul><li class="note" id="note_LCL205_304_7"><a class="footnoteCrossrefLink" href="#target_note_LCL205_304_7" title="Click to highlight in text"><sup class="lineRef">7</sup>(<span class="italic">Mart</span>.)</a></li><script type="text/javascript">document.getElementById('note_LCL205_304_7').style.display = "none";</script><li class="note" id="note_LCL205_304_8"><a class="footnoteCrossrefLink" href="#target_note_LCL205_304_8" title="Click to highlight in text"><sup class="lineRef">8</sup>(<span class="italic">Ribbeck</span>)</a></li><script type="text/javascript">document.getElementById('note_LCL205_304_8').style.display = "none";</script><li class="note" id="note_LCL205_304_9"><a class="footnoteCrossrefLink" href="#target_note_LCL205_304_9" title="Click to highlight in text"><sup class="lineRef">9</sup>(<span class="italic">Man</span>.)</a></li><script type="text/javascript">document.getElementById('note_LCL205_304_9').style.display = "none";</script></ul></section></notes></section>