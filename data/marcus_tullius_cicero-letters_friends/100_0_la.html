<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
apud animum tuum relinquam quid senserim, ut, si quando, quod nolim, displicere tibi tuum consilium coeperit, possis meum recordari. brevi tamen sic habeto, in eum statum temporum tuum reditum incidere ut iis bonis quae tibi natura, studio, fortuna data sunt facilius omnia quae sunt amplissima in re publica consequi possis quam muneribus. quorum neque facultatem quisquam admiratur (est enim copiarum, non virtutis) neque quisquam est quin satietate iam defessus sit.</p>
<span class="br"></span><span class="lineNumber">2</span><span class="br"></span><p>Sed aliter atque ostenderam facio qui ingrediar ad explicandam rationem sententiae meae; qua re omnem hanc disputationem in adventum tuum differo. summa &lt;te&gt;<a class="footnoteLink" href="#note_LCL205_234_2" id="target_note_LCL205_234_2"><sup>2</sup></a> scito in exspectatione esse eaque a te exspectari quae a summa virtute summoque ingenio exspectanda sunt. ad quae si es, ut debes, paratus, quod ita esse confido, plurimis maximisque muneribus et nos amicos et civis tuos universos et rem publicam adficies. illud cognosces profecto, mihi te neque cariorem neque iucundiorem esse quemquam.</p>
</section>
<section class="div2">
<section class="opener">
48 (II.4)
<span class="salute"></span>
</section>
<p class="noindent"><span class="italic">Scr. Romae parte priore an. 53</span></p>
<p class="noindent">CICERO S. D. C. CURIONI</p>
<span class="br"></span><span class="lineNumber">1</span><span class="br"></span><p>Epistularum genera multa esse non ignoras sed unum illud certissimum, cuius causa inventa res ipsa est, ut cerÂ­tiores

</p></section><notes><section class="footnotes"><ul><li class="note" id="note_LCL205_234_2"><a class="footnoteCrossrefLink" href="#target_note_LCL205_234_2" title="Click to highlight in text"><sup class="lineRef">2</sup>(<span class="italic">hic Crat., alii alibi</span>)</a></li><script type="text/javascript">document.getElementById('note_LCL205_234_2').style.display = "none";</script></ul></section></notes></section>