<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
nec ulla spe decipi nec ullo metu terreri potuerunt ut commendatos vobis habeatis petendum videtur.</p>
</section>
<section class="div2">
<section class="opener">
372 (X.7)
<span class="salute"></span>
</section>
<p class="noindent"><span class="italic">Scr. in Gallia Transalpina c. <span class="sc">xiii</span> Kal. Apr. an. 43</span></p>
<p class="noindent">PLANCUS CICERONI</p>
<span class="br"></span><span class="lineNumber">1</span><span class="br"></span><p>Plura tibi de meis consiliis scriberem rationemque omnium rerum redderem verbosius, quo magis iudicares omnia me rei publicae praestitisse quae et tua exhortatione excepi et mea adfirmatione tibi recepi (non minus enim a te probari quam diligi semper volui, nec te magis in culpa defensorem mihi paravi quam praedicatorem meritorum meorum esse volui); sed breviorem me duae res faciunt, una, quod publicis litteris omnia sum persecutus, altera, quod M. Varisidium, equitem Romanum, familiarem meum, ipsum ad te transire iussi, ex quo omnia cognoscere posses.</p>
<span class="br"></span><span class="lineNumber">2</span><span class="br"></span><p>Non me dius fidius mediocri dolore adficiebar cum alii occupare possessionem laudis viderentur; sed usque mihi temperavi dum perducerem eo rem ut dignum aliquid et consulatu meo et vestra exspectatione efficerem. quod spero, si me Fortuna non fefellerit, me consecuturum, ut maximo praesidio rei publicae nos fuisse et nunc sentiant homines et in posterum memoria teneant. a te peto ut
</p></section><notes></notes></section>