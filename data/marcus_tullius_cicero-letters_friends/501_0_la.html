<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
298 (XIII.70)
<span class="salute"></span>
</section>
<p class="noindent"><span class="italic">Scr. Romae an. 46–44</span></p>
<p class="noindent">M. CICERO P. SERVILIO COLLEGAE S. P.</p>
<p>Quia non est obscura tua in me benevolentia, sic fit ut multi per me tibi velint commendari. ego autem tribuo nonnumquam in vulgus, sed plerumque necessariis, ut<a class="footnoteLink" href="#note_LCL230_42_1" id="target_note_LCL230_42_1"><sup>1</sup></a> hoc tempore. nam cum T. Ampio Balbo mihi summa familiaritas necessitudoque est. eius libertum, T. Ampium Menandrum, hominem frugi et modestum et patrono et nobis vehementer probatum, tibi commendo maiorem in modum. vehementer mihi gratum feceris si, quibuscumque rebus sine tua molestia poteris, ei commodaris. quod ut facias te vehementer etiam atque etiam rogo.</p>
</section>
<section class="div2">
<section class="opener">
299 (XIII.71)
<span class="salute"></span>
</section>
<p class="noindent"><span class="italic">Scr. Romae an. 46–44</span></p>
<p class="noindent">M. CICERO S. D. P. SERVILIO COLLEGAE</p>
<p>Multos tibi commendem necesse est, quoniam omnibus nota nostra necessitudo est tuaque erga me benevolentia. sed tamen, etsi omnium causa quos commendo velle debeo, tamen cum omnibus non eadem mihi causa est.</p>
<p>T. Agusius et comes meus fuit illo miserrimo tempore et omnium itinerum, navigationum, laborum, periculo­rum

</p></section><notes><section class="footnotes"><ul><li class="note" id="note_LCL230_42_1"><a class="footnoteCrossrefLink" href="#target_note_LCL230_42_1" title="Click to highlight in text"><sup class="lineRef">1</sup>in</a></li><script type="text/javascript">document.getElementById('note_LCL230_42_1').style.display = "none";</script></ul></section></notes></section>