<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

longius, de bellicis rebus, de toto negotio, ut existimare possimus quo statu simus. ego tantum me scire putabo quantum ex tuis litteris habebo cognitum.</p>
<p>Cura ut valeas meque ames amore illo tuo singulari.</p>
</section>
<section class="div2">
<section class="opener">
209 (VII.23)
<span class="salute"></span>
</section>
<p class="noindent"><span class="italic">Scr. Romae post m. interc. post. an. 46</span></p>
<p class="noindent">CICERO S. D. M. FABIO GALLO</p>
<span class="br"></span><span class="lineNumber">1</span><span class="br"></span><p>Tantum quod ex Arpinati veneram cum mihi a te litterae redditae sunt ab eodemque accepi Aviani litteras, in quibus hoc inerat liberalissimum, nomina se facturum cum venisset qua ego vellem die. fac, quaeso, qui ego sum esse te: estne aut tui pudoris aut nostri primum rogare de die, deinde plus annua postulare? sed essent, mi Galle, omnia facilia si et ea mercatus esses quae ego desiderabam et ad eam summam quam volueram. ac tamen ista ipsa quae te emisse scribis non solum rata mihi erunt sed etiam grata. plane enim intellego te non modo studio sed etiam amore usum quae te delectarint, hominem, ut ego semper iudicavi, in omni iudicio elegantissimum, quae me digna <span class="br"></span><span class="lineNumber">2</span><span class="br"></span>putaris, coemisse. sed velim maneat Damasippus in sententia; prorsus enim ex istis emptionibus nullam desidero. tu autem, ignarus instituti mei, quanti ego genus omnino


</p></section><notes></notes></section>