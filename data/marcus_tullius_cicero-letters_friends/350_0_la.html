<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
cum mihi in silva Gallinaria obviam venisset quaesissemque quid ageres, dixit te in lecto esse quod ex pedibus laborares. tuli scilicet moleste, ut debui, sed tamen constitui ad te venire, ut et viderem te et viserem et cenarem etiam; non enim arbitror cocum etiam te arthriticum habere. exspecta igitur hospitem cum minime edacem tum inimicum cenis sumptuosis.</p>
</section>
<section class="div2">
<section class="opener">
199 (VII.4)
<span class="salute"></span>
</section>
<p class="noindent"><span class="italic">Scr. in Cumano <span class="sc">xiv</span> vel <span class="sc">xiii</span> Kal. Dec. an. 46</span></p>
<p class="noindent">M. CICERO S. D. M. MARIO</p>
<p>A. d. <span class="sc">xiiii</span><a class="footnoteLink" href="#note_LCL216_230_1" id="target_note_LCL216_230_1"><sup>1</sup></a> Kal. in Cumanum veni cum Libone tuo, vel nostro potius. in Pompeianum statim cogito, sed faciam ante te certiorem. te cum semper valere cupio tum certe dum hic sumus; vides enim quanto post una futuri simus. qua re, si quod constitutum cum podagra habes, fac ut in alium diem differas. cura igitur ut valeas, et me hoc biduo aut triduo exspecta.</p>
</section>
<section class="div2">
<section class="opener">
200 (VII.28)
<span class="salute"></span>
</section>
<p class="noindent"><span class="italic">Scr. Romae m. Sext., ut vid., an. 46</span></p>
<p class="noindent">M. CICERO S. D. CURIO</p>
<span class="br"></span><span class="lineNumber">1</span><span class="br"></span><p>Memini cum mihi desipere videbare quod cum istis potius viveres quam nobiscum. erat enim multo domiciÂ­lium

</p></section><notes><section class="footnotes"><ul><li class="note" id="note_LCL216_230_1"><a class="footnoteCrossrefLink" href="#target_note_LCL216_230_1" title="Click to highlight in text"><sup class="lineRef">1</sup><span class="sc">viii</span> (<span class="italic">Schiche</span>)</a></li><script type="text/javascript">document.getElementById('note_LCL216_230_1').style.display = "none";</script></ul></section></notes></section>