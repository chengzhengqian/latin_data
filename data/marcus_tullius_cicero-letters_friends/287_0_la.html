<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p>Qua &lt;r&gt;e tu, si simul placebit, statim ad me venies; sin idem placebit atque eodem, nec continuo poterit, omnia tibi ut nota sint faciam. quicquid statueris, te mihi amicum, sin id quod opto, etiam amicissimum iudicabo.</p>
</section>
<section class="div2">
<section class="opener">
153 (VIII.16)
<span class="salute"></span>
</section>
<p class="noindent"><span class="italic">Scr. in Liguria (?) c. <span class="sc">xv</span> Kal. Mai. an. 49</span></p>
<p class="noindent">CAELIUS CICERONI SAL.</p>
<span class="br"></span><span class="lineNumber">1</span><span class="br"></span><p>Exanimatus tuis litteris, quibus te nihil nisi triste cogitare ostendisti neque id quid esset perscripsisti neque non tamen quale esset quod cogitares aperuisti, has ad te ilico litteras scripsi.</p>
<p>Per fortunas tuas, Cicero, per liberos te oro et obsecro ne quid gravius de salute et incolumitate tua consulas. nam deos hominesque amicitiamque nostram testificor me tibi praedixisse neque temere monuisse sed, postquam Caesarem convenerim sententiamque eius qualis futura esset parta victoria cognorim, te certiorem fecisse. si existimas eandem rationem fore Caesaris in dimittendis adversariis et condicionibus ferendis, erras. nihil nisi atrox et saevum cogitat atque etiam loquitur. iratus senatui exiit, his intercessionibus plane incitatus est; non mehercules erit deprecationi locus.</p>
<span class="br"></span><span class="lineNumber">2</span><span class="br"></span><p>Qua re si tibi tu, si filius unicus, si domus, si spes tuae



</p></section><notes></notes></section>