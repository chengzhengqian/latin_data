<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
solet, tamen doleo ita rem communem esse dilapsam ut ne spes quidem melius aliquando fore relinquatur. nec vero nunc quidem culpa in eo est in cuius potestate omnia sunt, nisi forte id ipsum esse non debuit; sed alia casu, alia etiam [in] nostra culpa sic acciderunt ut de praeteritis non sit querendum. reliquam spem nullam video. qua re ad prima redeo: sapienter haec reliquisti si consilio, feliciter si casu.</p>
</section>
<section class="div2">
<section class="opener">
201 (V.13)
<span class="salute"></span>
</section>
<p class="noindent"><span class="italic">Scr., ut arbitror, Romae aestate vel autumno an. 46</span></p>
<p class="noindent">M. CICERO S. D. L. LUCCEIO Q. F.</p>
<span class="br"></span><span class="lineNumber">1</span><span class="br"></span><p>Quamquam ipsa consolatio litterarum tuarum mihi gratissima est (declarat enim summam benevolentiam coniunctam pari prudentia), tamen illum fructum ex iis litteris vel maximum cepi, quod te praeclare res humanas contemnentem et optime contra Fortunam paratum armatumque cognovi; quam quidem laudem sapientiae statuo esse maximam, non aliunde pendere nec extrinsecus aut <span class="br"></span><span class="lineNumber">2</span><span class="br"></span>bene aut male vivendi suspensas habere rationes. quae cogitatio, cum mihi non omnino excidisset (etenim penitus insederat), vi tamen tempestatum et concursu calamitatum erat aliquantum labefactata atque convulsa; cui te opitulari et video et id fecisse etiam proximis litteris multumque profecisse sentio. itaque hoc saepius dicendum tibique non significandum solum sed etiam declarandum

</p></section><notes></notes></section>