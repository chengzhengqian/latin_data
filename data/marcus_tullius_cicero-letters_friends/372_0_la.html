<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

quoque idem quod tibi et laudi tuae profuturum est optatius <span class="br"></span><span class="lineNumber">3</span><span class="br"></span>debet esse.</p>
<p>Ego quae ad tuam dignitatem pertinere arbitrabor summo studio diligentiaque curabo in primisque tuebor omni observantia clarissimum virum, patrem tuum; quod et pro vetustate necessitudinis et pro beneficiis vestris et pro dignitate ipsius facere debeo.</p>
</section>
<section class="div2">
<section class="opener">
212 (XIII.77)
<span class="salute"></span>
</section>
<p class="noindent"><span class="italic">Scr. Romae c. ex. m. Oct. an. 46</span></p>
<p class="noindent"><span class="br"></span><span class="lineNumber">1</span><span class="br"></span>M. CICERO S. D. P. SULPICIO IMP.</p>
<p>Cum his temporibus non sane in senatum ventitarem, tamen, ut tuas litteras legi, non existimavi me salvo iure nostrae veteris amicitiae multorumque inter nos officiorum facere posse ut honori tuo deessem. itaque adfui supplicationemque tibi libenter decrevi nec reliquo tempore ullo aut rei aut existimationi aut dignitati tuae deero. atque hoc ut tui necessarii sciant, hoc me animo erga te esse, velim facias eos per litteras certiores, ut, si quid tibi opus <span class="br"></span><span class="lineNumber">2</span><span class="br"></span>sit, ne dubitent mihi iure suo denuntiare.</p>
<p>M.<a class="footnoteLink" href="#note_LCL216_274_1" id="target_note_LCL216_274_1"><sup>1</sup></a> Bolanum, virum bonum et fortem et omnibus rebus ornatum meumque veterem amicum, tibi magno opere commendo. pergratum mihi feceris si curaris ut is intellegat hanc commendationem sibi magno adiumento


</p></section><notes><section class="footnotes"><ul><li class="note" id="note_LCL216_274_1"><a class="footnoteCrossrefLink" href="#target_note_LCL216_274_1" title="Click to highlight in text"><sup class="lineRef">1</sup><span class="italic">hinc novam ep. inc. Beaujeu</span></a></li><script type="text/javascript">document.getElementById('note_LCL216_274_1').style.display = "none";</script></ul></section></notes></section>