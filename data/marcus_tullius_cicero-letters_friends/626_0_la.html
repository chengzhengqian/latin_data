<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
litteris et Lepidus me ut venirem rogaret et Laterensis multo etiam magis prope implorans obtestaretur, non ullam rem aliam extimescens quam eandem quae mihi quoque facit timorem, varietatem atque infidelitatem exercitus eius, non dubitandum putavi quin succurrerem meque communi periculo offerrem. sciebam enim, et&lt;si&gt;<a class="footnoteLink" href="#note_LCL230_292_1" id="target_note_LCL230_292_1"><sup>1</sup></a> cautius illud erat consilium, exspectare me ad Isaram dum Brutus traiceret exercitum et cum collega consentiente, exercitu concordi ac bene de re publica sentiente, sicut milites faciunt, hostibus obviam ire, tamen, si quid Lepidus bene sentiens detrimenti cepisset, hoc omne adsignatum iri aut pertinaciae meae aut timori videbam, si aut hominem offensum mihi, coniunctum cum re publica non sublevassem aut ipse a certamine belli tam necessari me removissem.</p>
<span class="br"></span><span class="lineNumber">3</span><span class="br"></span><p>Itaque potius periclitari volui si possem mea praesentia et Lepidum tueri et exercitum facere meliorem quam nimis cautus videri. sollicitiorem certe hominem non suis contractis neminem puto fuisse. nam quae res nullam habebat dubitationem si exercitus Lepidi absit, ea nunc magnam adfert sollicitudinem magnumque habet casum. mihi enim si contigisset ut prior occurrerem Antonio, non mehercules horam constitisset; tantum ego et mihi confido et sic perculsas illius copias Ventidique mulionis castra despicio. sed non possum non exhorrescere si quid intra cutem subest vulneris, quod prius nocere potest quam sciri curarique possit. sed certe, [ni]si<a class="footnoteLink" href="#note_LCL230_292_2" id="target_note_LCL230_292_2"><sup>2</sup></a> uno loco me tenerem,


</p></section><notes><section class="footnotes"><ul><li class="note" id="note_LCL230_292_1"><a class="footnoteCrossrefLink" href="#target_note_LCL230_292_1" title="Click to highlight in text"><sup class="lineRef">1</sup>(<span class="italic">Lamb</span>.)</a></li><script type="text/javascript">document.getElementById('note_LCL230_292_1').style.display = "none";</script><li class="note" id="note_LCL230_292_2"><a class="footnoteCrossrefLink" href="#target_note_LCL230_292_2" title="Click to highlight in text"><sup class="lineRef">2</sup>(<span class="italic">Man</span>.)</a></li><script type="text/javascript">document.getElementById('note_LCL230_292_2').style.display = "none";</script></ul></section></notes></section>