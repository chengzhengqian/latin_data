<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
312 (XIII.52)
<span class="salute"></span>
</section>
<p class="noindent"><span class="italic">Scr. Romae post m. Apr. an. 46</span></p>
<p class="noindent">CICERO REGI S.</p>
<p>A. Licinius Aristoteles Melitensis antiquissimus est hospes meus et praeterea coniunctus magno usu familiaritatis. haec cum ita sint, non dubito quin tibi satis commendatus sit; etenim ex multis cognosco meam commendationem plurimum apud te valere. hunc ego a Caesare liberavi; frequens enim fuerat nobiscum atque etiam diutius in causa est quam nos commoratus; quo melius te de eo existimaturum arbitror.</p>
<p>Fac igitur, mi Rex, ut intellegat has sibi litteras plurimum profuisse.</p>
</section>
<section class="div2">
<section class="opener">
313 (XIII.49)
<span class="salute"></span>
</section>
<p class="noindent"><span class="italic">Scr. Romae an. incerto</span></p>
<p class="noindent">CICERO CURIO PRO COS.</p>
<p>Q. Pompeius Sex. f. multis et veteribus causis necessitudinis mihi coniunctus est. is, cum antea meis commendationibus et rem et gratiam et auctoritatem suam tueri consuerit, nunc profecto te provinciam obtinente meis litteris adsequi debet ut nemini se intellegat commendatiorem umquam fuisse. quam ob rem a te maiorem in


</p></section><notes></notes></section>