<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
mea atque Caesaris hunc fili loco et illius et vestro iudicio <span class="br"></span><span class="lineNumber">6</span><span class="br"></span>substitutum non proinde habere turpe mihi videtur. sed (quicquid tibi scribo dolenter mehercules magis quam inimice facio) quod vivit Antonius hodie, quod Lepidus una est, quod exercitus habent non contemnendos [habent], quod sperant, quod audent, omne Caesari acceptum referre possunt. neque ego superiora repetam; sed ex eo tempore quo ipse mihi professus est se venire si venire voluisset, aut oppressum iam bellum esset aut in aversissimam illi&lt;s&gt;<a class="footnoteLink" href="#note_LCL230_396_3" id="target_note_LCL230_396_3"><sup>3</sup></a> Hispaniam cum detrimento eorum maximo extrusum. quae mens eum aut quorum consilia a tanta gloria, sibi vero etiam necessaria ac salutari, avocarit et ad cogitationem consulatus semestris<a class="footnoteLink" href="#note_LCL230_396_4" id="target_note_LCL230_396_4"><sup>4</sup></a> summo cum terrore hominum et insulsa cum efflagitatione transtulerit, exputare <span class="br"></span><span class="lineNumber">7</span><span class="br"></span>non possum. multum in hac re mihi videntur necessarii eius et rei publicae et ipsius causa proficere posse, plurimum, ut puto, tu quoque, cuius ille tanta merita habet quanta nemo praeter me; numquam enim obliviscar maxima ac plurima me tibi debere. de his rebus ut exigeret cum eo Furnio mandavi. quod si, quantam debeo, habuero apud eum auctoritatem, plurimum ipsum iuvero.</p>
<span class="br"></span><span class="lineNumber">8</span><span class="br"></span><p>Nos interea duriore condicione bellum sustinemus, quod neque expeditissimam dimicationem putamus neque tamen refugiendo commissuri sumus ut maius detrimentum res publica accipere possit. quod si aut Caesar se respexerit aut Africanae legiones celeriter venerint, securos


</p></section><notes><section class="footnotes"><ul><li class="note" id="note_LCL230_396_3"><a class="footnoteCrossrefLink" href="#target_note_LCL230_396_3" title="Click to highlight in text"><sup class="lineRef">3</sup>(<span class="italic">Man</span>.)</a></li><script type="text/javascript">document.getElementById('note_LCL230_396_3').style.display = "none";</script><li class="note" id="note_LCL230_396_4"><a class="footnoteCrossrefLink" href="#target_note_LCL230_396_4" title="Click to highlight in text"><sup class="lineRef">4</sup>bimes- (<span class="italic">Sch√ºtz</span>)</a></li><script type="text/javascript">document.getElementById('note_LCL230_396_4').style.display = "none";</script></ul></section></notes></section>