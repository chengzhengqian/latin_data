<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
commendationem meam unisque se litteris meis omnia consecutum putet, tamen a te peto in maiorem modum ut eum etiam atque etiam tuis officiis liberalitate<a class="footnoteLink" href="#note_LCL230_26_1" id="target_note_LCL230_26_1"><sup>1</sup></a> complectare. scriberem ad te qualis vir esset, ut superioribus litteris feceram, nisi eum iam per se ipsum tibi satis esse notum arbitrarer.</p>
</section>
<section class="div2">
<section class="opener">
291 (XIII.25)
<span class="salute"></span>
</section>
<p class="noindent"><span class="italic">Scr. Romae an. 46 vel 45</span></p>
<p class="noindent">CICERO SERVIO S.</p>
<p>Hagesaretus Larisaeus magnis meis beneficiis ornatus in consulatu meo memor et gratus fuit meque postea diligentissime coluit. eum tibi magno opere commendo ut et hospitem meum et familiarem et gratum hominem et virum bonum et principem civitatis suae et tua necessitudine dignissimum. pergratum mihi feceris si dederis operam ut is intellegat hanc meam commendationem magnum apud te pondus habuisse.</p>
</section>
<section class="div2">
<section class="opener">
292 (XIII.26)
<span class="salute"></span>
</section>
<p class="noindent"><span class="italic">Scr. Romae an. 46</span></p>
<p class="noindent">CICERO SERVIO S.</p>
<span class="br"></span><span class="lineNumber">1</span><span class="br"></span><p>L. Mescinius ea mecum necessitudine coniunctus est quod mihi quaestor fuit; sed hanc causam, quam ego, ut a

</p></section><notes><section class="footnotes"><ul><li class="note" id="note_LCL230_26_1"><a class="footnoteCrossrefLink" href="#target_note_LCL230_26_1" title="Click to highlight in text"><sup class="lineRef">1</sup>&lt;et&gt; lib- <span class="italic">Benedict</span>: liberaliter “Å</a></li><script type="text/javascript">document.getElementById('note_LCL230_26_1').style.display = "none";</script></ul></section></notes></section>