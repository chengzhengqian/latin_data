<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
praeterea, si te victori nolles aut non auderes committere. ex omnibus autem iis quae dixi incommodis nihil tolerabilius exsilio, praesertim innocenti, ubi nulla adiuncta est turpitudo; addo etiam, cum ea urbe careas in qua nihil sit quod videre possis sine dolore.</p>
<p>Ego cum meis &lt;et&gt;,<a class="footnoteLink" href="#note_LCL216_172_3" id="target_note_LCL216_172_3"><sup>3</sup></a> si quicquam nunc cuiusquam est, etiam in meis esse malui. quae acciderunt omnia dixi futura. <span class="br"></span><span class="lineNumber">4</span><span class="br"></span>veni domum, non quo optima vivendi condicio esset, sed tamen, si esset aliqua forma rei publicae, tamquam<a class="footnoteLink" href="#note_LCL216_172_4" id="target_note_LCL216_172_4"><sup>4</sup></a> in patria ut essem, si nulla, tamquam in exsilio. mortem mihi cur consciscerem causa non visa est, cur optarem multae causae. vetus est enim, ubi non sis qui fueris, non esse cur velis vivere. sed tamen vacare culpa magnum est solacium, praesertim cum habeam duas res quibus me sustentem, optimarum artium scientiam et maximarum rerum gloriam; quarum altera mihi vivo numquam eripietur, altera ne mortuo quidem.</p>
<span class="br"></span><span class="lineNumber">5</span><span class="br"></span><p>Haec ad te scripsi verbosius et tibi molestus fui quod te cum mei tum rei publicae cognovi amantissimum. notum tibi omne meum consilium esse volui, ut primum scires me numquam voluisse plus quemquam posse quam universam rem publicam, postea autem quam alicuius culpa tantum valeret unus ut obsisti non posset, me voluisse pacem; amisso exercitu et eo duce in quo spes fuerat uno me voluisse etiam reliquis omnibus, postquam non potuerim, mihi ipsi finem fecisse belli; nunc autem, si haec civitas est, civem esse me, si non, exsulem esse non incommodiore



</p></section><notes><section class="footnotes"><ul><li class="note" id="note_LCL216_172_3"><a class="footnoteCrossrefLink" href="#target_note_LCL216_172_3" title="Click to highlight in text"><sup class="lineRef">3</sup>(<span class="italic">Sch√ºtz</span>)</a></li><script type="text/javascript">document.getElementById('note_LCL216_172_3').style.display = "none";</script><li class="note" id="note_LCL216_172_4"><a class="footnoteCrossrefLink" href="#target_note_LCL216_172_4" title="Click to highlight in text"><sup class="lineRef">4</sup><span class="italic">del. Frederking</span></a></li><script type="text/javascript">document.getElementById('note_LCL216_172_4').style.display = "none";</script></ul></section></notes></section>