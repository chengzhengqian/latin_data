<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
maioribus accepi, semper gravem duxi, fecit virtute et humanitate sua iustiorem. itaque eo sic utor ut nec familiarius ullo nec libentius.</p>
<p>Is, quamquam confidere videbatur te sua causa quae honeste posses libenter esse facturum, magnum esse<a class="footnoteLink" href="#note_LCL230_28_1" id="target_note_LCL230_28_1"><sup>1</sup></a> tamen speravit apud te meas quoque litteras &lt;pondus habituras&gt;. id cum ipse ita iudicabat tum pro familiari consuetudine saepe ex me audierat quam suavis esset inter nos et quanta coniunctio.</p>
<span class="br"></span><span class="lineNumber">2</span><span class="br"></span><p>Peto igitur a te, tanto scilicet studio quanto intellegis debere me petere pro homine tam mihi necessario et tam familiari, ut eius negotia quae sunt in Achaia ex eo quod heres est M. Mindio, fratri suo, qui Eli&lt;de&gt;<a class="footnoteLink" href="#note_LCL230_28_2" id="target_note_LCL230_28_2"><sup>2</sup></a> negotiatus est, explices et expedias cum iure et potestate quam habes tum etiam auctoritate et consilio tuo. sic enim praescripsimus iis quibus ea negotia mandavimus, ut omnibus in rebus quae in aliquam controversiam vocarentur te arbitro et, quod commodo tuo fieri posset, te disceptatore uterentur. id ut honoris mei causa suscipias vehementer te etiam atque etiam rogo.</p>
<span class="br"></span><span class="lineNumber">3</span><span class="br"></span><p>Illud praeterea, si non alienum tua dignitate putabis esse, feceris mihi pergratum, si qui difficiliores erunt, ut rem sine controversia confici nolint, si eos, quoniam cum senatore res est, Romam reieceris. quod quo minore dubitatione facere possis, litteras ad te a M. Lepido consule, non quae te aliquid iuberent (neque enim id tuae dignitatis



</p></section><notes><section class="footnotes"><ul><li class="note" id="note_LCL230_28_1"><a class="footnoteCrossrefLink" href="#target_note_LCL230_28_1" title="Click to highlight in text"><sup class="lineRef">1</sup><span class="italic">del. Beaujeu</span></a></li><script type="text/javascript">document.getElementById('note_LCL230_28_1').style.display = "none";</script><li class="note" id="note_LCL230_28_2"><a class="footnoteCrossrefLink" href="#target_note_LCL230_28_2" title="Click to highlight in text"><sup class="lineRef">2</sup>(<span class="italic">Man</span>.)</a></li><script type="text/javascript">document.getElementById('note_LCL230_28_2').style.display = "none";</script></ul></section></notes></section>