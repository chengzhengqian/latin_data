<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
benevolentiaeque, quam a me certo iudicio susceptam, quoad tu voles, conservabo.</p>
</section>
<section class="div2">
<section class="opener">
72 (III.9)
<span class="salute"></span>
</section>
<p class="noindent"><span class="italic">Scr. Laodiceae paulo post x Kal. Mart. an. 50</span></p>
<p class="noindent">CICERO APPIO PULCHRO S.</p>
<span class="br"></span><span class="lineNumber">1</span><span class="br"></span><p>Vix tandem legi litteras dignas Ap. Claudio, plenas humanitatis, offici, diligentiae. aspectus videlicet urbis tibi tuam pristinam urbanitatem reddidit. nam quas ex itinere ante quam ex Asia egressus es ad me litteras misisti, unas de legatis a me prohibitis proficisci, alteras de Appi&lt;an&gt;orum<a class="footnoteLink" href="#note_LCL205_312_1" id="target_note_LCL205_312_1"><sup>1</sup></a> aedificatione impedita, legi perinvitus. itaque conscientia meae<a class="footnoteLink" href="#note_LCL205_312_2" id="target_note_LCL205_312_2"><sup>2</sup></a> constantis erga te voluntatis rescripsi tibi subiratus. iis vero litteris lectis quas Philotimo, liberto meo, dedisti cognovi intellexique in provincia multos fuisse qui nos quo animo inter nos sumus esse nollent, ad urbem vero ut accesseris, vel potius ut primum tuos videris, cognosse te ex iis qua in te absentem fide, qua in omnibus officiis tuendis erga te observantia et constantia fuissem. itaque quanti illud me aestimare putas quod est in tuis litteris scriptum, si quid inciderit quod ad meam dignitatem pertineat, etsi vix fieri possit, tamen te parem mihi gratiam relaturum? tu vero facile facies; nihil est enim



</p></section><notes><section class="footnotes"><ul><li class="note" id="note_LCL205_312_1"><a class="footnoteCrossrefLink" href="#target_note_LCL205_312_1" title="Click to highlight in text"><sup class="lineRef">1</sup>(<span class="italic">Vict</span>.)</a></li><script type="text/javascript">document.getElementById('note_LCL205_312_1').style.display = "none";</script><li class="note" id="note_LCL205_312_2"><a class="footnoteCrossrefLink" href="#target_note_LCL205_312_2" title="Click to highlight in text"><sup class="lineRef">2</sup>mea (<span class="italic">Man</span>.)</a></li><script type="text/javascript">document.getElementById('note_LCL205_312_2').style.display = "none";</script></ul></section></notes></section>