<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
139 (XIII.9)
<span class="salute"></span>
</section>
<p class="noindent"><span class="italic">Scr. Romae fort. an. 54</span></p>
<p class="noindent">CICERO CRASSIPEDI S.</p>
<span class="br"></span><span class="lineNumber">1</span><span class="br"></span><p>Quamquam tibi praesens commendavi ut potui diligentissime socios Bithyniae teque cum mea commendatione tum etiam tua sponte intellexi cupere ei societati quibuscumque rebus posse&lt;s&gt; commodare, tamen, cum ii quorum res agitur magni sua interesse arbitrarentur me etiam per litteras declarare tibi qua essem erga ipsos voluntate, non dubitavi haec ad te scribere.</p>
<span class="br"></span><span class="lineNumber">2</span><span class="br"></span><p>Volo enim te existimare me, cum universo ordini publicanorum semper libentissime tribuerim idque magnis eius ordinis erga me meritis facere debuerim, tum in primis amicum esse huic Bithynicae societati, quae societas [ordine]<a class="footnoteLink" href="#note_LCL216_68_1" id="target_note_LCL216_68_1"><sup>1</sup></a> ipso<a class="footnoteLink" href="#note_LCL216_68_2" id="target_note_LCL216_68_2"><sup>2</sup></a> hominum genere pars est maxima civitatis (constat enim ex ceteris societatibus); et casu permulti sunt in ea societate valde mihi familiares in primisque is cuius praecipuum officium agitur hoc tempore, P. Rupilius P. f. Men., qui est magister in ea societate.</p>
<span class="br"></span><span class="lineNumber">3</span><span class="br"></span><p>Quae cum ita sint, in maiorem modum a te peto Cn. Pupium, qui est in operis eius societatis, omnibus tuis officiis atque omni liberalitate tueare, curesque ut eius operae,




</p></section><notes><section class="footnotes"><ul><li class="note" id="note_LCL216_68_1"><a class="footnoteCrossrefLink" href="#target_note_LCL216_68_1" title="Click to highlight in text"><sup class="lineRef">1</sup>(<span class="italic">Ern.</span>: ‘<span class="italic">exspectes</span> numero’ <span class="italic">Watt</span>)</a></li><script type="text/javascript">document.getElementById('note_LCL216_68_1').style.display = "none";</script><li class="note" id="note_LCL216_68_2"><a class="footnoteCrossrefLink" href="#target_note_LCL216_68_2" title="Click to highlight in text"><sup class="lineRef">2</sup>ipso et χ</a></li><script type="text/javascript">document.getElementById('note_LCL216_68_2').style.display = "none";</script></ul></section></notes></section>