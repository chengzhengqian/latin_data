<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

quare peto a te ut et eos et Alabandis iubeas ecdicos <span class="br"></span><span class="lineNumber">2</span><span class="br"></span>Romam mittere. praeterea Philocles Alabandensis hypothecas<a class="footnoteLink" href="#note_LCL216_54_1" id="target_note_LCL216_54_1"><sup>1</sup></a> Cluvio dedit. eae commissae sunt. velim cures ut aut de hypothecis decedat easque procuratoribus Cluvi tradat aut pecuniam solvat; praeterea Heracleotae et Bargyl&lt;i&gt;etae, qui item debent, aut pecuniam solvant aut <span class="br"></span><span class="lineNumber">3</span><span class="br"></span>fructibus suis satis faciant. Caunii praeterea debent, sed aiunt se depositam pecuniam habuisse. id velim cognoscas et, si intellexeris eos neque ex edicto neque ex decreto depositam habuisse, des operam ut usurae Cluvio instituto tuo conserventur.</p>
<p>His de rebus eo magis laboro quod agitur res Cn. Pompei etiam, nostri necessari, et quod is magis etiam mihi laborare videtur quam ipse Cluvius; cui satis factum esse a nobis valde volo. his de rebus te vehementer etiam atque etiam rogo.</p>
</section>
<section class="div2">
<section class="opener">
132 (XIII.54)
<span class="salute"></span>
</section>
<p class="noindent"><span class="italic">Scr. Laodiceae inter <span class="sc">iii</span> Id. Febr. et Non. Mai. an. 50</span></p>
<p class="noindent">CICERO THERMO PRO PR. S.</p>
<span class="br"></span><span class="lineNumber">1</span><span class="br"></span><p>Cum multa mihi grata sunt quae tu adductus mea commendatione fecisti tum in primis quod M. Marcilium, amici atque interpretis mei filium, liberalissime tractavisti. venit enim Laodiceam et tibi apud me mihique propter te


</p></section><notes><section class="footnotes"><ul><li class="note" id="note_LCL216_54_1"><a class="footnoteCrossrefLink" href="#target_note_LCL216_54_1" title="Click to highlight in text"><sup class="lineRef">1</sup>ὐπoθήκας (<span class="italic">SB</span>)</a></li><script type="text/javascript">document.getElementById('note_LCL216_54_1').style.display = "none";</script></ul></section></notes></section>