<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
sum obligatus. nam Clodianis temporibus, cum equestris ordinis princeps esset proque mea salute acerrime propugnaret, a Gabinio consule relegatus est; quod ante id tempus civi Romano Romae contigit nemini. hoc cum populus Romanus meminit, me ipsum non meminisse turpissimum est.</p>
<span class="br"></span><span class="lineNumber">3</span><span class="br"></span><p>Quapropter persuade tibi, mi Brute, me petere praeturam. quamquam enim Lamia summo splendore, summa gratia est magnificentissimo munere aedilicio, tamen, quasi ea ita non essent, ego suscepi totum negotium. nunc, si me tanti facis quanti certe facis, quoniam equitum centurias tenes inque iis<a class="footnoteLink" href="#note_LCL230_408_1" id="target_note_LCL230_408_1"><sup>1</sup></a> regnas, mitte ad Lupum nostrum ut is nobis eas centurias conficiat. non tenebo te pluribus. ponam in extremo quod sentio: nihil est, Brute, cum omnia a te exspectem, quod mihi gratius facere possis.</p>
</section>
<section class="div2">
<section class="opener">
435 (XI.17)
<span class="salute"></span>
</section>
<p class="noindent"><span class="italic">Scr. Romae eodem fere tempore quo ep. superior</span></p>
<p class="noindent">[M.] CICERO [D.] BRUTO S. [D.]<a class="footnoteLink" href="#note_LCL230_408_1a" id="target_note_LCL230_408_1a"><sup>1</sup></a></p>
<span class="br"></span><span class="lineNumber">1</span><span class="br"></span><p>L. Lamia uno omnium familiarissime utor. magna sunt eius in me, non dico officia, sed merita eaque sunt populo Romano notissima. is magnificentissimo munere aedilitatis perfunctus petit praeturam, omnesque intellegunt nec




</p></section><notes><section class="footnotes"><ul><li class="note" id="note_LCL230_408_1"><a class="footnoteCrossrefLink" href="#target_note_LCL230_408_1" title="Click to highlight in text"><sup class="lineRef">1</sup>in quis (<span class="italic">Iac. Gron.</span>) (<span class="italic">SB, Schmieder secutus</span>)</a></li><script type="text/javascript">document.getElementById('note_LCL230_408_1').style.display = "none";</script></ul></section></notes></section>