<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
tamen opinio est populi Romani, a tuis invidis atque obtrectatoribus nomen inductum fictae religionis &lt;idque susceptum ab aliis&gt;<a class="footnoteLink" href="#note_LCL205_90_1" id="target_note_LCL205_90_1"><sup>1</sup></a> non tam ut te impediret quam ut ne quis propter exercitus cupiditatem Alexandream vellet ire. dignitatis autem tuae nemo est qui&lt;n&gt; existimet habitam esse rationem ab senatu. nemo est enim quin sciat, quo minus discessio fieret, per adversarios tuos esse factum; qui nunc populi nomine, re autem vera sceleratissimo tribunorum<a class="footnoteLink" href="#note_LCL205_90_2" id="target_note_LCL205_90_2"><sup>2</sup></a> &lt;pl.&gt;<a class="footnoteLink" href="#note_LCL205_90_3" id="target_note_LCL205_90_3"><sup>3</sup></a> latrocinio si quae conabuntur agere, satis i&lt;a&gt;m provisum est ut ne quid salvis auspiciis aut legibus aut etiam sine vi agere possent.</p>
<span class="br"></span><span class="lineNumber">3</span><span class="br"></span><p>Ego neque de meo studio neque de non nullorum iniuria scribendum mihi esse arbitror. quid enim aut me ostentem, qui, si vitam pro tua dignitate profundam, nullam partem videar meritorum tuorum adsecutus, aut de aliorum iniuriis querar, quod sine summo dolore facere non possum? ego tibi a vi, hac praesertim imbecillitate magistratuum, praestare nihil possum; vi excepta, possum confirmare te et senatus et populi Romani summo studio amplitudinem tuam retenturum.</p>
</section><notes><section class="footnotes"><ul><li class="note" id="note_LCL205_90_1"><a class="footnoteCrossrefLink" href="#target_note_LCL205_90_1" title="Click to highlight in text"><sup class="lineRef">1</sup>(<span class="italic">SB</span>)</a></li><script type="text/javascript">document.getElementById('note_LCL205_90_1').style.display = "none";</script><li class="note" id="note_LCL205_90_2"><a class="footnoteCrossrefLink" href="#target_note_LCL205_90_2" title="Click to highlight in text"><sup class="lineRef">2</sup>tiranno G (<span class="italic">sed del.</span>): <span class="italic">om.</span> MR (<span class="italic">Purser</span>)</a></li><script type="text/javascript">document.getElementById('note_LCL205_90_2').style.display = "none";</script><li class="note" id="note_LCL205_90_3"><a class="footnoteCrossrefLink" href="#target_note_LCL205_90_3" title="Click to highlight in text"><sup class="lineRef">3</sup>(<span class="italic">SB</span>)</a></li><script type="text/javascript">document.getElementById('note_LCL205_90_3').style.display = "none";</script></ul></section></notes></section>