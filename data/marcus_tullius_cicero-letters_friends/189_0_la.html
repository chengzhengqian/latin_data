<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
properanti publicanorum tabellario subito dedi. tuo liberto pluribus verbis scriptas pridie dederam.</p>
<span class="br"></span><span class="lineNumber">2</span><span class="br"></span><p>Res autem novae nullae sane acciderunt, nisi haec vis tibi scribi—quae certe vis: Cornificius adulescens Orestillae filiam sibi despondit; Paulla Valeria, soror Triari, divortium sine causa, quo die vir e provincia venturus erat, fecit; nuptura est D. Bruto; &lt;vir se&gt; nondum rettulerat.<a class="footnoteLink" href="#note_LCL205_412_1" id="target_note_LCL205_412_1"><sup>1</sup></a> multa in hoc genere incredibilia te absente acciderunt. Se&lt;r&gt;vius Ocella nemini persuasisset se moechum esse nisi triduo bis deprehensus esset. quaeres ubi. &lt;ubi&gt; hercules ego minime vellem. relinquo tibi quod ab aliis quaeras; neque enim displicet mihi imperatorem singulos percontari cum qua sit aliqui deprehensus.</p>
</section>
<section class="div2">
<section class="opener">
93 (II.13)
<span class="salute"></span>
</section>
<p class="noindent"><span class="italic">Scr. Laodiceae in. m. Mai. an. 50</span></p>
<p class="noindent">M. CICERO IMP. S. D. M. CAELIO AEDILI CURULI</p>
<span class="br"></span><span class="lineNumber">1</span><span class="br"></span><p>Raras tuas quidem (fortasse enim non perferuntur) sed suavis accipio litteras; vel quas proxime acceperam, quam prudentis, quam multi et offici et consili! etsi omnia sic constitueram mihi agenda ut tu admonebas, tamen con­firmantur


</p></section><notes><section class="footnotes"><ul><li class="note" id="note_LCL205_412_1"><a class="footnoteCrossrefLink" href="#target_note_LCL205_412_1" title="Click to highlight in text"><sup class="lineRef">1</sup>nondum rettuleras (<span class="italic">Watt</span>)</a></li><script type="text/javascript">document.getElementById('note_LCL205_412_1').style.display = "none";</script></ul></section></notes></section>