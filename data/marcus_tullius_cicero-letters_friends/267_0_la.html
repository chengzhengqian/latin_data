<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

et ego et frater meus, qui mihi carissimus est, M. Laenium. id fit cum plurimis eius officiis tum summa probitate et singulari modestia. eum ego a me invitissimus dimisi cum propter familiaritatem et consuetudinis suavitatem tum quod consilio eius fideli ac bono libenter utebar.</p>
<span class="br"></span><span class="lineNumber">2</span><span class="br"></span><p>Sed vereor ne iam superesse mihi verba putes, quae dixeram defutura. commendo tibi hominem sic ut intellegis me &lt;eum de&gt;<a class="footnoteLink" href="#note_LCL216_64_2" id="target_note_LCL216_64_2"><sup>2</sup></a> quo ea supra scripserim debere commendare, a teque vehementer etiam atque etiam peto ut quod habet in tua provincia negoti expedias, quod tibi videbitur rectum esse ipsi dicas. hominem facillimum liberalissimumque cognosces. itaque te rogo ut eum solutum liberum confectis eius negotiis per te quam primum ad me remittas. id mihi fratrique meo gratissimum feceris.</p>
</section>
<section class="div2">
<section class="opener">
138 (XIII.64)
<span class="salute"></span>
</section>
<p class="noindent"><span class="italic">Scr. fort. Laodiceae m. Apr. an. 50</span></p>
<p class="noindent">CICERO THERMO PRO PR. S.<a class="footnoteLink" href="#note_LCL216_64_1" id="target_note_LCL216_64_1"><sup>1</sup></a></p>
<span class="br"></span><span class="lineNumber">1</span><span class="br"></span><p>Nero meus mirificas apud me tibi gratias egit, prorsus incredibilis, ut nullum honorem sibi haberi potuisse diceret qui a te praetermissus esset. magnum fructum ex ipso capies; nihil est enim illo adulescente gratius. sed mehercule mihi quoque gratissimum fecisti; pluris enim ex omni



</p></section><notes><section class="footnotes"><ul><li class="note" id="note_LCL216_64_2"><a class="footnoteCrossrefLink" href="#target_note_LCL216_64_2" title="Click to highlight in text"><sup class="lineRef">2</sup>(<span class="italic">Lamb</span>.)</a></li><script type="text/javascript">document.getElementById('note_LCL216_64_2').style.display = "none";</script><li class="note" id="note_LCL216_64_1"><a class="footnoteCrossrefLink" href="#target_note_LCL216_64_1" title="Click to highlight in text"><sup class="lineRef">1</sup><span class="sc">m. cicero s.d. p. silio pro pr.</span> (<span class="italic">SB</span>)</a></li><script type="text/javascript">document.getElementById('note_LCL216_64_1').style.display = "none";</script></ul></section></notes></section>