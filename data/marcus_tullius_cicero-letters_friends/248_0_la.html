<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
proficiscentes a. d. <span class="sc">viii</span> Id. Nov. has litteras dedimus.</p>
<p>Tu si nos omnis amas et praecipue me, magistrum <span class="br"></span><span class="lineNumber">2</span><span class="br"></span>tuum, confirma te. ego valde suspenso animo exspecto primum te scilicet, deinde Marionem cum tuis litteris. omnes cupimus, ego in primis, quam primum te videre, sed, mi Tiro, valentem. qua re nihil properaris. satis cito te<a class="footnoteLink" href="#note_LCL216_26_1" id="target_note_LCL216_26_1"><sup>1</sup></a> videro si valebis. utilitatibus tuis possum carere; te valere tua causa primum volo, tum mea.</p>
<p>Mi Tiro, vale.</p>
</section>
<section class="div2">
<section class="opener">
123 (XVI.4)
<span class="salute"></span>
</section>
<p class="noindent"><span class="italic">Scr. Leucade <span class="sc">vii</span> Id. Nov. an. 50</span></p>
<p class="noindent">TULLIUS TIRONI SUO S. P. D. ET CICERO ET Q. FRATER ET Q. F.</p>
<span class="br"></span><span class="lineNumber">1</span><span class="br"></span><p>Varie sum adfectus tuis litteris, valde priore pagina perturbatus, paulum altera recreatus. qua re nunc quidem non dubito quin, quo&lt;a&gt;d plane valeas, te neque navigationi neque viae committas. satis te mature videro si plane confirmatum videro.</p>
<p>De medico et tu bene existimari scribis et ego sic audio, sed plane curationes eius non probo. ius enim dandum tibi non fuit cum κακoστóμαχoς esses. sed tamen et ad illum <span class="br"></span><span class="lineNumber">2</span><span class="br"></span>scripsi accurate et ad Lysonem. ad Curium vero, suavissimum hominem et summi offici summaeque humanitatis,



</p></section><notes><section class="footnotes"><ul><li class="note" id="note_LCL216_26_1"><a class="footnoteCrossrefLink" href="#target_note_LCL216_26_1" title="Click to highlight in text"><sup class="lineRef">1</sup>cotidie (<span class="italic">Ern</span>.)</a></li><script type="text/javascript">document.getElementById('note_LCL216_26_1').style.display = "none";</script></ul></section></notes></section>