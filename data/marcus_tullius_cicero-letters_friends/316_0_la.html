<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<span class="br"></span><span class="lineNumber">4</span><span class="br"></span><p>At in perturbata re publica vivimus. quis negat? sed hoc viderint ii qui nulla sibi subsidia ad omnis vitae status paraverunt. huc enim ut venirem superior longius quam volui fluxit oratio. cum enim te semper magnum hominem duxi tum<a class="footnoteLink" href="#note_LCL216_162_7" id="target_note_LCL216_162_7"><sup>7</sup></a> quod his tempestatibus es prope solus in portu, fructusque doctrinae percipis eos qui maximi sunt, ut ea consideres eaque tractes quorum et usus et delectatio est omnibus istorum et actis et voluptatibus anteponenda. equidem hos tuos Tusculanensis dies instar esse vitae puto libenterque omnibus omnis opes concesserim ut mihi <span class="br"></span><span class="lineNumber">5</span><span class="br"></span>liceat vi nulla interpellante isto modo vivere. quod nos quoque imitamur, ut possumus, et in nostris studiis libentissime conquiescimus. quis enim hoc non dederit nobis, ut, cum opera nostra patria sive non possit uti sive nolit, ad eam vitam revertamur quam multi docti homines, fortasse non recte sed tamen multi, etiam rei publicae praeponendam putaverunt? quae igitur studia magnorum hominum sententia vacationem habent quandam<a class="footnoteLink" href="#note_LCL216_162_8" id="target_note_LCL216_162_8"><sup>8</sup></a> publici muneris, iis concedente re publica cur non abutamur?</p>
<span class="br"></span><span class="lineNumber">6</span><span class="br"></span><p>Sed plus facio quam Caninius mandavit. ille<a class="footnoteLink" href="#note_LCL216_162_9" id="target_note_LCL216_162_9"><sup>9</sup></a> enim si quid ego scirem rogarat quod tu nescires; ego tibi ea narro quae tu melius scis quam ipse qui narro. faciam ergo illud quod rogatus sum, ut eorum quae temporis huius sunt, quaecumque<a class="footnoteLink" href="#note_LCL216_162_10" id="target_note_LCL216_162_10"><sup>10</sup></a> audiero, ne quid ignores.</p>
</section><notes><section class="footnotes"><ul><li class="note" id="note_LCL216_162_7"><a class="footnoteCrossrefLink" href="#target_note_LCL216_162_7" title="Click to highlight in text"><sup class="lineRef">7</sup>duxerim (<span class="italic">Man</span>.)</a></li><script type="text/javascript">document.getElementById('note_LCL216_162_7').style.display = "none";</script><li class="note" id="note_LCL216_162_8"><a class="footnoteCrossrefLink" href="#target_note_LCL216_162_8" title="Click to highlight in text"><sup class="lineRef">8</sup>eandem (<span class="italic">Iac. Gron.</span>)</a></li><script type="text/javascript">document.getElementById('note_LCL216_162_8').style.display = "none";</script><li class="note" id="note_LCL216_162_9"><a class="footnoteCrossrefLink" href="#target_note_LCL216_162_9" title="Click to highlight in text"><sup class="lineRef">9</sup>iure (<span class="italic">R. Klotz</span>)</a></li><script type="text/javascript">document.getElementById('note_LCL216_162_9').style.display = "none";</script><li class="note" id="note_LCL216_162_10"><a class="footnoteCrossrefLink" href="#target_note_LCL216_162_10" title="Click to highlight in text"><sup class="lineRef">10</sup>qu(a)etua (<span class="italic">Madvig</span>: <span class="italic">alii alia</span>)</a></li><script type="text/javascript">document.getElementById('note_LCL216_162_10').style.display = "none";</script></ul></section></notes></section>