<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
ac si dederint quod petimus, tamen paulo post futurum puto ut hostes iudicemur aut aqua et igni nobis interdicatur.</p>
<span class="br"></span><span class="lineNumber">3</span><span class="br"></span><p>‘Quid ergo est’ inquis ‘tui consili?’ dandus est locus Fortunae, cedendum ex Italia, migrandum Rhodum aut aliquo terrarum arbitror. si melior casus fuerit, revertemur Romam; si mediocris, in exsilio vivemus; si pessimus, ad <span class="br"></span><span class="lineNumber">4</span><span class="br"></span>novissima auxilia descendemus. succurret fortasse hoc loco alicui vestrum cur novissimum tempus exspectemus potius quam nunc aliquid moliamur. quia ubi consistamus non habemus praeter Sex. Pompeium et Bassum Cae&lt;ci&gt;lium; qui mihi videntur hoc nuntio de Caesare adlato firmiores futuri. satis tempore ad eos accedemus ubi quid valeant scierimus. pro Cassio et te si quid me velitis recipere, recipiam; postulat enim hoc Hirtius ut faciam.</p>
<span class="br"></span><span class="lineNumber">5</span><span class="br"></span><p>Rogo vos quam primum mihi rescribatis; nam non dubito quin de his rebus ante horam quartam Hirtius certiorem me sit facturus. quem in locum convenire possimus, quo me velitis venire, rescribite.</p>
<span class="br"></span><span class="lineNumber">6</span><span class="br"></span><p>Post novissimum Hirti sermonem placitum est mihi postulare ut liceret nobis Romae esse publico praesidio. quod illos nobis concessuros non puto; magnam enim invidiam<a class="footnoteLink" href="#note_LCL230_92_1" id="target_note_LCL230_92_1"><sup>1</sup></a> iis faciemus. nihil tamen non postulandum putavi quod aequum esse statuerem.</p>
</section><notes><section class="footnotes"><ul><li class="note" id="note_LCL230_92_1"><a class="footnoteCrossrefLink" href="#target_note_LCL230_92_1" title="Click to highlight in text"><sup class="lineRef">1</sup>umquam</a></li><script type="text/javascript">document.getElementById('note_LCL230_92_1').style.display = "none";</script></ul></section></notes></section>