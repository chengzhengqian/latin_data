<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p class="noindent">quid est</p>
<p class="lineGroup">
<span class="line indent1">virginem me quondam invitam per vim violat Iuppiter?</span><span class="linebreak"></span>
</p>
<p class="noindent">bene ‘violat’; atqui idem significat, sed alterum nemo tulisset. <span class="br"></span><span class="lineNumber">2</span><span class="br"></span>vides igitur, cum eadem res sit, quia verba non sint, nihil videri turpe. ergo in re non est.</p>
<p>Multo minus in verbis. si enim quod verbo significatur id turpe non est, verbum, quod significat, turpe esse non potest. ‘anum’ appellas alieno nomine; cur non suo potius? si turpe est, ne alieno quidem; si non est, suo potius. caudam antiqui ‘penem’ vocabant, ex quo est propter similitudinem ‘penicillus’; at hodie penis est in obscenis. at vero Piso ille Frugi in annalibus suis queritur adulescentis ‘peni deditos’ esse. quod tu in epistula appellas suo nomine ille tectius ‘penem’; sed quia multi, factum est tam obscenum quam id verbum quo tu usus es. quid quod vulgo dicitur ‘cum nos te voluimus convenire’? num obscenum est? memini in senatu disertum consularem ita eloqui: ‘hanc culpam maiorem an illam dicam?’ potuit obscenius? ‘non,’ inquis; ‘non enim ita sensit.’ non ergo in verbo est. docui autem in re non esse; nusquam igitur est.</p>
<span class="br"></span><span class="lineNumber">3</span><span class="br"></span><p>‘Liberis dare operam’ quam honeste dicitur; etiam patres rogant filios. eius operae nomen non audent dicere. Socraten fidibus docuit nobilissimus fidicen; is Connus




</p></section><notes></notes></section>