<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

scriptum erat: ‘M. &lt;Cur&gt;ti filium,<a class="footnoteLink" href="#note_LCL205_186_1" id="target_note_LCL205_186_1"><sup>1</sup></a> quem mihi commendas, vel regem Galliae faciam; vel hunc Leptae delega, si vis, tu ad me alium mitte quem ornem.’ sustulimus manus et ego et Balbus. tanta fuit opportunitas ut illud nescio quid non fortuitum sed divinum videretur.</p>
<p>Mitto igitur ad te Trebatium atque ita mitto ut initio mea sponte, post autem invitatu tuo mittendum duxerim. <span class="br"></span><span class="lineNumber">3</span><span class="br"></span>hunc, mi Caesar, sic velim omni tua comitate complectare ut omnia quae per me possis adduci ut in meos conferre velis in unum hunc conferas. de quo tibi homine haec spondeo, non illo vetere verbo meo quod, cum ad te de Milone scripsissem, iure lusisti sed more Romano quomodo homines non inepti loquuntur, probiorem hominem, meliorem virum, pudentiorem esse neminem. accedit etiam quod familiam ducit in iure civili, singulari memoria, summa scientia.</p>
<p>Huic ego neque tribunatum neque praefecturam neque ullius benefici certum nomen peto; benevolentiam tuam et liberalitatem peto, neque impedio quo minus, si tibi ita placuerit, etiam hisce eum ornes gloriolae insignibus. totum denique hominem tibi ita trado, de manu, ut aiunt, in manum tuam istam et victoria et fide praestantem. simus enim putidiusculi, quam&lt;quam&gt;<a class="footnoteLink" href="#note_LCL205_186_2" id="target_note_LCL205_186_2"><sup>2</sup></a> per te vix licet; verum, ut video, licebit.</p>
</section><notes><section class="footnotes"><ul><li class="note" id="note_LCL205_186_1"><a class="footnoteCrossrefLink" href="#target_note_LCL205_186_1" title="Click to highlight in text"><sup class="lineRef">1</sup>itfiuium (<span class="italic">SB</span>)</a></li><script type="text/javascript">document.getElementById('note_LCL205_186_1').style.display = "none";</script><li class="note" id="note_LCL205_186_2"><a class="footnoteCrossrefLink" href="#target_note_LCL205_186_2" title="Click to highlight in text"><sup class="lineRef">2</sup>(<span class="italic">Ern.</span>: quod <span class="italic">H. Stephanus</span>)</a></li><script type="text/javascript">document.getElementById('note_LCL205_186_2').style.display = "none";</script></ul></section></notes></section>