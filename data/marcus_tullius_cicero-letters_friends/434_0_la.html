<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

etiam si secus acciderit, te tamen recte vereque sensisse. atque utinam liceat aliquando aliquo rei publicae statu nos frui inter nosque conferre sollicitudines nostras, quas contulimus<a class="footnoteLink" href="#note_LCL216_398_2" id="target_note_LCL216_398_2"><sup>2</sup></a> tum cum timidi putabamur quia dicebamus ea futura quae facta sunt.</p>
<span class="br"></span><span class="lineNumber">3</span><span class="br"></span><p>De tuis rebus nihil esse quod timeas praeter universae rei publicae interitum tibi confirmo. de me autem sic velim iudices, quantum ego possim me tibi, saluti tuae liberisque tuis summo cum studio praesto semper futurum.</p>
<p>Vale.</p>
</section>
<section class="div2">
<section class="opener">
247 (VI.20)
<span class="salute"></span>
</section>
<p class="noindent"><span class="italic">Scr. in Tusculano c. fin. m. Quint. an. 45, ut vid.</span></p>
<p class="noindent">CICERO TORANIO S.</p>
<span class="br"></span><span class="lineNumber">1</span><span class="br"></span><p>Dederam triduo ante pueris Cn. Planci litteras ad te. eo nunc ero brevior teque, ut antea consolabar, hoc tempore monebo. nihil puto tibi esse utilius quam ibidem opperiri quoad scire possis quid tibi agendum sit. nam praeter navigationis longae et hiemalis et minime portuosae periculum, quod vitaveris, ne illud quidem non quan&lt;ti&gt;vis,<a class="footnoteLink" href="#note_LCL216_398_1" id="target_note_LCL216_398_1"><sup>1</sup></a> subito, cum certi aliquid audieris, te istim posse proficisci. nihil est praeterea cur adven&lt;ien&gt;tibus te offerre gestias. multa praeterea metuo, quae cum Cilone nostro communicavi. <span class="br"></span><span class="lineNumber">2</span><span class="br"></span>quid multa? loco opportuniore in his malis nullo



</p></section><notes><section class="footnotes"><ul><li class="note" id="note_LCL216_398_1"><a class="footnoteCrossrefLink" href="#target_note_LCL216_398_1" title="Click to highlight in text"><sup class="lineRef">1</sup>quamvis (<span class="italic">Vict</span>.)</a></li><script type="text/javascript">document.getElementById('note_LCL216_398_1').style.display = "none";</script><li class="note" id="note_LCL216_398_2"><a class="footnoteCrossrefLink" href="#target_note_LCL216_398_2" title="Click to highlight in text"><sup class="lineRef">2</sup>pert- (<span class="italic">SB</span>)</a></li><script type="text/javascript">document.getElementById('note_LCL216_398_2').style.display = "none";</script></ul></section></notes></section>