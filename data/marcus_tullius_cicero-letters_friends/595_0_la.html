<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
dignitati meae suffrageris et quarum rerum spe ad laudem me vocasti harum fructu in reliquum facias alacriorem. non minus posse te quam velle exploratum mihi est.</p>
<p>Fac valeas meque mutuo diligas.</p>
</section>
<section class="div2">
<section class="opener">
373 (XII.25)
<span class="salute"></span>
</section>
<p class="noindent"><span class="italic">Scr. Romae c. <span class="sc">xiii</span> Kal. Apr. an. 43</span></p>
<p class="noindent">&lt;CICERO CORNIFICIO S.&gt;</p>
<span class="br"></span><span class="lineNumber">1</span><span class="br"></span><p>Liberalibus litteras accepi tuas, quas mihi Cornificius altero vicesimo die, ut dicebat, reddidit. eo die non fuit senatus neque postero. Quinquatribus frequenti senatu causam tuam egi, non invita Minerva; etenim eo ipso die senatus decrevit ut Minerva nostra, custos urbis, quam turbo deiecerat, restitueretur. Pansa tuas litteras recitavit. magna senatus approbatio consecuta est cum summo &lt;meo&gt;<a class="footnoteLink" href="#note_LCL230_230_1" id="target_note_LCL230_230_1"><sup>1</sup></a> gaudio et offensione Minotauri, id est Calvisi et Tauri. factum de te senatus consultum honorificum. postulabatur ut etiam illi notarentur, sed Pansa clementior.</p>
</section><notes><section class="footnotes"><ul><li class="note" id="note_LCL230_230_1"><a class="footnoteCrossrefLink" href="#target_note_LCL230_230_1" title="Click to highlight in text"><sup class="lineRef">1</sup>(<span class="italic">Baiter</span>)</a></li><script type="text/javascript">document.getElementById('note_LCL230_230_1').style.display = "none";</script></ul></section></notes></section>