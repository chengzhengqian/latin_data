<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
sed ego fortasse vaticinor et haec omnia meliores habebunt exitus. recordor enim desperationes eorum qui senes erant adulescente me. eos ego fortasse nunc imitor et utor aetatis vitio. velim ita sit; sed tamen.</p>
<span class="br"></span><span class="lineNumber">7</span><span class="br"></span><p>Togam praetextam texi Oppio puto te audisse; nam Curtius noster dibaphum cogitat, sed eum infector moratur. hoc aspersi ut scires me tamen in stomacho solere ridere.</p>
<p>&lt;De&gt; Dolabella quod scripsi suadeo videas tamquam si tua res agatur.</p>
<p>Extremum illud erit: nos nihil turbulenter, nihil temere faciemus. te tamen oramus, quibuscumque erimus in terris, ut nos liberosque nostros ita tueare ut amicitia nostra et tua fides postulabit.</p>
</section>
<section class="div2">
<section class="opener">
155 (XIV.7)
<span class="salute"></span>
</section>
<p class="noindent"><span class="italic">Scr. in portu Caietano nave conscensa <span class="sc">vii</span> Id. Iun. an. 49</span></p>
<p class="noindent">TULLIUS TERENTIAE SUAE S. P.</p>
<span class="br"></span><span class="lineNumber">1</span><span class="br"></span><p>Omnis molestias et sollicitudines quibus et te miserrimam habui, id quod mihi molestissimum est, et Tulliolam, quae nobis nostra vita dulcior est, deposui et eieci. quid causae autem fuerit postridie intellexi quam a vobis discessi. χoλήν ἄκρατoν noctu eieci. statim ita sum levatus ut mihi deus aliquis medicinam fecisse videatur. cui

</p></section><notes></notes></section>