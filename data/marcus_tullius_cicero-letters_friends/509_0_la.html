<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
310 (XIII.39)
<span class="salute"></span>
</section>
<p class="noindent"><span class="italic">Scr. Romae an. 46</span></p>
<p class="noindent">&lt;CICERO ACILIO PRO COS. S.&gt;</p>
<p>Cum familia Titurnia necessitudo mihi intercedit vetus; ex qua reliquus est M. Titurnius Rufus, qui mihi omni diligentia atque officio est tuendus. est igitur in tua potestate ut ille in me satis sibi praesidi putet esse. quapropter eum tibi commendo in maiorem modum et abs te peto efficias ut is commendationem hanc intellegat sibi magno adiumento fuisse. erit mihi vehementer gratum.</p>
</section>
<section class="div2">
<section class="opener">
311 (IX.13)
<span class="salute"></span>
</section>
<p class="noindent"><span class="italic">Scr. Romae c. Kal. Febr. an. 45</span></p>
<p class="noindent">CICERO DOLABELLAE S.</p>
<span class="br"></span><span class="lineNumber">1</span><span class="br"></span><p>C. Subernius Calenus et meus est familiaris et Leptae, nostri familiarissimi, pernecessarius. is, cum vitandi belli causa profectus esset in Hispaniam cum M. Varrone ante bellum et<a class="footnoteLink" href="#note_LCL230_58_1" id="target_note_LCL230_58_1"><sup>1</sup></a> in ea provincia esset in qua nemo nostrum post Afranium superatum bellum ullum fore putaret, incidit in ea ipsa mala quae summo studio vitaverat. oppressus est enim bello repentino, quod bellum commotum a Scapula ita postea confirmatum est a Pompeio ut nulla ratione ab

</p></section><notes><section class="footnotes"><ul><li class="note" id="note_LCL230_58_1"><a class="footnoteCrossrefLink" href="#target_note_LCL230_58_1" title="Click to highlight in text"><sup class="lineRef">1</sup>ut (<span class="italic">SB</span>)</a></li><script type="text/javascript">document.getElementById('note_LCL230_58_1').style.display = "none";</script></ul></section></notes></section>