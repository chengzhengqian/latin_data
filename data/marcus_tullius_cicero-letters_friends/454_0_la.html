<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

patria sua, eumque addictum iam tum puto esse Calvi Licini Hipponacteo praeconio.</p>
<span class="br"></span><span class="lineNumber">2</span><span class="br"></span><p>At vide quid suscenseat. Phameae causam receperam, ipsius quidem causa; erat enim mihi sane familiaris. is ad me venit dixitque iudicem sibi operam dare constituisse eo ipso die quo de P. Sestio in consilium iri necesse erat. respondi nullo modo me facere posse; quem vellet alium diem si sumpsisset, me ei non defuturum. ille autem, qui sciret se nepotem bellum tibicinem habere et sat bonum cantorem,<a class="footnoteLink" href="#note_LCL216_438_1" id="target_note_LCL216_438_1"><sup>1</sup></a> discessit a me, ut mi videbatur, iratior. habes ‘Sardos venalis, alium alio nequiorem.’ cognosti meam causam et istius salaconis iniquitatem.</p>
<p>‘Catonem’ tuum mihi mitte; cupio enim legere. me adhuc non legisse turpe utrique nostrum est.</p>
</section>
<section class="div2">
<section class="opener">
261 (VII.25)
<span class="salute"></span>
</section>
<p class="noindent"><span class="italic">Scr. in Tusculano c. <span class="sc">ix</span> Kal. Sept. an. 45</span></p>
<p class="noindent">CICERO S. D. M. FABIO GALLO</p>
<span class="br"></span><span class="lineNumber">1</span><span class="br"></span><p>Quod epistulam conscissam doles, noli laborare. salva





</p></section><notes><section class="footnotes"><ul><li class="note" id="note_LCL216_438_1"><a class="footnoteCrossrefLink" href="#target_note_LCL216_438_1" title="Click to highlight in text"><sup class="lineRef">1</sup>unctorem (<span class="italic">Man</span>.)*</a></li><script type="text/javascript">document.getElementById('note_LCL216_438_1').style.display = "none";</script></ul></section></notes></section>