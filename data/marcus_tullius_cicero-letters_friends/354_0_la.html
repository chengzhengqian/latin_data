<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
me ipso aliquid praedicanti; quarum enim tu rerum cogitatione nos levari<a class="footnoteLink" href="#note_LCL216_238_3" id="target_note_LCL216_238_3"><sup>3</sup></a> aegritudine voluisti earum etiam commemoratione lenimur.</p>
<p>Itaque, ut mones, quantum potero, me ab omnibus molestiis et angoribus abducam transferamque animum ad ea quibus secundae res ornantur, adversae adiuvantur, tecumque et ero tantum quantum patietur utriusque aetas et valetudo et, si esse una minus poterimus quam volemus, animorum tamen coniunctione iisdemque studiis ita fruemur ut numquam non una esse videamur.</p>
</section>
<section class="div2">
<section class="opener">
202 (IV.3)
<span class="salute"></span>
</section>
<p class="noindent"><span class="italic">Scr. Romae parte pr. m. Sept., ut vid., vel fort. antea an. 46</span></p>
<p class="noindent">M. CICERO S. D. SER. SULPICIO</p>
<span class="br"></span><span class="lineNumber">1</span><span class="br"></span><p>Vehementer te esse sollicitum et in communibus miseriis praecipuo quodam dolore angi multi ad nos cottidie deferunt. quod quamquam minime miror et meum quodam modo agnosco, doleo tamen te sapientia praeditum prope singulari non tuis bonis delectari potius quam alienis malis laborare. me quidem, etsi nemini concedo qui maiorem ex pernicie et peste rei publicae molestiam traxerit, tamen multa iam consolantur maximeque conscientia consiliorum meorum. multo enim ante tamquam ex aliqua specula prospexi tempestatem futuram, neque id solum


</p></section><notes><section class="footnotes"><ul><li class="note" id="note_LCL216_238_3"><a class="footnoteCrossrefLink" href="#target_note_LCL216_238_3" title="Click to highlight in text"><sup class="lineRef">3</sup>levare (<span class="italic">Man</span>.)</a></li><script type="text/javascript">document.getElementById('note_LCL216_238_3').style.display = "none";</script></ul></section></notes></section>