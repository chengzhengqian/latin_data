<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
tecum se locutum negabat meque rogavit ut se et causam suam tibi commendarem.</p>
<p>Nec vir melior, mi Testa, nec mihi amicior P. Silio quisquam est, te tamen excepto. gratissimum mihi igitur feceris si ad eum ultro veneris eique pollicitus eris; sed, si me amas, quam primum. hoc te vehementer etiam atque etiam rogo.</p>
</section>
<section class="div2">
<section class="opener">
333 (VII.20)
<span class="salute"></span>
</section>
<p class="noindent"><span class="italic">Scr. Veliae <span class="sc">xiii</span> Kal. Sext. an. 44</span></p>
<p class="noindent">CICERO TREBATIO S.</p>
<span class="br"></span><span class="lineNumber">1</span><span class="br"></span><p>Amabilior mihi Velia fuit quod te ab ea sensi amari. sed quid ego dicam ‘te,’ quem quis non amat? Rufio me dius fidius tuus ita desiderabatur ut si esset unus e nobis. sed te ego non reprehendo qui illum ad aedificationem tuam traduxeris. quamquam enim Velia non est vilior quam Lupercal, tamen istuc malo quam haec omnia. tu,<a class="footnoteLink" href="#note_LCL230_114_1" id="target_note_LCL230_114_1"><sup>1</sup></a> si me audies quem soles, has paternas possessiones tenebis (nescio quid enim Velienses verebantur), neque Haletem, nobilem amnem, relinques nec Papirianam domum deseres. quamquam illa quidem habet lotum, a quo etiam advenae teneri




</p></section><notes><section class="footnotes"><ul><li class="note" id="note_LCL230_114_1"><a class="footnoteCrossrefLink" href="#target_note_LCL230_114_1" title="Click to highlight in text"><sup class="lineRef">1</sup>tamen <span class="italic">C. Stephanus</span>: tu &lt;tamen&gt; <span class="italic">Lamb.</span>: &lt;at&gt; tu <span class="italic">coni. SB</span></a></li><script type="text/javascript">document.getElementById('note_LCL230_114_1').style.display = "none";</script></ul></section></notes></section>