<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
spem maximam omnes habuissent in tua virtute florente Antonio, quis erat qui quicquam timeret profligato illo, te liberato? nec vero Lepidum timebamus. quis enim esset qui illum tam furiosum arbitraretur ut, qui in maximo bello pacem velle se dixisset, is in optatissima pace bellum rei publicae indiceret?</p>
<span class="br"></span><span class="lineNumber">3</span><span class="br"></span><p>Nec dubito quin tu plus provideas. sed tamen tam recenti gratulatione, quam tuo nomine ad omnia deorum templa fecimus, renovatio timoris magnam molestiam adferebat. quare velim equidem, id quod spero, ut plane abiectus et fractus sit Antonius; sin aliquid virium forte collegerit, sentiet nec senatui consilium nec populo Romano virtutem deesse nec rei publicae te vivo imperatorem.</p>
<p><span class="sc">xiii</span> Kal. Iun.</p>
</section>
<section class="div2">
<section class="opener">
398 (X.17)
<span class="salute"></span>
</section>
<p class="noindent"><span class="italic">Scr. ex itinere ad Forum Voconi paulo post <span class="sc">xv</span> Kal. Iun. an. 43</span></p>
<p class="noindent">PLANCUS CICERONI</p>
<span class="br"></span><span class="lineNumber">1</span><span class="br"></span><p>Antonius Id. Mai. ad Forum Iuli cum primis copiis venit. Ventidius bidui spatio abest ab eo. Lepidus ad Forum Voconi castra habet, qui locus a Foro Iuli quattuor et viginti millia passus abest, ibique me exspectare constituit, quem ab modum ipse mihi scripsit. quod si omnia mihi integra et ipse et Fortuna servarit, recipio vobis celeriter me negotium ex sententia confecturum.</p>
<span class="br"></span><span class="lineNumber">2</span><span class="br"></span><p>Fratrem meum adsiduis laboribus concursationibusÂ­que
</p></section><notes></notes></section>