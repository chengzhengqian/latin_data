<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<span class="br"></span><span class="lineNumber">2</span><span class="br"></span><p>Sin autem †sicut† hinc<a class="footnoteLink" href="#note_LCL216_416_1" id="target_note_LCL216_416_1"><sup>1</sup></a> discesseras,<a class="footnoteLink" href="#note_LCL216_416_2" id="target_note_LCL216_416_2"><sup>2</sup></a> lacrimis ac tristitiae te tradidisti, doleo quia doles et angere, non possum te non, si concedis quod sentimus ut liberius dicamus, accusare. quid enim? tu solus aperta non videbis, qui propter acumen occultissima perspicis? tu non intelleges te querelis cottidianis nihil proficere? non intelleges duplicari sollicitudines quas elevare tua te prudentia postulat?</p>
<span class="br"></span><span class="lineNumber">3</span><span class="br"></span><p>Quod si non possumus aliquid proficere suadendo, gratia contendimus et rogando, si quid nostra causa vis, ut istis te molestiis laxes et ad convictum nostrum redeas &lt;et&gt; ad consuetudinem vel nostram communem vel tuam solius ac propriam. cupio non obtundere te, si non delectare nostro studio, cupio deterrere ne permaneas in incepto. †cum†<a class="footnoteLink" href="#note_LCL216_416_3" id="target_note_LCL216_416_3"><sup>3</sup></a> duae res istae contrariae me conturbant, ex quibus aut in altera mihi velim, si potes, obtemperes aut in altera non offendas.</p>
<p>Vale.</p>
</section>
<section class="div2">
<section class="opener">
252 (V.15)
<span class="salute"></span>
</section>
<p class="noindent"><span class="italic">Scr. Asturae reddita ep. superiore</span></p>
<p class="noindent">M. CICERO S. D. L. LUCCEIO Q. F.</p>
<span class="br"></span><span class="lineNumber">1</span><span class="br"></span><p>Omnis amor tuus ex omnibus partibus se ostendit in iis litteris quas a te proxime accepi, non ille quidem mihi ignotus sed tamen gratus et optatus; dicerem ‘iucundus’ nisi id verbum in omne tempus perdidissem, neque ob eam unam causam quam tu suspicaris et in qua me lenissi­mis



</p></section><notes><section class="footnotes"><ul><li class="note" id="note_LCL216_416_1"><a class="footnoteCrossrefLink" href="#target_note_LCL216_416_1" title="Click to highlight in text"><sup class="lineRef">1</sup>sicut hinc &lt;ante quam&gt; <span class="italic">coni. SB</span>: ut h- <span class="italic">Watt</span></a></li><script type="text/javascript">document.getElementById('note_LCL216_416_1').style.display = "none";</script><li class="note" id="note_LCL216_416_2"><a class="footnoteCrossrefLink" href="#target_note_LCL216_416_2" title="Click to highlight in text"><sup class="lineRef">2</sup>dicas seras</a></li><script type="text/javascript">document.getElementById('note_LCL216_416_2').style.display = "none";</script><li class="note" id="note_LCL216_416_3"><a class="footnoteCrossrefLink" href="#target_note_LCL216_416_3" title="Click to highlight in text"><sup class="lineRef">3</sup><span class="italic">del. Hunt: alii alia</span></a></li><script type="text/javascript">document.getElementById('note_LCL216_416_3').style.display = "none";</script></ul></section></notes></section>