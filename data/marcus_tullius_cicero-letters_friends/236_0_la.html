<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<section class="opener">
114 (IX.25)
<span class="salute"></span>
</section>
<p class="noindent"><span class="italic">Scr. Laodiceae fort. med. m. Mart. an. 50</span></p>
<p class="noindent">CICERO IMP. PAETO</p>
<span class="br"></span><span class="lineNumber">1</span><span class="br"></span><p>Summum me ducem litterae tuae reddiderunt. plane nesciebam te tam peritum esse rei militaris; Pyrrhi te libros et Cineae video lectitasse. itaque obtemperare cogito praeceptis tuis; hoc amplius, navicularum habere aliquid in ora maritima. contra equitem Parthum negant ullam armaturam meliorem inveniri posse. sed quid ludimus? nescis quo cum imperatore tibi negotium sit. IIαιδείαν Kύρoυ, quam contrieram legendo, totam in hoc imperio <span class="br"></span><span class="lineNumber">2</span><span class="br"></span>explicavi. sed iocabimur alias coram, ut spero, brevi tempore.</p>
<p>Nunc ades ad imperandum, vel ad parendum potius; sic enim antiqui loquebantur. cum M. Fabio, quod scire te arbitror, mihi summus usus est valdeque eum diligo cum propter summam probitatem eius ac singularem modestiam tum quod in iis controversiis quas habeo cum tuis <span class="br"></span><span class="lineNumber">3</span><span class="br"></span>combibonibus Epicuri&lt;i&gt;s optima opera eius uti soleo. is, cum ad me Laodiceam venisset mecumque ego eum esse vellem, repente percussus est atrocissimis litteris, in qui­bus


</p></section><notes></notes></section>