<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
tueretur. quem omnia facturum confido; recepit enim et mecum locutus est suavissime.</p>
<p>Tu, quoniam eo tempore mecum esse non potuisti quo ego maxime operam et fidelitatem desideravi tuam, cave festines aut committas ut aut aeger aut hieme naviges. numquam sero te venisse putabo si salvus veneris. adhuc neminem videram qui te postea vidisset quam M. Volusius, a quo tuas litteras accepi. quod non mirabar; neque enim meas puto ad te litteras tanta hieme perferri. sed da operam ut valeas et, si valebis, cum recte navigari poterit, tum naviges. Cicero meus in Formiano erat, Terentia et Tullia Romae.</p>
<p>Cura ut valeas.</p>
<p><span class="sc">iiii</span> Kal. Febr. Capua.</p>
</section>
<section class="div2">
<section class="opener">
147 (XVI.8)
<span class="salute"></span>
</section>
<p class="noindent"><span class="italic">Scr., ut vid., in Formiano in. Ian. an. 49</span></p>
<p class="noindent">Q. CICERO TIRONI S. D.</p>
<span class="br"></span><span class="lineNumber">1</span><span class="br"></span><p>Magnae nobis est sollicitudini valetudo tua. nam tametsi qui veniunt ἀκίνδυνα μὲν χρoνιώτερα δὲ nuntiant, tamen in magna consolatione ingens inest sollicitudo, si diutius nobis &lt;a&gt;futurus es, is cuius usum et suavitatem desiderando sentimus. ac tamen,<a class="footnoteLink" href="#note_LCL216_86_1" id="target_note_LCL216_86_1"><sup>1</sup></a> quamquam videre te tota cogitatione cupio, tamen te penitus rogo ne te tam longae navigationi et viae per hiemem nisi bene firmum <span class="br"></span><span class="lineNumber">2</span><span class="br"></span>committas neve naviges nisi explorate. vix in ipsis tectis et

</p></section><notes><section class="footnotes"><ul><li class="note" id="note_LCL216_86_1"><a class="footnoteCrossrefLink" href="#target_note_LCL216_86_1" title="Click to highlight in text"><sup class="lineRef">1</sup>attamen (<span class="italic">Wes</span>.)</a></li><script type="text/javascript">document.getElementById('note_LCL216_86_1').style.display = "none";</script></ul></section></notes></section>