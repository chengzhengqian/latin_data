<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
meorum socius; neque hoc tempore discessisset a me nisi ego ei permisissem. qua re sic tibi eum commendo ut unum de meis domesticis et maxime necessariis. pergratum mihi feceris si eum ita tractaris ut intellegat hanc commendationem sibi magno usu atque adiumento fuisse.</p>
</section>
<section class="div2">
<section class="opener">
300 (XIII.72)
<span class="salute"></span>
</section>
<p class="noindent"><span class="italic">Scr. Romae an. 46â€“44</span></p>
<p class="noindent">M. CICERO P. SERVILIO COLLEGAE S.</p>
<span class="br"></span><span class="lineNumber">1</span><span class="br"></span><p>Caerelliae, necessariae meae, rem, nomina, possessiones Asiaticas commendavi tibi praesens in hortis tuis quam potui diligentissime, tuque mihi pro tua consuetudine proque tuis in me perpetuis maximisque officiis omnia te facturum liberalissime recepisti. meminisse te id spero; scio enim solere. sed tamen Caerelliae procuratores scripserunt te propter magnitudinem provinciae multitudinemque negotiorum etiam atque etiam esse commonefaciendum.</p>
<span class="br"></span><span class="lineNumber">2</span><span class="br"></span><p>Peto igitur ut memineris te omnia quae tua fides pateretur mihi cumulate recepisse. equidem existimo habere te magnam facultatem (sed hoc tui est consili et iudici) ex eo senatus consulto quod in heredes C. Vennoni factum est Caerelliae commodandi. id senatus consultum tu interpretabere pro tua sapientia; scio enim eius ordinis auctoritatem semper apud te magni fuisse. quod reliquum est, sic
</p></section><notes></notes></section>