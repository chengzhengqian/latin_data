<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
diceret ‘hic versus Plauti non est, hic est,’ quod tritas auris haberet notandis generibus poetarum et consuetudine legendi, sic audio Caesarem, cum volumina iam confecerit apopthegmatorum, si quid<a class="footnoteLink" href="#note_LCL216_200_2" id="target_note_LCL216_200_2"><sup>2</sup></a> adferatur ad eum pro meo quod meum non sit, reicere solere. quod eo nunc magis facit quia vivunt mecum fere cottidie illius familiares; incidunt autem in sermone vario multa quae fortasse illis, cum dixi, nec illitterata nec insulsa esse videantur. haec ad illum cum reliquis actis perferuntur; ita enim ipse mandavit. sic fit ut, si quid praeterea de me audiat, non audiendum putet.</p>
<p>Quam ob rem Oenomao tuo nihil utor; etsi posuisti loco <span class="br"></span><span class="lineNumber">5</span><span class="br"></span>versus Accianos. sed quae est invidia aut quid mihi nunc invideri potest? verum fac esse<a class="footnoteLink" href="#note_LCL216_200_3" id="target_note_LCL216_200_3"><sup>3</sup></a> omnia: sic video philosophis placuisse iis qui mihi soli videntur vim virtutis tenere, nihil esse sapientis praestare nisi culpam. qua mihi videor dupliciter carere, et quod ea senserim quae rectissima fuerunt et qui&lt;a&gt;,<a class="footnoteLink" href="#note_LCL216_200_4" id="target_note_LCL216_200_4"><sup>4</sup></a> cum viderem praesidi non satis esse ad ea obtinenda, viribus certandum cum valentioribus non putarim. ergo in officio boni civis certe non sum reprehendendus. reliquum est ne quid stulte, ne quid temere dicam aut faciam contra potentis. id quoque puto esse sapientis.





</p></section><notes><section class="footnotes"><ul><li class="note" id="note_LCL216_200_2"><a class="footnoteCrossrefLink" href="#target_note_LCL216_200_2" title="Click to highlight in text"><sup class="lineRef">2</sup>quod (<span class="italic">SB</span>)</a></li><script type="text/javascript">document.getElementById('note_LCL216_200_2').style.display = "none";</script><li class="note" id="note_LCL216_200_3"><a class="footnoteCrossrefLink" href="#target_note_LCL216_200_3" title="Click to highlight in text"><sup class="lineRef">3</sup>posse <span class="italic">Wes.</span></a></li><script type="text/javascript">document.getElementById('note_LCL216_200_3').style.display = "none";</script><li class="note" id="note_LCL216_200_4"><a class="footnoteCrossrefLink" href="#target_note_LCL216_200_4" title="Click to highlight in text"><sup class="lineRef">4</sup>(<span class="italic">Vict</span>.)</a></li><script type="text/javascript">document.getElementById('note_LCL216_200_4').style.display = "none";</script></ul></section></notes></section>