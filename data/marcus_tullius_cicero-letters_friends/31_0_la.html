<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
nimium<a class="footnoteLink" href="#note_LCL205_96_3" id="target_note_LCL205_96_3"><sup>3</sup></a> magno silentio est accusatus, visus est mihi vehementer esse perturbatus. itaque Alexandrina causa, quae nobis adhuc integra est (nihil enim tibi detraxit senatus nisi id quod per eandem religionem dari alteri non potest), videtur ab illo plane esse deposita.</p>
<span class="br"></span><span class="lineNumber">2</span><span class="br"></span><p>Nunc id speramus idque molimur ut rex, cum intellegat sese quod cogitabat, ut a Pompeio reducatur, adsequi non posse et, nisi per te sit restitutus, desertum se atque abiectum fore, proficiscatur ad te; quod sine ulla dubitatione, si Pompeius paulum modo ostenderit sibi placere, faciet. sed nosti hominis tarditatem et taciturnitatem. nos tamen nihil quod ad eam rem pertineat praetermittimus. ceteris iniuriis quae propositae sunt a Catone facile, ut spero, resistemus. amicum ex consularibus neminem tibi esse video praeter Hortensium et Lucullum; ceteri sunt partim obscurius iniqui, partim non dissimulanter irati. tu fac animo forti magnoque sis speresque fore ut fracto impetu levissimi hominis tuam pristinam dignitatem et gloriam consequare.</p>
</section>
<section class="div2">
<section class="opener">
17 (I.6)
<span class="salute"></span>
</section>
<p class="noindent"><span class="italic">Scr. Romae fort. m. Mart. an. 56</span></p>
<p class="noindent">&lt;M. CICERO S. D. P. LENTULO PRO COS.&gt;</p>
<span class="br"></span><span class="lineNumber">1</span><span class="br"></span><p>Quae gerantur accipies ex Pollione, qui omnibus negotiis non interfuit solum sed praefuit.</p>
</section><notes><section class="footnotes"><ul><li class="note" id="note_LCL205_96_3"><a class="footnoteCrossrefLink" href="#target_note_LCL205_96_3" title="Click to highlight in text"><sup class="lineRef">3</sup>inimicorum <span class="italic">Weinhold (cf. Leg. 1.27</span> nimis arguti)*</a></li><script type="text/javascript">document.getElementById('note_LCL205_96_3').style.display = "none";</script></ul></section></notes></section>