<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

vacuus molestiis, sed prae nobis beatus. atque hoc ipso melior est tua quam nostra condicio quod tu quid doleat scribere audes, nos ne id quidem tuto possumus; nec id victoris vitio, quo nihil moderatius, sed ipsius victoriae, quae civilibus bellis semper est insolens.</p>
<span class="br"></span><span class="lineNumber">3</span><span class="br"></span><p>Uno te vicimus quod de Marcelli, collegae tui, salute paulo ante quam tu cognovimus, etiam &lt;h&gt;ercle quod quem ad modum ea res ageretur vidimus. nam sic fac existimes, post has miserias, id est postquam armis disceptari coeptum sit de iure publico, nihil esse actum aliud cum dignitate. nam et ipse Caesar, accusata acerbitate Marcelli (sic enim appellabat) laudataque honorificentissime et aequitate tua et prudentia, repente praeter spem dixit se senatui roganti de Marcello ne ominis quidem causa negaturum. fecerat autem hoc senatus, ut, cum a L. Pisone mentio esset facta de Marcello et C.<a class="footnoteLink" href="#note_LCL216_246_2" id="target_note_LCL216_246_2"><sup>2</sup></a> Marcellus se ad Caesaris pedes abiecisset, cunctus consurgeret et ad Caesarem supplex accederet. noli quaerere: ita mihi pulcher hic dies visus est ut speciem aliquam viderer videre quasi reviviscentis rei publicae.</p>
<span class="br"></span><span class="lineNumber">4</span><span class="br"></span><p>Itaque, cum omnes ante me rogati gratias Caesari egissent praeter Volcacium (is enim, si eo loco esset, negavit se facturum fuisse), ego rogatus mutavi meum consilium; nam statueram, non mehercule inertia sed desiderio pristinae dignitatis, in perpetuum tacere. fregit hoc meum consilium et Caesaris magnitudo animi et senatus offiÂ­cium;


</p></section><notes><section class="footnotes"><ul><li class="note" id="note_LCL216_246_2"><a class="footnoteCrossrefLink" href="#target_note_LCL216_246_2" title="Click to highlight in text"><sup class="lineRef">2</sup>cum (<span class="italic">Baiter</span>)</a></li><script type="text/javascript">document.getElementById('note_LCL216_246_2').style.display = "none";</script></ul></section></notes></section>