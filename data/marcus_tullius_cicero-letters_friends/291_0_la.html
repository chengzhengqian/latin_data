<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
nostrum Q. Hortensium, quod numquam bello civili interfuisset. hoc nostra laus erit illustrior quod illi tribuebatur ignaviae, de nobis id existimari posse non arbitror.</p>
<span class="br"></span><span class="lineNumber">4</span><span class="br"></span><p>Nec me ista terrent quae mihi a te ad timorem fid&lt;el&gt;issime atque amantissime proponuntur. nulla est enim acerbitas quae non omnibus hac orbis terrarum perturbatione impendere videatur. quam quidem ego a re publica meis privatis et domesticis incommodis libentissime, vel istis ipsis quae tu me mones ut caveam, redemissem. filio <span class="br"></span><span class="lineNumber">5</span><span class="br"></span>meo, quem tibi carum esse gaudeo, si erit ulla res publica, satis amplum patrimonium relinquam in memoria nominis mei; sin autem nulla erit, nihil accidet ei separatim a reliquis civibus. nam quod rogas ut respiciam generum meum, adulescentem optimum mihique carissimum, an dubitas, qui<a class="footnoteLink" href="#note_LCL216_112_2" id="target_note_LCL216_112_2"><sup>2</sup></a> scias quanti cum illum tum vero Tulliam meam faciam, quin ea me cura vehementissime sollicitet et eo magis quod in communibus miseriis hac tamen oblectabar specula, Dolabellam meum, vel potius nostrum, fore ab iis molestiis quas liberalitate sua contraxerat liberum? velim quaeras quos ille dies sustinuerit in urbe dum fuit, quam acerbos sibi, quam mihimet<a class="footnoteLink" href="#note_LCL216_112_3" id="target_note_LCL216_112_3"><sup>3</sup></a> ipsi socero non honestos.</p>
<span class="br"></span><span class="lineNumber">6</span><span class="br"></span><p>Itaque neque ego hunc Hispaniensem casum exspecto, de quo mihi exploratum est ita esse ut tu scribis, neque quicquam astute cogito. si quando erit civitas, erit profecto nobis locus; sin autem non erit, in easdem solitudines tu ipse, ut arbitror, venies in quibus nos consedisse audies.


</p></section><notes><section class="footnotes"><ul><li class="note" id="note_LCL216_112_2"><a class="footnoteCrossrefLink" href="#target_note_LCL216_112_2" title="Click to highlight in text"><sup class="lineRef">2</sup>quin (<span class="italic">Or</span>.)</a></li><script type="text/javascript">document.getElementById('note_LCL216_112_2').style.display = "none";</script><li class="note" id="note_LCL216_112_3"><a class="footnoteCrossrefLink" href="#target_note_LCL216_112_3" title="Click to highlight in text"><sup class="lineRef">3</sup>mihi fuit (<span class="italic">Or</span>.)</a></li><script type="text/javascript">document.getElementById('note_LCL216_112_3').style.display = "none";</script></ul></section></notes></section>