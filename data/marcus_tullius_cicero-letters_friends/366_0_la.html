<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
208 (XV.20)
<span class="salute"></span>
</section>
<p class="noindent"><span class="italic">Scr. Romae non multo post superiorem</span></p>
<p class="noindent">M. CICERO S. D. C. TREBONIO</p>
<span class="br"></span><span class="lineNumber">1</span><span class="br"></span><p>‘Oratorem’ meum (sic enim inscripsi) Sabino tuo commendavi. natio me hominis impulit ut ei recte putarem, nisi forte candidatorum licentia hic quoque usus hoc subito cognomen arripuit; etsi modestus eius vultus sermoque constans habere quiddam a Curibus videbatur. sed de Sabino satis.</p>
<span class="br"></span><span class="lineNumber">2</span><span class="br"></span><p>Tu, mi Treboni, quoniam ad amorem meum aliquantum olei<a class="footnoteLink" href="#note_LCL216_262_1" id="target_note_LCL216_262_1"><sup>1</sup></a> discedens addidisti, quo tolerabilius feramus igniculum desideri tui crebris nos litteris appellato, atque ita si idem fiet a nobis. quamquam duae causae sunt cur tu frequentior in isto officio esse debeas quam nos: primum quod olim solebant qui Romae erant ad provincialis amicos de re publica scribere, nunc tu nobis scribas oportet (res enim publica istic est); deinde quod nos aliis officiis tibi absenti satis facere possumus, tu nobis nisi litteris non video qua re alia satis facere possis.</p>
<span class="br"></span><span class="lineNumber">3</span><span class="br"></span><p>Sed cetera scribes ad nos postea. nunc haec prima cupio cognoscere, iter tuum cuius modi sit, ubi Brutum nostrum videris, quam diu simul fueris; deinde, cum pro­cesseris


</p></section><notes><section class="footnotes"><ul><li class="note" id="note_LCL216_262_1"><a class="footnoteCrossrefLink" href="#target_note_LCL216_262_1" title="Click to highlight in text"><sup class="lineRef">1</sup>olim (<span class="italic">Koch</span>)</a></li><script type="text/javascript">document.getElementById('note_LCL216_262_1').style.display = "none";</script></ul></section></notes></section>