<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<span class="br"></span><span class="lineNumber">3</span><span class="br"></span><p>Illud nunc a te peto, si eris, ut spero, otiosus, aliquod ad nos, ut intellegamus nos tibi curae esse, σύνταγμα conscribas. ‘qui<a class="footnoteLink" href="#note_LCL205_354_5" id="target_note_LCL205_354_5"><sup>5</sup></a> tibi istuc’ inquis ‘in mentem venit, homini non inepto?’ &lt;cupio&gt;<a class="footnoteLink" href="#note_LCL205_354_6" id="target_note_LCL205_354_6"><sup>6</sup></a> aliquod<a class="footnoteLink" href="#note_LCL205_354_7" id="target_note_LCL205_354_7"><sup>7</sup></a> ex tam multis tuis monumentis exstare quod nostrae amicitiae memoriam po&lt;s&gt;teris quoque prodat. cuius modi velim, puto, quaeris. tu citius, qui omnem nosti disciplinam, quod maxime convenit excogitabis, genere tamen quod et ad nos pertineat et διδασκαλίαν quandam, ut versetur inter manus, habeat.</p>
</section>
<section class="div2">
<section class="opener">
80 (II.8)
<span class="salute"></span>
</section>
<p class="noindent"><span class="italic">Scr. Athenis prid. Non. Quint. an. 51</span></p>
<p class="noindent">M. CICERO PRO COS. S. D. M. CAELIO</p>
<span class="br"></span><span class="lineNumber">1</span><span class="br"></span><p>Quid? tu me hoc tibi mandasse existimas ut mihi gladiatorum compositiones, ut vadimonia dilata et Chresti compilationem mitteres et ea quae nobis cum Romae sumus narrare nemo audeat? vide quantum tibi meo iudicio tribuam (nec mehercule iniuria; πoλιτικώτερoν enim te adhuc neminem cognovi): ne illa quidem curo mihi scribas quae maximis in rebus rei publicae geruntur cottidie, nisi quid ad me ipsum pertinebit. scribent alii, multi nuntiabunt, perferet multa etiam ipse rumor. qua re ego nec praeterita nec praesentia abs te sed, ut ab homine longe in




</p></section><notes><section class="footnotes"><ul><li class="note" id="note_LCL205_354_5"><a class="footnoteCrossrefLink" href="#target_note_LCL205_354_5" title="Click to highlight in text"><sup class="lineRef">5</sup>quid (<span class="italic">Man</span>.)</a></li><script type="text/javascript">document.getElementById('note_LCL205_354_5').style.display = "none";</script><li class="note" id="note_LCL205_354_6"><a class="footnoteCrossrefLink" href="#target_note_LCL205_354_6" title="Click to highlight in text"><sup class="lineRef">6</sup>(<span class="italic">Ern.</span>: volo <span class="italic">Wes.</span>)</a></li><script type="text/javascript">document.getElementById('note_LCL205_354_6').style.display = "none";</script><li class="note" id="note_LCL205_354_7"><a class="footnoteCrossrefLink" href="#target_note_LCL205_354_7" title="Click to highlight in text"><sup class="lineRef">7</sup>aliquid (<span class="italic">Man</span>.)</a></li><script type="text/javascript">document.getElementById('note_LCL205_354_7').style.display = "none";</script></ul></section></notes></section>