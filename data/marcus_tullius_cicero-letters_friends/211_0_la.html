<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
ut consilio vestro, casu incredibili ac paene divino regem, quem vos honorificentissime appellassetis nullo postulante quemque meae fidei commendassetis et cuius salutem magnae vobis curae esse decressetis, meus adventus praesentibus insidiis liberarit.<a class="footnoteLink" href="#note_LCL205_456_4" id="target_note_LCL205_456_4"><sup>4</sup></a> quod ad vos a me scribi non alienum putavi, &lt;ut&gt; intellegeretis ex iis quae paene acciderunt vos multo ante ne ea acciderent providisse, eoque vos studiosius feci certiores quod in rege Ariobarzane ea mihi signa videor virtutis, ingeni, fidei benevolentiaeque erga vos perspexisse ut non sine causa tantam curam in eius vos salutem diligentiamque videamini contulisse.</p>
</section>
<section class="div2">
<section class="opener">
106 (XV.14)
<span class="salute"></span>
</section>
<p class="noindent"><span class="italic">Scr. in castris post. parte m. Oct., ut vid., an. 51</span></p>
<p class="noindent">M. CICERO IMP. S. D. C. CASSIO PRO Q.</p>
<span class="br"></span><span class="lineNumber">1</span><span class="br"></span><p>M. Fabium quod mihi amicum tua commendatione das, nullum in eo facio quaestum. multi enim anni sunt cum ille in aere meo est et a me diligitur propter summam suam humanitatem et observantiam. sed tamen, quod &lt;te&gt;<a class="footnoteLink" href="#note_LCL205_456_1" id="target_note_LCL205_456_1"><sup>1</sup></a> ab eo egregie diligi sensi, multo amicior ei sum factus. itaque, quamquam profecerunt litterae tuae, tamen aliquanto plus commendationis apud me habuit animus



</p></section><notes><section class="footnotes"><ul><li class="note" id="note_LCL205_456_4"><a class="footnoteCrossrefLink" href="#target_note_LCL205_456_4" title="Click to highlight in text"><sup class="lineRef">4</sup>liberaret (<span class="italic">Ern</span>.)</a></li><script type="text/javascript">document.getElementById('note_LCL205_456_4').style.display = "none";</script><li class="note" id="note_LCL205_456_1"><a class="footnoteCrossrefLink" href="#target_note_LCL205_456_1" title="Click to highlight in text"><sup class="lineRef">1</sup>(<span class="italic">Corr</span>.)</a></li><script type="text/javascript">document.getElementById('note_LCL205_456_1').style.display = "none";</script></ul></section></notes></section>