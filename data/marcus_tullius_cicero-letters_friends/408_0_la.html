<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
multis hospitibus qui ad me ex Asia, in qua tu eras, venerant <span class="br"></span><span class="lineNumber">3</span><span class="br"></span>audire te de glorioso et celeri reditu meo confirmare. si te ratio quaedam Etruscae<a class="footnoteLink" href="#note_LCL216_346_2" id="target_note_LCL216_346_2"><sup>2</sup></a> disciplinae, quam a patre, nobilissimo atque optimo viro, acceperas, non fefellit, ne nos quidem nostra divinatio fallet, quam<a class="footnoteLink" href="#note_LCL216_346_3" id="target_note_LCL216_346_3"><sup>3</sup></a> cum sapientissimorum virorum moni[men]tis<a class="footnoteLink" href="#note_LCL216_346_4" id="target_note_LCL216_346_4"><sup>4</sup></a> atque praeceptis plurimoque, ut tu scis, doctrinae studio tum magno etiam usu <span class="br"></span><span class="lineNumber">4</span><span class="br"></span>tractandae rei publicae magnaque nostrorum temporum varietate consecuti sumus. cui quidem divinationi hoc plus confidimus quod ea nos nihil in his tam obscuris rebus tamque perturbatis umquam omnino fefellit. dicerem quae ante futura dixissem ni vererer ne ex eventis fingere viderer. sed tamen plurimi sunt testes me et initio ne coniungeret se cum Caesare monuisse Pompeium et postea ne seiungeret. coniunctione frangi senatus opes, diiunctione civile bellum excitari videbam. atque utebar familiarissime Caesare, Pompeium faciebam plurimi; sed erat meum consilium cum fidele Pompeio tum salutare utrique.</p>
<span class="br"></span><span class="lineNumber">5</span><span class="br"></span><p>Quae praeterea providerim praetereo; nolo enim hunc de me optime meritum existimare ea me suasisse Pompeio quibus ille si paruisset esset hic quidem clarus in toga et princeps, sed tantas opes quantas nunc habet non haberet. eundum in Hispaniam censui; quod si fecisset, civile bel­lum





</p></section><notes><section class="footnotes"><ul><li class="note" id="note_LCL216_346_2"><a class="footnoteCrossrefLink" href="#target_note_LCL216_346_2" title="Click to highlight in text"><sup class="lineRef">2</sup>iratuscae (ҁ: mira Tusc(a)e R, <span class="italic">Baiter</span>)</a></li><script type="text/javascript">document.getElementById('note_LCL216_346_2').style.display = "none";</script><li class="note" id="note_LCL216_346_3"><a class="footnoteCrossrefLink" href="#target_note_LCL216_346_3" title="Click to highlight in text"><sup class="lineRef">3</sup>nam</a></li><script type="text/javascript">document.getElementById('note_LCL216_346_3').style.display = "none";</script><li class="note" id="note_LCL216_346_4"><a class="footnoteCrossrefLink" href="#target_note_LCL216_346_4" title="Click to highlight in text"><sup class="lineRef">4</sup>(<span class="italic">Kayser</span>)</a></li><script type="text/javascript">document.getElementById('note_LCL216_346_4').style.display = "none";</script></ul></section></notes></section>