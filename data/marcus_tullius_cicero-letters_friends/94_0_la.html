<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
quem ad te miseram. cura, si me diligis, ut valeas et, cum te bene confirmaris, ad nos venias.</p>
<p>Vale.</p>
<p><span class="sc">iiii</span> Id. Apr.</p>
</section>
<section class="div2">
<section class="opener">
41 (XVI.14)
<span class="salute"></span>
</section>
<p class="noindent"><span class="italic">Scr. in Cumano <span class="sc">iii</span> Id. Apr. an. 53</span></p>
<p class="noindent">TULLIUS TIRONI S.</p>
<span class="br"></span><span class="lineNumber">1</span><span class="br"></span><p>Andricus postridie ad me venit quam exspectaram; itaque habui noctem plenam timoris ac miseriae. tuis litteris nihilo sum factus certior quo modo te haberes, sed tamen sum recreatus. ego omni delectatione litterisque omnibus careo, quas ante quam te videro attingere non possum.</p>
<p>Medico mercedis quantum poscet promitti iubeto. id <span class="br"></span><span class="lineNumber">2</span><span class="br"></span>scripsi ad Ummium. audio te animo angi et medicum dicere ex eo te laborare. si me diligis, excita ex somno tuas litteras humanitatemque, propter quam mihi es carissimus. nunc opus est te animo valere ut corpore possis. id cum tua tum mea causa facias a te peto. Acastum retine, quo commodius tibi ministretur. conserva te mihi. dies promissorum adest, quem<a class="footnoteLink" href="#note_LCL205_222_1" id="target_note_LCL205_222_1"><sup>1</sup></a> etiam repraesentabo si adveneris.</p>
<p>Etiam atque etiam vale.</p>
<p><span class="sc">iii</span> Id. h. <span class="sc">vi</span>.</p>
</section><notes><section class="footnotes"><ul><li class="note" id="note_LCL205_222_1"><a class="footnoteCrossrefLink" href="#target_note_LCL205_222_1" title="Click to highlight in text"><sup class="lineRef">1</sup>quae <span class="italic">Man.</span></a></li><script type="text/javascript">document.getElementById('note_LCL205_222_1').style.display = "none";</script></ul></section></notes></section>