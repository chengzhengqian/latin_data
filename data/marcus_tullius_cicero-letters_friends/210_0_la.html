<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
mei praesidi compluris ea quae scirent audacter ad se detulisse; in iis amantissimum sui, summa pietate praeditum fratrem dicere (ea quae is me quoque audiente dicebat) se sollicitatum esse ut regnare vellet; id vivo fratre suo accidere non potuisse; se tamen ante illud tempus eam rem numquam in medium propter periculi metum protulisse. quae cum esset locutus, monui regem ut omnem diligentiam ad se conservandum adhiberet, amicosque [in]<a class="footnoteLink" href="#note_LCL205_454_3" id="target_note_LCL205_454_3"><sup>3</sup></a> patris eius atque avi iudicio probatos hortatus sum regis sui vitam docti casu acerbissimo patris eius omni cura custodiaque defenderent.</p>
<span class="br"></span><span class="lineNumber">7</span><span class="br"></span><p>Cum rex a me equitatum cohortisque de exercitu meo postularet, etsi intellegebam vestro senatus consulto non modo posse me id facere sed etiam debere, tamen, cum res publica postularet propter cottidianos ex Syria nuntios ut quam primum exercitum ad Ciliciae fines adducerem, cumque mihi rex patefactis iam insidiis non egere exercitu populi Romani sed posse &lt;se&gt; suis opibus defendere videretur, illum cohortatus sum ut in sua vita conservanda primum regnare disceret; a quibus perspexisset sibi insidias paratas, in eos uteretur iure regio; poena adficeret eos quos necesse esset, reliquos metu liberaret; praesidio exercitus mei ad eorum qui in culpa essent timorem potius quam ad contentionem uteretur; fore autem ut omnes, quoniam senatus consultum nossent, intellegerent me regi, si opus esset, ex auctoritate vestra praesidio futurum.</p>
<span class="br"></span><span class="lineNumber">8</span><span class="br"></span><p>Ita confirmato illo ex eo loco castra movi. iter in Ciliciam facere institui, cum hac opinione a Cappadocia disceÂ­derem

</p></section><notes><section class="footnotes"><ul><li class="note" id="note_LCL205_454_3"><a class="footnoteCrossrefLink" href="#target_note_LCL205_454_3" title="Click to highlight in text"><sup class="lineRef">3</sup>(<span class="italic">Vict.</span>: iam <span class="italic">Lamb.</span>: etiam <span class="italic">coni. Watt</span>)</a></li><script type="text/javascript">document.getElementById('note_LCL205_454_3').style.display = "none";</script></ul></section></notes></section>