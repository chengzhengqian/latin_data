<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
in Britannia ne ab essedariis decipiaris caveto et (quoniam Medeam coepi agere) illud semper memento:</p>
<p class="lineGroup">
<span class="line indent1">qui ipse sibi sapiens prodesse non quit, nequiquam sapit.</span><span class="linebreak"></span>
<span class="line indent1">Cura ut valeas.</span><span class="linebreak"></span>
</p>
</section>
<section class="div2">
<section class="opener">
28 (VII.7)
<span class="salute"></span>
</section>
<p class="noindent"><span class="italic">Scr. Romae fort. ex. m. Iun. an. 54</span></p>
<p class="noindent">CICERO TREBATIO</p>
<span class="br"></span><span class="lineNumber">1</span><span class="br"></span><p>Ego te commendare non desisto, sed quid proficiam ex te scire cupio. spem maximam habeo in Balbo, ad quem de te diligentissime et saepissime scribo. illud soleo mirari, non me totiens accipere tuas litteras quotiens a Quinto mihi fratre adferantur. in Britannia nihil esse audio neque auri neque argenti; id si ita est, essedum aliquod capias <span class="br"></span><span class="lineNumber">2</span><span class="br"></span>suadeo et ad nos quam primum recurras. sin autem sine Britannia tamen adsequi quod volumus possumus, perfice ut sis in familiaribus Caesaris. multum te in eo frater adiuvabit meus, multum Balbus, sed, mihi crede, tuus pudor et labor plurimum. imperatorem &lt;habes&gt;<a class="footnoteLink" href="#note_LCL205_190_1" id="target_note_LCL205_190_1"><sup>1</sup></a> liberalissimum, aetatem opportunissimam, commendationem certe singularem, ut tibi unum timendum sit ne ipse tibi defuisse videare.</p>
</section><notes><section class="footnotes"><ul><li class="note" id="note_LCL205_190_1"><a class="footnoteCrossrefLink" href="#target_note_LCL205_190_1" title="Click to highlight in text"><sup class="lineRef">1</sup>(<span class="italic">hic Baiter, alii alibi</span>)</a></li><script type="text/javascript">document.getElementById('note_LCL205_190_1').style.display = "none";</script></ul></section></notes></section>