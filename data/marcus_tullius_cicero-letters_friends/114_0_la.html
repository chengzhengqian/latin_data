<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
59 (XIII.40)
<span class="salute"></span>
</section>
<p class="noindent"><span class="italic">Scr. Romae ex. an. 55 vel 54</span></p>
<p class="noindent">M. CICERO S. D. Q. ANCHARIO Q. F. PRO COS.</p>
<p>L. et C. Aurelios L. filios, quibus et ipsis et patre eorum, viro optimo, familiarissime utor, commendo tibi maiorem in modum, adulescentis omnibus optimis artibus ornatos, meos pernecessarios, tua amicitia dignissimos. si ulla mea apud te commendatio valuit, quod scio multas plurimum valuisse, haec ut valeat rogo. quod si eos honorifice liberaliterque tractaris, et tibi gratissimos optimosque adulescentis adiunxeris et mihi gratissimum feceris.</p>
</section>
<section class="div2">
<section class="opener">
60 (XIII.75)
<span class="salute"></span>
</section>
<p class="noindent"><span class="italic">Scr. Romae ex. an. 52 vel in. an. 51</span></p>
<p class="noindent">M. CICERO T. TITIO T. F. LEG. S. D.</p>
<span class="br"></span><span class="lineNumber">1</span><span class="br"></span><p>Etsi non dubito quin apud te mea commendatio prima satis valeat, tamen obsequor homini familiarissimo, C. Avianio Flacco, cuius causa omnia cum cupio tum mehercule etiam debeo. de quo et praesens tecum egi diligenter, cum tu mihi humanissime respondisti, et scripsi ad te accurate antea; sed putat interesse sua me ad te quam saepisÂ­sime


</p></section><notes></notes></section>