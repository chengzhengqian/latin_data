<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
multo ante discesserat, a Quinto fratre impe&lt;t&gt;rari non poterat; quem tamen si reliquissem, dicerent iniqui non me plane post annum, ut senatus voluisset, de provincia decessisse quoniam alterum me reliquissem. fortasse etiam illud adderent, senatum eos voluisse provinciis praeesse qui antea non praefuissent, fratrem meum triennium Asiae praefuisse. denique nunc sollicitus non sum; si fratrem reliquissem, omnia timerem. postremo non tam mea sponte quam potentissimorum duorum exemplo, qui omnis Cassios Antoniosque complexi sunt, hominem<a class="footnoteLink" href="#note_LCL205_424_1" id="target_note_LCL205_424_1"><sup>1</sup></a> adulescentem non tam adlicere volui quam alienare nolui. hoc tu meum consilium laudes necesse est; mutari enim non potest.</p>
<span class="br"></span><span class="lineNumber">5</span><span class="br"></span><p>De Ocella parum ad me plane scripseras et in actis non erat. tuae res gestae ita notae sunt ut trans montem Taurum etiam de Matrinio sit auditum. ego, nisi quid me etesiae morabuntur, celeriter, ut spero, vos videbo.</p>
</section><notes><section class="footnotes"><ul><li class="note" id="note_LCL205_424_1"><a class="footnoteCrossrefLink" href="#target_note_LCL205_424_1" title="Click to highlight in text"><sup class="lineRef">1</sup>nobilem <span class="italic">Ern.</span></a></li><script type="text/javascript">document.getElementById('note_LCL205_424_1').style.display = "none";</script></ul></section></notes></section>