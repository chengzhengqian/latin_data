<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
46 (II.2)
<span class="salute"></span>
</section>
<p class="noindent"><span class="italic">Scr. Romae parte priore an. 53.</span></p>
<p class="noindent">M. CICERO S. D. CURIONI</p>
<p>Gravi teste privatus sum amoris summi erga te mei patre tuo, clarissimo viro; qui cum suis laudibus tum vero te filio superasset omnium fortunam si ei contigisset ut te ante videret quam a vita discederet. sed spero nostram amicitiam non egere testibus. tibi patrimonium di fortunent! me certe habebis cui et carus aeque sis et iucundus ac fuisti patri.</p>
</section>
<section class="div2">
<section class="opener">
47 (II.3)
<span class="salute"></span>
</section>
<p class="noindent"><span class="italic">Scr. Romae parte priore an. 53, ut vid.</span></p>
<p class="noindent">M. CICERO S. D. C. CURIONI</p>
<span class="br"></span><span class="lineNumber">1</span><span class="br"></span><p>Rupae studium non defuit declarandorum munerum tuo nomine, sed nec mihi placuit nec cuiquam tuorum quicquam te absente fieri quod<a class="footnoteLink" href="#note_LCL205_232_1" id="target_note_LCL205_232_1"><sup>1</sup></a> tibi, cum venisses, non esset integrum. equidem &lt;quid&gt; sentiam aut scribam ad te postea pluribus aut, ne ad ea meditere, imparatum te offendam coramque contra istam rationem meam dicam, ut aut te in meam sententiam adducam aut certe testatum


</p></section><notes><section class="footnotes"><ul><li class="note" id="note_LCL205_232_1"><a class="footnoteCrossrefLink" href="#target_note_LCL205_232_1" title="Click to highlight in text"><sup class="lineRef">1</sup>quo <span class="italic">coni. SB</span></a></li><script type="text/javascript">document.getElementById('note_LCL205_232_1').style.display = "none";</script></ul></section></notes></section>