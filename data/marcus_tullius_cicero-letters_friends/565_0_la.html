<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
me scripsisti, et maxime de cos. designatis; quos ego penitus novi, libidinum et languoris plenos, effeminatissimi animi.<a class="footnoteLink" href="#note_LCL230_170_1" id="target_note_LCL230_170_1"><sup>1</sup></a> qui nisi a gubernaculis recesserint, maximum ab <span class="br"></span><span class="lineNumber">2</span><span class="br"></span>universo naufragio periculum est. incredibile est quae ego illos scio oppositis Gallorum castris in aestivis fecisse; quos ille latro, nisi aliquid firmius fuerit, societate vitiorum deleniet. res est aut tribuniciis aut privatis consiliis munienda; nam isti duo vix sunt digni quibus alteri Caesenam, alteri Cossutianarum tabernarum fundamenta credas.</p>
<p>Te, ut dixi, fero &lt;in&gt;<a class="footnoteLink" href="#note_LCL230_170_2" id="target_note_LCL230_170_2"><sup>2</sup></a> oculis. ego vos a. d. <span class="sc">iii</span> Kal. video tuosque oculos, etiam si te veniens in medio foro videro, dissaviabor.</p>
<p>Me ama. vale.</p>
</section>
<section class="div2">
<section class="opener">
353 (XI.5)
<span class="salute"></span>
</section>
<p class="noindent"><span class="italic">Scr. Romae <span class="sc">v</span> Id. Dec. vel paulo post, an. 44</span></p>
<p class="noindent">M. CICERO S. D. D. BRUTO IMP. COS. DESIG.</p>
<span class="br"></span><span class="lineNumber">1</span><span class="br"></span><p>Lupus, familiaris noster, cum a te venisset cumque Romae quosdam dies commoraretur, ego eram in iis locis in quibus maxime tuto me esse arbitrabar. eo factum est ut ad te Lupus sine meis litteris rediret, cum tamen curasset




</p></section><notes><section class="footnotes"><ul><li class="note" id="note_LCL230_170_1"><a class="footnoteCrossrefLink" href="#target_note_LCL230_170_1" title="Click to highlight in text"><sup class="lineRef">1</sup>&lt;et&gt; eff- <span class="italic">Cortius</span></a></li><script type="text/javascript">document.getElementById('note_LCL230_170_1').style.display = "none";</script><li class="note" id="note_LCL230_170_2"><a class="footnoteCrossrefLink" href="#target_note_LCL230_170_2" title="Click to highlight in text"><sup class="lineRef">2</sup>(<span class="italic">Ern</span>.)</a></li><script type="text/javascript">document.getElementById('note_LCL230_170_2').style.display = "none";</script></ul></section></notes></section>