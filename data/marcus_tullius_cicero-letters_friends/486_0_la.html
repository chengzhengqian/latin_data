<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
neque iustioribus de causis commendare possim, faciamque id quod debent facere ii qui religiose et sine ambitione commendant: spondebo enim tibi, vel potius spondeo in meque recipio, eos esse Mâ€™. Curi mores eamque cum probitatem tum etiam humanitatem ut eum et amicitia tua et tam accurata commendatione, si tibi sit cognitus, dignum sis existimaturus. mihi certe gratissimum feceris si intellexero has litteras tantum quantum scribens confidebam apud te pondus habuisse.</p>
</section>
<section class="div2">
<section class="opener">
284 (XIII.18)
<span class="salute"></span>
</section>
<p class="noindent"><span class="italic">Scr. Romae an. 46 vel 45</span></p>
<p class="noindent">CICERO SERVIO S.</p>
<span class="br"></span><span class="lineNumber">1</span><span class="br"></span><p>Non concedam ut Attico nostro, quem elatum laetitia vidi, iucundiores tuae suavissime ad eum et humanissime scriptae litterae fuerint, quam mihi. nam etsi utrique nostrum prope aeque gratae erant, tamen ego admirabar magis te, qui si rogatus aut certe admonitus liberaliter Attico respondisses &lt;gratum mihi fecisses&gt;,<a class="footnoteLink" href="#note_LCL230_12_1" id="target_note_LCL230_12_1"><sup>1</sup></a> quod tamen dubium nobis quin ita futurum fuerit non erat, ultro ad eum scripsisse eique nec opinanti voluntatem tuam tantam per litteras detulisse. de quo non modo rogare te ut eo studiosius mea quoque causa facias non debeo (nihil enim cumulatius fieri potest quam polliceris) sed ne gratias quidem <span class="br"></span><span class="lineNumber">2</span><span class="br"></span>agere, quod tu et ipsius causa et tua sponte feceris. illud tamen dicam, mihi id quod fecisti esse gratissimum. tale enim tuum iudicium de homine eo quem ego unice diligo

</p></section><notes><section class="footnotes"><ul><li class="note" id="note_LCL230_12_1"><a class="footnoteCrossrefLink" href="#target_note_LCL230_12_1" title="Click to highlight in text"><sup class="lineRef">1</sup>(<span class="italic">SB, auct. Lehmann</span>)</a></li><script type="text/javascript">document.getElementById('note_LCL230_12_1').style.display = "none";</script></ul></section></notes></section>