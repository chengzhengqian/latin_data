<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">arbitrabare? tametsi id quidem fecerunt ridicule; quas enim litteras adferebant ut opus aestate facere possent, eas mihi post brumam reddiderunt. sed scito et multo pluris esse qui de tributis recusent quam qui exigi velint et me tamen quod te velle existimem esse facturum. de Appianis hactenus.</p>
<span class="br"></span><span class="lineNumber">4</span><span class="br"></span><p>A Pausania, Lentuli liberto, accenso meo, audivi cum diceret te secum esse questum quod tibi obviam non prodissem. scilicet contempsi te, nec potest fieri me quicquam superbius! cum puer tuus ad me secunda fere vigilia venisset isque te ante lucem Iconium mihi venturum nuntiasset incertumque utra via, cum essent duae, altera &lt;A.&gt;<a class="footnoteLink" href="#note_LCL205_308_1" id="target_note_LCL205_308_1"><sup>1</sup></a> Varronem, tuum familiarissimum, altera Q. Leptam, praefectum fabrum meum, tibi obviam misi. mandavi utrique eorum ut ante ad me recurrerent<a class="footnoteLink" href="#note_LCL205_308_2" id="target_note_LCL205_308_2"><sup>2</sup></a> ut tibi obviam prodire possem. currens Lepta venit mihique nuntiavit te iam castra praetergressum esse. confestim Iconium veni. cetera iam tibi nota sunt. an ego tibi obviam non prodirem, primum Ap. Claudio, deinde imperatori, deinde more maiorum, deinde, quod caput est, amico, &lt;qui&gt;<a class="footnoteLink" href="#note_LCL205_308_3" id="target_note_LCL205_308_3"><sup>3</sup></a> in isto genere multo etiam ambitiosius facere soleam quam honos meus <span class="br"></span><span class="lineNumber">5</span><span class="br"></span>et dignitas postulat? sed haec hactenus. illud idem Pausania dicebat te dixisse: ‘quidni? Appius Lentulo, Lentulus Ampio<a class="footnoteLink" href="#note_LCL205_308_4" id="target_note_LCL205_308_4"><sup>4</sup></a> processit obviam, Cicero Appio noluit.’ quaeso, etiamne tu has ineptias, homo mea sententia summa prudentia, multa etiam doctrina, plurimo rerum usu, addo







</p></section><notes><section class="footnotes"><ul><li class="note" id="note_LCL205_308_1"><a class="footnoteCrossrefLink" href="#target_note_LCL205_308_1" title="Click to highlight in text"><sup class="lineRef">1</sup>(<span class="italic">Purser</span>)</a></li><script type="text/javascript">document.getElementById('note_LCL205_308_1').style.display = "none";</script><li class="note" id="note_LCL205_308_2"><a class="footnoteCrossrefLink" href="#target_note_LCL205_308_2" title="Click to highlight in text"><sup class="lineRef">2</sup>excurrerent (<span class="italic">Ern</span>.)</a></li><script type="text/javascript">document.getElementById('note_LCL205_308_2').style.display = "none";</script><li class="note" id="note_LCL205_308_3"><a class="footnoteCrossrefLink" href="#target_note_LCL205_308_3" title="Click to highlight in text"><sup class="lineRef">3</sup>(<span class="italic">Wes.</span>: cum GR)</a></li><script type="text/javascript">document.getElementById('note_LCL205_308_3').style.display = "none";</script><li class="note" id="note_LCL205_308_4"><a class="footnoteCrossrefLink" href="#target_note_LCL205_308_4" title="Click to highlight in text"><sup class="lineRef">4</sup>appio (<span class="italic">C.F.Hermann</span>)</a></li><script type="text/javascript">document.getElementById('note_LCL205_308_4').style.display = "none";</script></ul></section></notes></section>