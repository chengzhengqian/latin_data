<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
clientium tuorum negotiis ut, quod eius fieri possit, praesentiae tuae desiderium meo labore minuatur.</p>
</section>
<section class="div2">
<section class="opener">
26 (VII.5)
<span class="salute"></span>
</section>
<p class="noindent"><span class="italic">Scr. Romae m. Apr. an. 54</span></p>
<p class="noindent">CICERO CAESARI IMP. S. D.</p>
<span class="br"></span><span class="lineNumber">1</span><span class="br"></span><p>Vide quam mihi persuaserim te me esse alterum, non modo in iis rebus quae ad me ipsum sed etiam in iis quae ad meos pertinent. C. Trebatium cogitaram, quocumque exirem, mecum ducere, ut eum meis omnibus studiis beneficiis quam ornatissimum domum reducerem. sed postea quam et Pompei commoratio diuturnior erat quam putaram et mea quaedam tibi non ignota dubitatio aut impedire profectionem meam videbatur aut certe tardare, vide quid mihi sumpserim: coepi velle ea Trebatium exspectare a te quae sperasset a me, neque mehercule minus ei prolixe de tua voluntate promisi quam eram solitus de mea polliceri.</p>
<span class="br"></span><span class="lineNumber">2</span><span class="br"></span><p>Casus vero mirificus quidam intervenit quasi vel testis opinionis meae vel sponsor humanitatis tuae. nam cum de hoc ipso Trebatio cum Balbo nostro loquerer accuratius domi meae, litterae mihi dantur a te, quibus in extremis


</p></section><notes></notes></section>