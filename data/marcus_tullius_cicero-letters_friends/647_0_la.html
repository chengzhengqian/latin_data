<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
407 (X.20)
<span class="salute"></span>
</section>
<p class="noindent"><span class="italic">Scr. Romae <span class="sc">iv</span> Kal. Iun. an. 43</span></p>
<p class="noindent">CICERO PLANCO</p>
<span class="br"></span><span class="lineNumber">1</span><span class="br"></span><p>Ita erant omnia quae istim adferebantur incerta ut quid ad te scriberem non occurreret. modo enim quae vellemus de Lepido, modo contra nuntiabantur. de te tamen fama constans, nec decipi posse nec vinci. quorum alterius Fortuna partem habet quandam, alterum proprium est prudentiae tuae.</p>
<span class="br"></span><span class="lineNumber">2</span><span class="br"></span><p>Sed accepi litteras a collega tuo datas Id. Mai. in quibus erat te ad se scripsisse a Lepido non recipi Antonium; quod erit certius si tu ad nos idem scripseris. sed minus audes fortasse propter inanem laetitiam litterarum superiorum. verum ut errare, mi Plance, potuisti<a class="footnoteLink" href="#note_LCL230_334_1" id="target_note_LCL230_334_1"><sup>1</sup></a> (quis enim id effugerit?), sic decipi te non potuisse quis non videt? nunc vero etiam [iam]<a class="footnoteLink" href="#note_LCL230_334_2" id="target_note_LCL230_334_2"><sup>2</sup></a> erroris causa sublata est; culpa enim illa ‘bis ad eundem’ vulgari reprehensa proverbio est. sin ut scripsisti ad collegam ita se res habet, omni cura liberati sumus; nec tamen erimus prius quam ita esse tu nos feceris certiores.</p>
<span class="br"></span><span class="lineNumber">3</span><span class="br"></span><p>Mea quidem, ut ad te saepius scripsi, haec sententia est, qui reliquias huius belli oppresserit, eum totius belli confectorem fore; quem te et opto esse et confido futurum. studia mea erga te, quibus certe nulla esse maiora potuerunt, tibi tam grata esse quam ego putavi fore minime



</p></section><notes><section class="footnotes"><ul><li class="note" id="note_LCL230_334_1"><a class="footnoteCrossrefLink" href="#target_note_LCL230_334_1" title="Click to highlight in text"><sup class="lineRef">1</sup>voluisti (<span class="italic">Man</span>.)</a></li><script type="text/javascript">document.getElementById('note_LCL230_334_1').style.display = "none";</script><li class="note" id="note_LCL230_334_2"><a class="footnoteCrossrefLink" href="#target_note_LCL230_334_2" title="Click to highlight in text"><sup class="lineRef">2</sup>(<span class="italic">Man</span>.)</a></li><script type="text/javascript">document.getElementById('note_LCL230_334_2').style.display = "none";</script></ul></section></notes></section>