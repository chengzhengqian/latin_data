<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

firmum fore. libros compone; indicem cum Metrodoro libebit, quoniam eius arbitratu vivendum est. cum holitore ut videtur. tu potes Kalendis spectare gladiatores, postridie redire, et ita censeo; verum ut videbitur. cura te, si me amas, diligenter.</p>
<p>Vale.</p>
</section>
<section class="div2">
<section class="opener">
221 (VI.22)
<span class="salute"></span>
</section>
<p class="noindent"><span class="italic">Scr. Romae m. Mai., ut vid., an. 46</span></p>
<p class="noindent">CICERO DOMITIO</p>
<span class="br"></span><span class="lineNumber">1</span><span class="br"></span><p>Non ea res me deterruit quo minus, postea quam in Italiam venisti, litteras ad te mitterem quod tu ad me nullas miseras, sed quia nec quid tibi pollicerer ipse egens rebus omnibus nec quid suaderem, cum mihimet ipsi consilium deesset, nec quid consolationis adferrem in tantis malis reperiebam. haec quamquam nihilo meliora sunt nunc [etiam]<a class="footnoteLink" href="#note_LCL216_298_1" id="target_note_LCL216_298_1"><sup>1</sup></a> atque etiam multo desperatiora, tamen inanis esse meas litteras quam nullas malui.</p>
<span class="br"></span><span class="lineNumber">2</span><span class="br"></span><p>Ego si te intellegerem plus conatum esse suscipere rei publicae causa muneris quam quantum praestare potuisses, tamen, quibuscumque rebus possem, ad eam condicionem te vivendi quae daretur quaeque<a class="footnoteLink" href="#note_LCL216_298_2" id="target_note_LCL216_298_2"><sup>2</sup></a> esset hortarer.



</p></section><notes><section class="footnotes"><ul><li class="note" id="note_LCL216_298_1"><a class="footnoteCrossrefLink" href="#target_note_LCL216_298_1" title="Click to highlight in text"><sup class="lineRef">1</sup>(<span class="italic">Lamb</span>.)</a></li><script type="text/javascript">document.getElementById('note_LCL216_298_1').style.display = "none";</script><li class="note" id="note_LCL216_298_2"><a class="footnoteCrossrefLink" href="#target_note_LCL216_298_2" title="Click to highlight in text"><sup class="lineRef">2</sup>quique (“Å: quaecumque <span class="italic">C.F.W.Mueller</span>)</a></li><script type="text/javascript">document.getElementById('note_LCL216_298_2').style.display = "none";</script></ul></section></notes></section>