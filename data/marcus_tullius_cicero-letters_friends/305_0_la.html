<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
174 (XV.15)
<span class="salute"></span>
</section>
<p class="noindent"><span class="italic">Scr. Brundisii m. Sext. an. 47</span></p>
<p class="noindent">M. CICERO S. D. C. CASSIO</p>
<span class="br"></span><span class="lineNumber">1</span><span class="br"></span><p>Etsi uterque nostrum spe pacis et odio civilis sanguinis abesse a belli &lt;non&gt;<a class="footnoteLink" href="#note_LCL216_140_1" id="target_note_LCL216_140_1"><sup>1</sup></a> necessari[a]<a class="footnoteLink" href="#note_LCL216_140_2" id="target_note_LCL216_140_2"><sup>2</sup></a> pertinacia voluit, tamen, quoniam eius consili princeps ego fuisse videor, plus fortasse tibi praestare ipse debeo quam a te exspectare; etsi, ut saepe soleo mecum recordari, sermo familiaris meus tecum et item mecum tuus adduxit utrumque nostrum ad id consilium ut uno proelio putaremus, si non totam causam, at certe nostrum iudicium definiri convenire. neque quisquam hanc nostram sententiam vere umquam reprehendit praeter eo&lt;s&gt; qui arbitrantur melius esse deleri omnino rem publicam quam imminutam et debilitatam manere. ego autem ex interitu eius nullam spem scilicet mihi proponebam, ex reliqui&lt;i&gt;s magnam.</p>
<span class="br"></span><span class="lineNumber">2</span><span class="br"></span><p>Sed ea sunt consecuta ut magis mirum sit accidere illa potuisse quam nos non vidisse ea futura nec, homines cum essemus, divinare potuisse. equidem fateor meam coniecturam hanc fuisse, ut illo quasi quodam fatali proelio facto et victores communi saluti consuli<a class="footnoteLink" href="#note_LCL216_140_3" id="target_note_LCL216_140_3"><sup>3</sup></a> vellent et victi suae; utrumque autem positum esse arbitrabar in celeritate victoris. quae si fuisset, eandem clementiam experta esset Africa quam cognovit Asia, quam etiam Achaia te,<a class="footnoteLink" href="#note_LCL216_140_4" id="target_note_LCL216_140_4"><sup>4</sup></a> ut opinor, ipso legato ac deprecatore. amissis autem temporibus, quae plurimum valent, praesertim in bellis civilibus, interÂ­positus




</p></section><notes><section class="footnotes"><ul><li class="note" id="note_LCL216_140_1"><a class="footnoteCrossrefLink" href="#target_note_LCL216_140_1" title="Click to highlight in text"><sup class="lineRef">1</sup>(<span class="italic">Madvig</span>)</a></li><script type="text/javascript">document.getElementById('note_LCL216_140_1').style.display = "none";</script><li class="note" id="note_LCL216_140_2"><a class="footnoteCrossrefLink" href="#target_note_LCL216_140_2" title="Click to highlight in text"><sup class="lineRef">2</sup>(<span class="italic">Graevius</span>)</a></li><script type="text/javascript">document.getElementById('note_LCL216_140_2').style.display = "none";</script><li class="note" id="note_LCL216_140_3"><a class="footnoteCrossrefLink" href="#target_note_LCL216_140_3" title="Click to highlight in text"><sup class="lineRef">3</sup>consule (<span class="italic">Man</span>.)</a></li><script type="text/javascript">document.getElementById('note_LCL216_140_3').style.display = "none";</script><li class="note" id="note_LCL216_140_4"><a class="footnoteCrossrefLink" href="#target_note_LCL216_140_4" title="Click to highlight in text"><sup class="lineRef">4</sup>et (<span class="italic">Gron</span>.)</a></li><script type="text/javascript">document.getElementById('note_LCL216_140_4').style.display = "none";</script></ul></section></notes></section>