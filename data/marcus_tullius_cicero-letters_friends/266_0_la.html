<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
136 (XIII.62)
<span class="salute"></span>
</section>
<p class="noindent"><span class="italic">Scr. in Cilicia an. 51 vel 50</span></p>
<p class="noindent">M. CICERO S. D. P. SILIO PRO PR.</p>
<p>Et in Atili negotio te amavi (cum enim sero venissem, tamen honestum equitem Romanum beneficio tuo conservavi) et mehercule semper sic in animo habui, te in meo aere esse propter Lamiae nostri coniunctionem et singularem necessitudinem. itaque primum tibi ago gratias quod me omni molestia liberas, deinde impudentia prosequor, sed idem sarciam; te enim semper sic colam et tuebor ut quem diligentissime.</p>
<p>Quintum fratrem meum, si me diligis, eo numero cura ut habeas quo me. ita magnum beneficium tuum magno cumulo auxeris.</p>
</section>
<section class="div2">
<section class="opener">
137 (XIII.63)
<span class="salute"></span>
</section>
<p class="noindent"><span class="italic">Scr. fort. Laodiceae prid. Non. Apr. an. 50</span></p>
<p class="noindent">M. CICERO S. D. P. SILIO PRO PR.</p>
<span class="br"></span><span class="lineNumber">1</span><span class="br"></span><p>Non putavi fieri posse ut mihi verba deessent, sed tamen in M. Laenio commendando desunt. itaque rem tibi exponam paucis verbis, sed<a class="footnoteLink" href="#note_LCL216_62_1" id="target_note_LCL216_62_1"><sup>1</sup></a> tamen ut plane perspicere possis voluntatem meam. incredibile est quanti faciamus


</p></section><notes><section class="footnotes"><ul><li class="note" id="note_LCL216_62_1"><a class="footnoteCrossrefLink" href="#target_note_LCL216_62_1" title="Click to highlight in text"><sup class="lineRef">1</sup>ita <span class="italic">Lamb.</span>: sic <span class="italic">Bengel</span></a></li><script type="text/javascript">document.getElementById('note_LCL216_62_1').style.display = "none";</script></ul></section></notes></section>