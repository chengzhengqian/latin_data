<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
moribus suaque humanitate ut sine cuiusquam commendatione diligeretur abs te non minus quam et a me et a <span class="br"></span><span class="lineNumber">2</span><span class="br"></span>ceteris suis familiaribus. sed cum illum abesse putem, commendo tibi in maiorem modum domum eius, quae est Sicyone, remque familiarem, maxime C. Avianium Hammonium, libertum eius, quem quidem tibi etiam suo nomine commendo. nam cum propterea mihi est probatus quod est in patronum suum officio et fide singulari, tum etiam in me ipsum magna officia contulit mihique molestissimis temporibus ita fideliter benevoleque praesto fuit ut si a me manumissus esset. itaque peto a te ut eum [Hammonium]<a class="footnoteLink" href="#note_LCL230_20_3" id="target_note_LCL230_20_3"><sup>3</sup></a> et in patroni eius negotio sic tueare ut eius procuratorem quem tibi commendo et ipsum suo nomine diligas habeasque in numero tuorum. hominem pudentem et officiosum cognosces et dignum qui a te diligatur.</p>
<p>Vale.</p>
</section>
<section class="div2">
<section class="opener">
288 (XIII.22)
<span class="salute"></span>
</section>
<p class="noindent"><span class="italic">Scr. Romae an. 46 vel 45</span></p>
<p class="noindent">CICERO SERVIO S.</p>
<span class="br"></span><span class="lineNumber">1</span><span class="br"></span><p>T. Manlium, qui negotiatur Thespiis, vehementer diligo. nam et semper me coluit diligentissimeque observavit et a studiis nostris non abhorret. accedit eo quod Varro Murena magno opere eius causa vult omnia; qui ita existimavit, etsi suis litteris, quibus tibi Manlium commendabat, valde confideret, tamen mea commendatione aliquid

</p></section><notes><section class="footnotes"><ul><li class="note" id="note_LCL230_20_3"><a class="footnoteCrossrefLink" href="#target_note_LCL230_20_3" title="Click to highlight in text"><sup class="lineRef">3</sup>(<span class="italic">Man</span>.)*</a></li><script type="text/javascript">document.getElementById('note_LCL230_20_3').style.display = "none";</script></ul></section></notes></section>