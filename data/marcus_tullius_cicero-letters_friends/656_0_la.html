<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
faciliora; sin aliter, magnum negotium. cuius exitum non extimesco. tuae partes sunt. ego plus quam feci facere non possum. te tamen, id quod spero, omnium maximum et clarissimum videre cupio.</p>
</section>
<section class="div2">
<section class="opener">
414 (X.23)
<span class="salute"></span>
</section>
<p class="noindent"><span class="italic">Scr. Cularone <span class="sc">viii</span> Id. Iun. an. 43</span></p>
<p class="noindent">PLANCUS CICERONI</p>
<span class="br"></span><span class="lineNumber">1</span><span class="br"></span><p>Numquam mehercules, mi Cicero, me paenitebit maxima pericula pro patria subire dum, si quid acciderit mihi, a reprehensione temeritatis absim. confiterer imprudentia me lapsum si umquam Lepido ex animo credidissem; credulitas enim error est magis quam culpa, et quidem in optimi cuiusque mentem facillime irrepit. sed ego non hoc vitio paene sum deceptus; Lepidum enim pulchre noram. quid ergo est? pudor me, qui in bello maxime est periculosus, hunc casum co&lt;e&gt;git subire. nam si uno loco essem, verebar ne cui obtrectatorum viderer et nimium pertinaciter Lepido offensus et mea patientia etiam alere bellum.</p>
<span class="br"></span><span class="lineNumber">2</span><span class="br"></span><p>Itaque copias prope in conspectum Lepidi Antonique adduxi quadragintaque milium passuum spatio relicto consedi, eo consilio ut vel celeriter accedere vel salutariter recipere me possem. adiunxi haec in loco eligendo, flumen oppositum ut haberem in quo mora transitus esset, VoconÂ­tii

</p></section><notes></notes></section>