<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<span class="br"></span><span class="lineNumber">10</span><span class="br"></span><p>De villa Seliciana et curasti diligenter et scripsisti facetissime. itaque puto me praetermissurum; salis enim satis est, salinorum<a class="footnoteLink" href="#note_LCL216_206_11" id="target_note_LCL216_206_11"><sup>11</sup></a> parum.</p>
</section>
<section class="div2">
<section class="opener">
191 (IX.18)
<span class="salute"></span>
</section>
<p class="noindent"><span class="italic">Scr. in Tusculano paulo ante <span class="sc">vii</span> Kal. Sext. an. 46</span></p>
<p class="noindent">CICERO S. D. PAETO</p>
<span class="br"></span><span class="lineNumber">1</span><span class="br"></span><p>Cum essem otiosus in Tusculano propterea quod discipulos obviam miseram, ut eadem me quam maxime conciliarent familiari suo, accepi tuas litteras plenissimas suavitatis; ex quibus intellexi probari tibi meum consilium,<a class="footnoteLink" href="#note_LCL216_206_1" id="target_note_LCL216_206_1"><sup>1</sup></a> quod, ut Dionysius tyrannus, cum Syracusis pulsus esset, Corinthi dicitur ludum aperuisse, sic ego sublatis iudiciis, <span class="br"></span><span class="lineNumber">2</span><span class="br"></span>amisso regno forensi ludum quasi habere coeperim. quid quaeris? me quoque delectat consilium. multa enim consequor: primum, id quod maxime nunc opus est, munio me ad haec tempora. id cuius modi sit nescio; tantum video, nullius adhuc consilium me huic anteponere, nisi forte mori melius fuit. in lectulo, fateor, sed non accidit; in acie



</p></section><notes><section class="footnotes"><ul><li class="note" id="note_LCL216_206_11"><a class="footnoteCrossrefLink" href="#target_note_LCL216_206_11" title="Click to highlight in text"><sup class="lineRef">11</sup>sann&lt;i&gt;onum MDV: sanniorum H (<span class="italic">SB</span>)</a></li><script type="text/javascript">document.getElementById('note_LCL216_206_11').style.display = "none";</script><li class="note" id="note_LCL216_206_1"><a class="footnoteCrossrefLink" href="#target_note_LCL216_206_1" title="Click to highlight in text"><sup class="lineRef">1</sup>consilio (<span class="italic">Ern</span>.)</a></li><script type="text/javascript">document.getElementById('note_LCL216_206_1').style.display = "none";</script></ul></section></notes></section>