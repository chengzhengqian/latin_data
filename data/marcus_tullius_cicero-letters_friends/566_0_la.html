<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">


tuas ad me perferendas. Romam autem veni a.d. <span class="sc">v</span> Id.<a class="footnoteLink" href="#note_LCL230_172_1" id="target_note_LCL230_172_1"><sup>1</sup></a> Dec., nec habui quicquam antiquius quam ut Pansam statim convenirem; ex quo ea de te cognovi quae maxime optabam.</p>
<p>Qua re hortatione tu quidem non eges, si ne in illa quidem re quae a te gesta est post hominum memoriam <span class="br"></span><span class="lineNumber">2</span><span class="br"></span>maxima hortatorem desiderasti. illud tamen breviter significandum videtur, populum Romanum omnia a te exspectare atque in te aliquando reciperandae libertatis omnem spem ponere. tu si dies noctesque memineris, quod te facere certo scio, quantam rem gesseris, non obliviscere profecto quantae tibi etiam nunc gerendae sint. si enim iste provinciam nactus erit, cui quidem ego semper amicus fui ante quam illum intellexi non modo aperte sed etiam libenter cum re publica bellum gerere, spem reliquam nullam video salutis.</p>
<span class="br"></span><span class="lineNumber">3</span><span class="br"></span><p>Quam ob rem te obsecro, iisdem precibus quibus senatus populusque Romanus, ut in perpetuum rem publicam dominatu regio liberes, ut principiis consentiant exitus. tuum est hoc munus, tuae partes; a te hoc civitas, vel omnes potius gentes, non exspectant solum sed etiam postulant. quamquam, cum hortatione non egeas, ut supra scripsi, non utar ea pluribus verbis; faciam illud quod meum est, ut tibi omnia mea officia, studia, curas, cogitationes &lt;in res omnis&gt;<a class="footnoteLink" href="#note_LCL230_172_2" id="target_note_LCL230_172_2"><sup>2</sup></a> pollicear quae ad tuam laudem et gloriam pertinebunt. quam ob rem velim tibi ita persuadeas, me cum rei publicae causa, quae mihi vita mea est carior, tum quod tibi ipsi faveam tuamque dignitatem


</p></section><notes><section class="footnotes"><ul><li class="note" id="note_LCL230_172_1"><a class="footnoteCrossrefLink" href="#target_note_LCL230_172_1" title="Click to highlight in text"><sup class="lineRef">1</sup><span class="sc">v</span> (<span class="italic">melius</span> <span class="sc">xv</span>) Kal. <span class="italic">Ruete</span></a></li><script type="text/javascript">document.getElementById('note_LCL230_172_1').style.display = "none";</script><li class="note" id="note_LCL230_172_2"><a class="footnoteCrossrefLink" href="#target_note_LCL230_172_2" title="Click to highlight in text"><sup class="lineRef">2</sup>(<span class="italic">Andresen</span>)</a></li><script type="text/javascript">document.getElementById('note_LCL230_172_2').style.display = "none";</script></ul></section></notes></section>