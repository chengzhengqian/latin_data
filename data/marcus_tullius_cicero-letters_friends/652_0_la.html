<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
Sardinia, et Brutum accersant necne, et mihi stipendium dent an decernant!<a class="footnoteLink" href="#note_LCL230_344_1" id="target_note_LCL230_344_1"><sup>1</sup></a> ad senatum litteras misi. crede mihi, nisi ista omnia fiunt quem ad modum scribo, magnum nos omnis adituros periculum. rogo te, videte quibus hominibus negotium detis qui ad me legiones adducant. et fide opus est et celeritate.</p>
<p><span class="sc">iii</span> Non. Iun. ex castris.</p>
</section>
<section class="div2">
<section class="opener">
411 (XI.21)
<span class="salute"></span>
</section>
<p class="noindent"><span class="italic">Scr. Romae prid. Non. Iun. an. 43</span></p>
<p class="noindent">M. CICERO S. D. D. BRUTO IMP. COS. DESIG.</p>
<span class="br"></span><span class="lineNumber">1</span><span class="br"></span><p>Di isti Segulio male faciant, homini nequissimo omnium qui sunt, qui fuerunt, qui futuri sunt! quid? tu illum tecum solum aut cum Caesare? qui neminem praetermiserit quicum loqui potuerit cui non eadem ista dixerit. te tamen, mi Brute, sic amo ut debeo quod istud quicquid esset nugarum me scire voluisti. signum enim magnum amoris dedisti.</p>
<span class="br"></span><span class="lineNumber">2</span><span class="br"></span><p>Nam quod idem Segulius veteranos queri quod tu et Caesar in decem viris non essetis, utinam ne ego quidem essem! quid enim molestius? sed tamen, cum ego sensissem de iis qui exercitus haberent sententiam ferri oportere, idem illi qui solent reclamarunt. itaque excepti etiam estis, me vehementer repugnante. quocirca Segulium neglegamus; qui res novas quaerit, non quo veterem comederit


</p></section><notes><section class="footnotes"><ul><li class="note" id="note_LCL230_344_1"><a class="footnoteCrossrefLink" href="#target_note_LCL230_344_1" title="Click to highlight in text"><sup class="lineRef">1</sup>denegent <span class="italic">coni. SB</span> (<span class="italic">pro</span> dent <span class="italic">Mend.</span>)</a></li><script type="text/javascript">document.getElementById('note_LCL230_344_1').style.display = "none";</script></ul></section></notes></section>