<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
velit quo firmiores existimentur suae, si ea praedia dividentur quae ipse Caesar vendidit, quae tandem in eius venditionibus esse poterit auctoritas?</p>
<span class="br"></span><span class="lineNumber">3</span><span class="br"></span><p>Sed hoc quale sit tu pro tua prudentia considerabis. ego te plane rogo, atque ita ut maiore studio, iustiore de causa, magis ex animo rogare nihil possim, ut Albanio parcas, praedia Laberiana ne attingas. magna me adfeceris non modo laetitia sed etiam quodam modo gloria si P. Sestius homini maxime necessario satis fecerit per me, ut ego illi uni plurimum debeo.<a class="footnoteLink" href="#note_LCL230_86_3" id="target_note_LCL230_86_3"><sup>3</sup></a> quod ut facias te vehementer etiam atque etiam rogo; maius mihi dare beneficium nullum potes. id mihi intelleges esse gratissimum.</p>
</section>
<section class="div2">
<section class="opener">
322 (VI.15)
<span class="salute"></span>
</section>
<p class="noindent"><span class="italic">Scr. Romae an. incerto</span></p>
<p class="noindent">CICERO BASILO<a class="footnoteLink" href="#note_LCL230_86_1" id="target_note_LCL230_86_1"><sup>1</sup></a> S.</p>
<p>Tibi gratulor, mihi gaudeo. te amo, tua tueor. a te amari et quid agas quidque agatur certior fieri volo.</p>
</section><notes><section class="footnotes"><ul><li class="note" id="note_LCL230_86_3"><a class="footnoteCrossrefLink" href="#target_note_LCL230_86_3" title="Click to highlight in text"><sup class="lineRef">3</sup>debeam (<span class="italic">Ern</span>.)</a></li><script type="text/javascript">document.getElementById('note_LCL230_86_3').style.display = "none";</script><li class="note" id="note_LCL230_86_1"><a class="footnoteCrossrefLink" href="#target_note_LCL230_86_1" title="Click to highlight in text"><sup class="lineRef">1</sup>Basilio (<span class="italic">Lamb</span>.)</a></li><script type="text/javascript">document.getElementById('note_LCL230_86_1').style.display = "none";</script></ul></section></notes></section>