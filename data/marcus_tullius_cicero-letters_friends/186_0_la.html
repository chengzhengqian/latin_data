<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
statu quam diligentissime perscribas; ea enim certissima putabo quae ex te cognoro.</p>
</section>
<section class="div2">
<section class="opener">
91 (VIII.11)
<span class="salute"></span>
</section>
<p class="noindent"><span class="italic">Scr. Romae med., ut vid., m. Apr. an. 50</span></p>
<p class="noindent">CAELIUS CICERONI S.</p>
<span class="br"></span><span class="lineNumber">1</span><span class="br"></span><p>Non diu sed acriter nos tuae supplicationes torserunt; incideramus enim in difficilem nodum. nam Curio, tui cupidissimus, cui omnibus rationibus comitiales eripiantur, negabat se ullo modo pati posse decerni supplicationes, ne quod furore Paulli adeptus esset boni sua culpa videretur amisisse et praevaricator causae publicae existimaretur. itaque ad pactionem descendimus et confirmarunt consules se his supplicationibus in hunc annum non usuros. plane quod utrisque consulibus gratias agas est, Paullo magis certe; nam Marcellus sic respondit ei, spem in istis supplicationibus non habere, Paullus se omnino in hunc annum non edicturum.</p>
<span class="br"></span><span class="lineNumber">2</span><span class="br"></span><p>Renuntiatum nobis erat Hirrum diutius dicturum. prendimus eum; non modo non fecit sed, cum de hosti&lt;i&gt;s ageretur et posset rem impedire si ut numeraretur postuÂ­laret,



</p></section><notes></notes></section>