<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
389 (X.13)
<span class="salute"></span>
</section>
<p class="noindent"><span class="italic">Scr. Romae c. <span class="sc">v</span> Id. Mai. an. 43</span></p>
<p class="noindent">CICERO PLANCO</p>
<span class="br"></span><span class="lineNumber">1</span><span class="br"></span><p>Ut primum potestas data est augendae dignitatis tuae, nihil praetermisi in te ornando quod positum esset aut in praemio virtutis aut in honore verborum. id ex ipso senatus consulto poteris cognoscere; ita enim est perscriptum ut a me de scripto dicta sententia est. quam senatus frequens <span class="br"></span><span class="lineNumber">2</span><span class="br"></span>secutus est summo studio magnoque consensu. ego quamquam ex tuis litteris quas mihi misisti perspexeram te magis iudicio bonorum quam insignibus gloriae delectari, tamen considerandum nobis existimavi, etiam si tu nihil postulares, quantum tibi a re publica deberetur. tu contexes extrema cum primis. qui enim M. Antonium oppresserit, is bellum confecerit. itaque Homerus non Aiacem nec Achillem sed Ulixem appellavit πτολιπόρρθιον.</p>
</section>
<section class="div2">
<section class="opener">
390 (X.15)
<span class="salute"></span>
</section>
<p class="noindent"><span class="italic">Scr. in castris in Gallia Narbonensi cis Isaram c. <span class="sc">v</span> Id. Mai. an. 43</span></p>
<p class="noindent">PLANCUS CICERONI</p>
<span class="br"></span><span class="lineNumber">1</span><span class="br"></span><p>His litteris scriptis quae postea accidissent, scire te ad rem publicam putavi pertinere. sedulitas mea, ut spero, et

</p></section><notes></notes></section>