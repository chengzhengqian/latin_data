<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<span class="br"></span><span class="lineNumber">2</span><span class="br"></span><p>Quod si Romae fuisses, etiam salutem A. Caecinae essemus, ut opinio mea fert, per te consecuti; de qua tamen magnam spem habemus freti clementia collegae tui. nunc, quoniam tuam iustitiam secutus tutissimum sibi portum provinciam istam duxit esse, etiam atque etiam te rogo atque oro ut eum et in reliqui&lt;i&gt;s veteris negotiationis colligendis iuves et ceteris rebus tegas atque tueare. hoc mihi gratius facere nihil potes.</p>
</section>
<section class="div2">
<section class="opener">
239 (VI.5)
<span class="salute"></span>
</section>
<p class="noindent"><span class="italic">Scr. Romae fort. m. Ian. an. 45</span></p>
<p class="noindent">M. CICERO S. D. A. CAECINAE</p>
<span class="br"></span><span class="lineNumber">1</span><span class="br"></span><p>Quotienscumque filium tuum vidi (video autem fere cottidie) polliceor ei studium quidem meum et operam sine ulla exceptione aut laboris aut occupationis aut temporis, gratiam autem atque auctoritatem cum hac exceptione, quantum valeam quantumque possim.</p>
<p>Liber tuus et lectus est et legitur a me diligenter et custoditur diligentissime. res et fortunae tuae mihi maximae curae sunt. quae quidem cottidie faciliores mihi et meliores videntur multisque video magnae esse curae; quorum de studio et de sua spe filium ad te perscripsisse certo scio.</p>
<span class="br"></span><span class="lineNumber">2</span><span class="br"></span><p>Iis autem de rebus quas coniectura consequi possumus non mihi sumo ut plus ipse prospiciam quam te videre atque intellegere mihi persuaserim. sed tamen, quia fieri


</p></section><notes></notes></section>