<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

liberos, parentis occisos actione<a class="footnoteLink" href="#note_LCL216_436_1" id="target_note_LCL216_436_1"><sup>1</sup></a> expostulant? si mehercules Appi os haberem, in cuius locum suffectus sum, tamen hoc sustinere non possem. quid ergo est? faciam omnia sedulo quae te sciam velle. defenditur a Q. Volusio, tuo discipulo, si forte ea res poterit adversarios fugare. in eo maxima spes est.</p>
<span class="br"></span><span class="lineNumber">3</span><span class="br"></span><p>Nos, si quid erit istic opus, defendes.</p>
</section>
<section class="div2">
<section class="opener">
260 (VII.24)
<span class="salute"></span>
</section>
<p class="noindent"><span class="italic">Scr. in Tusculano <span class="sc">xi</span> vel <span class="sc">x</span> Kal. Sept. an. 45</span></p>
<p class="noindent">M. CICERO S. D. M. FABIO GALLO</p>
<span class="br"></span><span class="lineNumber">1</span><span class="br"></span><p>Amoris quidem tui, quoquo me verti, vestigia, vel proxime de Tigellio; sensi enim ex litteris tuis valde te laborasse. amo igitur voluntatem. sed pauca de re. Cipius, opinor, olim ‘non omnibus dormio.’ sic ego non omnibus, mi Galle, servio. etsi quae est haec servitus? olim, cum regnare existimabamur, non tam ab ullis quam hoc tempore observor a familiarissimis Caesaris omnibus praeter istum. id ego in lucris pono, non ferre hominem pestilentiorem





</p></section><notes><section class="footnotes"><ul><li class="note" id="note_LCL216_436_1"><a class="footnoteCrossrefLink" href="#target_note_LCL216_436_1" title="Click to highlight in text"><sup class="lineRef">1</sup>actiones (<span class="italic">Rut</span>.)</a></li><script type="text/javascript">document.getElementById('note_LCL216_436_1').style.display = "none";</script></ul></section></notes></section>