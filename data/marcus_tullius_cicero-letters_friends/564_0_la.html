<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
351 (XVI.26)
<span class="salute"></span>
</section>
<p class="noindent"><span class="italic">Scr. loco et an. incerto</span></p>
<p class="noindent">Q. CICERO<a class="footnoteLink" href="#note_LCL230_168_1" id="target_note_LCL230_168_1"><sup>1</sup></a> TIRONI SUO P. S. D.</p>
<span class="br"></span><span class="lineNumber">1</span><span class="br"></span><p>Verberavi te cogitationis tacito dumtaxat convicio quod fasciculus alter ad me iam sine tuis litteris perlatus est. non potes effugere huius culpae poenam te patrono; Marcus est adhibendus, isque diu et multis lucubrationibus commentata oratione vide ut probare possit te non peccasse. <span class="br"></span><span class="lineNumber">2</span><span class="br"></span>plane te rogo, sic ut olim matrem nostram facere memini, quae lagonas etiam inanis obsignabat ne dicerentur inanes aliquae fuisse quae furtim essent exsiccatae, sic tu, etiam si quod scribas non habebis, scribito tamen, ne furtum cessationis quaesivisse videaris. valde enim mi semper et vera et dulcia tuis epistulis nuntiantur.</p>
<p>Ama nos et vale.</p>
</section>
<section class="div2">
<section class="opener">
352 (XVI.27)
<span class="salute"></span>
</section>
<p class="noindent"><span class="italic">Scr. fort. in Gallia Cisalpina ex. m. Dec. an. 44</span></p>
<p class="noindent">Q. CICERO TIRONI SUO S. P. D.</p>
<span class="br"></span><span class="lineNumber">1</span><span class="br"></span><p>Mirificam mi verberationem cessationis epistula dedisti. nam quae parcius frater perscripserat, verecundia videlicet et properatione, ea tu sine adsentatione ut erant ad


</p></section><notes><section class="footnotes"><ul><li class="note" id="note_LCL230_168_1"><a class="footnoteCrossrefLink" href="#target_note_LCL230_168_1" title="Click to highlight in text"><sup class="lineRef">1</sup>Q. MDH: Cicero V (“Å)*</a></li><script type="text/javascript">document.getElementById('note_LCL230_168_1').style.display = "none";</script></ul></section></notes></section>