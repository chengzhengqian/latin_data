<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
beluae cum genere humano societatem.</p>
<span class="br"></span><span class="lineNumber">4</span><span class="br"></span><p>His ego tamen diebus, ludis scaenicis, ne forte videar tibi non modo beatus sed liber omnino fuisse, dirupi me paene in iudicio Galli Canini, familiaris tui. quod si tam facilem populum haberem quam Aesopus habuit, libenter mehercule artem desinerem tecumque et cum similibus nostri viverem. nam me cum antea taedebat, cum et aetas et a&lt;m&gt;bitio me hortabatur et licebat denique quem nolebam non defendere, tum vero hoc tempore vita nulla est. neque enim fructum ullum laboris exspecto et cogor non numquam homines non optime de me meritos rogatu eorum qui bene meriti sunt defendere.</p>
<span class="br"></span><span class="lineNumber">5</span><span class="br"></span><p>Itaque quaero causas omnis aliquando vivendi arbitratu meo teque et istam rationem oti tui et laudo vehementer et probo, quodque nos minus intervisis, hoc fero animo aequiore quod, si Romae esses, tamen neque nos lepore tuo neque te, si qui est in me, meo frui liceret propter molestissimas occupationes meas. quibus si me relaxaro (nam ut plane exsolvam non postulo), te ipsum, qui<a class="footnoteLink" href="#note_LCL205_176_4" id="target_note_LCL205_176_4"><sup>4</sup></a> multos annos nihil aliud commentaris, docebo profecto quid sit humaniter vivere. tu modo istam imbecillitatem valetudinis tuae sustenta et tuere, ut facis, ut nostras villas obire et mecum



</p></section><notes><section class="footnotes"><ul><li class="note" id="note_LCL205_176_4"><a class="footnoteCrossrefLink" href="#target_note_LCL205_176_4" title="Click to highlight in text"><sup class="lineRef">4</sup>et ipsum quid (<span class="italic">Rut</span>.)</a></li><script type="text/javascript">document.getElementById('note_LCL205_176_4').style.display = "none";</script></ul></section></notes></section>