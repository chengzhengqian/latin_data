<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
arbitror, nihil mihi esse potuisse tuis litteris gratius.</p>
<span class="br"></span><span class="lineNumber">3</span><span class="br"></span><p>Ad consolandum autem cum illa valent quae eleganter copioseque collegisti tum nihil plus quam quod firmitudinem gravitatemque animi tui perspexi; quam non imitari turpissimum existimo. atque<a class="footnoteLink" href="#note_LCL216_236_1" id="target_note_LCL216_236_1"><sup>1</sup></a> hoc etiam fortiorem me puto quam te ipsum, praeceptorem fortitudinis, quod tu mihi videris spem non nullam habere haec aliquando futura meliora; casus enim gladiatorii similitudinesque eae, tum rationes in ea disputatione a te collectae vetabant me rei publicae penitus diffidere. itaque alterum minus mirum, fortiorem te esse cum aliquid speres; alterum mirum, spe ulla teneri. quid est enim non ita adfectum ut id non deletum exstinctumque esse fateare? circumspice omnia membra rei publicae, quae notissima sunt tibi; nullum reperies profecto quod non fractum debilitatumve sit. quae persequerer si aut melius ea viderem quam tu vides aut commemorare possem sine dolore, quamquam tuis monitis praeceptisque omnis est abiciendus dolor.</p>
<span class="br"></span><span class="lineNumber">4</span><span class="br"></span><p>Ergo et domestica feremus ut censes et publica paulo etiam fortius fortasse quam tu ipse qui praecipis. te enim aliqua spes consolatur, ut scribis, nos erimus etiam in omnium<a class="footnoteLink" href="#note_LCL216_236_2" id="target_note_LCL216_236_2"><sup>2</sup></a> desperatione fortes, ut tu tamen idem et hortaris et praecipis. das enim mihi iucundas recordationes conscientiae nostrae rerumque earum quas te in primis auctore gessimus. praestitimus enim patriae non minus certe quam debuimus, plus profecto <span class="br"></span><span class="lineNumber">5</span><span class="br"></span>quam est ab animo cuiusquam aut consilio hominis postulatum. ignosces mihi de



</p></section><notes><section class="footnotes"><ul><li class="note" id="note_LCL216_236_1"><a class="footnoteCrossrefLink" href="#target_note_LCL216_236_1" title="Click to highlight in text"><sup class="lineRef">1</sup>itaque (<span class="italic">Ferrarius</span>)*</a></li><script type="text/javascript">document.getElementById('note_LCL216_236_1').style.display = "none";</script><li class="note" id="note_LCL216_236_2"><a class="footnoteCrossrefLink" href="#target_note_LCL216_236_2" title="Click to highlight in text"><sup class="lineRef">2</sup>omnibus (<span class="italic">Man</span>.)</a></li><script type="text/javascript">document.getElementById('note_LCL216_236_2').style.display = "none";</script></ul></section></notes></section>