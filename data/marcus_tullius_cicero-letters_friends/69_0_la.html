<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
amoenitate paene solus relictus. neque tamen dubito quin tu in<a class="footnoteLink" href="#note_LCL205_172_1" id="target_note_LCL205_172_1"><sup>1</sup></a> illo cubiculo tuo, ex quo tibi Stabianum perforando<a class="footnoteLink" href="#note_LCL205_172_2" id="target_note_LCL205_172_2"><sup>2</sup></a> patefecisti sinum, per eos dies matutina tempora lectiunculis consumpseris, cum illi interea qui te istic reliquerunt spectarent communis<a class="footnoteLink" href="#note_LCL205_172_3" id="target_note_LCL205_172_3"><sup>3</sup></a> mimos semisomni. reliquas vero partis diei tu consumebas iis delectationibus quas tibi ipse ad arbitrium tuum compararas; nobis autem erant ea perpetienda quae Sp. Maecius probavisset.</p>
<span class="br"></span><span class="lineNumber">3</span><span class="br"></span><p>Omnino, si quaeris, ludi apparatissimi, sed non tui stomachi; coniecturam enim facio de meo. nam primum honoris causa in scaenam redierant ii quos ego honoris causa de scaena decessisse arbitrabar. deliciae vero tuae, noster Aesopus, eius modi fuit ut ei desinere per omnis homines liceret. is iurare cum coepisset, vox eum defecit in illo loco, ‘si sciens fallo.’ quid tibi ego alia narrem? nosti enim reliquos ludos; qui ne id quidem leporis habuerunt quod solent mediocres ludi. apparatus enim spectatio tollebat omnem hilaritatem; quo quidem apparatu non dubito quin animo aequissimo carueris. quid enim delectationis habent sescenti muli in ‘Clytaemestra’ aut in ‘Equo Troiano’






</p></section><notes><section class="footnotes"><ul><li class="note" id="note_LCL205_172_1"><a class="footnoteCrossrefLink" href="#target_note_LCL205_172_1" title="Click to highlight in text"><sup class="lineRef">1</sup>ex (<span class="italic">Lallemand</span>)</a></li><script type="text/javascript">document.getElementById('note_LCL205_172_1').style.display = "none";</script><li class="note" id="note_LCL205_172_2"><a class="footnoteCrossrefLink" href="#target_note_LCL205_172_2" title="Click to highlight in text"><sup class="lineRef">2</sup>perforasti et (<span class="italic">Reid</span>)</a></li><script type="text/javascript">document.getElementById('note_LCL205_172_2').style.display = "none";</script><li class="note" id="note_LCL205_172_3"><a class="footnoteCrossrefLink" href="#target_note_LCL205_172_3" title="Click to highlight in text"><sup class="lineRef">3</sup><span class="italic">suspectum</span></a></li><script type="text/javascript">document.getElementById('note_LCL205_172_3').style.display = "none";</script></ul></section></notes></section>