<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

quod ego non modo de me tibi spondere possum sed de te etiam mihi. nullam enim apud me reliquisti dubitationem <span class="br"></span><span class="lineNumber">2</span><span class="br"></span>quantum me amares. nam ut illa omittam quae civitate teste fecisti, cum mecum inimicitias communicavisti, cum me contionibus tuis defendisti, cum quaestor in mea atque in publica causa consulum partis suscepisti, cum tribuno plebis quaestor non paruisti, cui tuus praesertim collega pareret; ut haec recentia, quae meminero semper, obliviscar, quae tua sollicitudo de me in armis, quae laetitia in reditu, quae cura, qui dolor cum ad te curae et dolores mei perferrentur, Brundisium denique te ad me venturum fuisse nisi subito in Hispaniam missus essesâ€”ut haec igitur omittam, quae mihi tanti aestimanda sunt quanti vitam aestimo et salutem meam: liber iste quem mihi misisti quantam habet declarationem amoris tui! primum quod tibi facetum videtur quicquid ego dixi, quod alii fortasse non item; deinde quod illa, sive faceta sunt sive sic, fiunt narrante te venustissima, quin etiam ante quam <span class="br"></span><span class="lineNumber">3</span><span class="br"></span>ad me veniatur risus omnis paene consumitur. quod si in iis scribendis nihil aliud nisi, quod necesse fuit, de uno me tam diu cogitavisses, ferreus essem si te non amarem; cum vero ea quae scriptura persecutus es sine summo amore cogitare non potueris, non possum existimare plus quemquam a se ipso quam me a te amari. cui quidem ego amori utinam ceteris rebus possem, amore certe respondebo, quo tamen ipso tibi confido futurum satis.</p>
</section><notes></notes></section>