<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

et amantissimis verbis utens re graviter accusas, sed quod illius tanti vulneris quae remedia esse debebant <span class="br"></span><span class="lineNumber">2</span><span class="br"></span>ea nulla sunt. quid enim? ad amicosne confugiam? quam multi sunt? habuimus enim fere communis; quorum alii occiderunt, alii nescio quo pacto obduruerunt. tecum vivere possem equidem et maxime vellem. vetustas, amor, consuetudo, studia pariaâ€”quod vinclum, quaeso, deest<a class="footnoteLink" href="#note_LCL216_418_1" id="target_note_LCL216_418_1"><sup>1</sup></a> nostrae coniunctioni[s]? possumusne igitur esse una? nec mehercule intellego quid impediat; sed certe adhuc non fuimus, cum essemus vicini in Tusculano, in Puteolano. nam quid dicam in urbe, in qua, cum forum commune sit, vicinitas non requiritur?</p>
<span class="br"></span><span class="lineNumber">3</span><span class="br"></span><p>Sed casu nescio quo in ea tempora nostra aetas incidit ut, cum maxime florere nos oporteret, tum vivere etiam puderet. quod enim esse poterat mihi perfugium spoliato et domesticis et forensibus ornamentis atque solaciis? litterae, credo. quibus utor adsidue; quid enim aliud facere possum? sed nescio quo modo ipsae illae excludere me a portu et perfugio videntur et quasi exprobrare quod in ea vita maneam in qua nihil insit nisi propagatio miserrimi temporis.</p>
<span class="br"></span><span class="lineNumber">4</span><span class="br"></span><p>Hic tu me abesse urbe miraris, in qua domus nihil delectare possit, summum sit odium temporum, hominum, fori, curiae? itaque sic litteris utor, in quibus consumo omne tempus, non ut ab iis medicinam perpetuam sed ut <span class="br"></span><span class="lineNumber">5</span><span class="br"></span>exiguam oblivionem doloris petam. quod si id egissemus ego atque tu quod ne in mentem quidem nobis veniebat propter cottidianos metus &lt;et&gt;<a class="footnoteLink" href="#note_LCL216_418_2" id="target_note_LCL216_418_2"><sup>2</sup></a> omne tempus una fuissemus, neque me valetudo tua offenderet neque te maeror meus. quod, quantum fieri poterit, consequamur. quid


</p></section><notes><section class="footnotes"><ul><li class="note" id="note_LCL216_418_1"><a class="footnoteCrossrefLink" href="#target_note_LCL216_418_1" title="Click to highlight in text"><sup class="lineRef">1</sup>quas idest (<span class="italic">Rost</span>)</a></li><script type="text/javascript">document.getElementById('note_LCL216_418_1').style.display = "none";</script><li class="note" id="note_LCL216_418_2"><a class="footnoteCrossrefLink" href="#target_note_LCL216_418_2" title="Click to highlight in text"><sup class="lineRef">2</sup>(<span class="italic">SB</span>)</a></li><script type="text/javascript">document.getElementById('note_LCL216_418_2').style.display = "none";</script></ul></section></notes></section>