<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
419 (XII.13)
<span class="salute"></span>
</section>
<p class="noindent"><span class="italic">Scr. in Cypro Crommyacride Id. Iun. an. 43</span></p>
<p class="noindent">C. CASSIUS Q. S. D. M. CICERONI</p>
<span class="br"></span><span class="lineNumber">1</span><span class="br"></span><p>S. v. b.; e. v.</p>
<p>Cum rei publicae vel salute vel victoria gaudemus tum instauratione tuarum laudum, quod maximus consularis maximum consulem te ipse vicisti, et laetamur et mirari satis non possumus. fatale nescio quid tuae virtuti datum, id quod saepe iam experti sumus. est enim tua toga omnium armis felicior; quae nunc quoque nobis paene victam rem publicam ex manibus hostium eripuit ac reddidit. nunc ergo vivemus liberi, nunc te, omnium maxime civis et mihi carissime, id quod maximis<a class="footnoteLink" href="#note_LCL230_372_1" id="target_note_LCL230_372_1"><sup>1</sup></a> rei publicae tenebris comperisti, nunc te habebimus testem nostri et in te et in coniunctissimam tibi rem publicam amoris, et, quae saepe pollicitus es te et taciturum dum serviremus<a class="footnoteLink" href="#note_LCL230_372_2" id="target_note_LCL230_372_2"><sup>2</sup></a> et dicturum de me tum cum mihi profutura essent, nunc illa non ego quidem dici tanto opere desiderabo quam sentiri a te ipso. neque enim omnium iudicio malim me a te commendari quam ipse tuo iudicio digne ac mereor commendatus esse, ut haec novissima nostra facta non subita nec convenientia sed similia illis cogitationibus quarum tu testis es fuisse iudices meque ad optimam spem patriae, non minimam<a class="footnoteLink" href="#note_LCL230_372_3" id="target_note_LCL230_372_3"><sup>3</sup></a> tibi



</p></section><notes><section class="footnotes"><ul><li class="note" id="note_LCL230_372_1"><a class="footnoteCrossrefLink" href="#target_note_LCL230_372_1" title="Click to highlight in text"><sup class="lineRef">1</sup>maxime (<span class="italic">Graevius</span>)</a></li><script type="text/javascript">document.getElementById('note_LCL230_372_1').style.display = "none";</script><li class="note" id="note_LCL230_372_2"><a class="footnoteCrossrefLink" href="#target_note_LCL230_372_2" title="Click to highlight in text"><sup class="lineRef">2</sup>servis eremus (<span class="italic">Man</span>.)</a></li><script type="text/javascript">document.getElementById('note_LCL230_372_2').style.display = "none";</script><li class="note" id="note_LCL230_372_3"><a class="footnoteCrossrefLink" href="#target_note_LCL230_372_3" title="Click to highlight in text"><sup class="lineRef">3</sup>minimum (<span class="italic">Gron</span>.)</a></li><script type="text/javascript">document.getElementById('note_LCL230_372_3').style.display = "none";</script></ul></section></notes></section>