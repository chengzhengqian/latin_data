<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
temptaret insidiis. quem ego ructantem et nauseantem conieci<a class="footnoteLink" href="#note_LCL230_234_2" id="target_note_LCL230_234_2"><sup>2</sup></a> in Caesaris Octaviani plagas. puer enim egregius praesidium sibi primum et nobis, deinde summae rei <span class="br"></span><span class="lineNumber">5</span><span class="br"></span>publicae comparavit. qui nisi fuisset, Antoni reditus a Brundisio pestis patriae fuisset. quae deinceps acta sint scire te arbitror. sed redeamus illuc unde devertimus: accipio excusationem tuam de Sempronio. neque enim statuti quid in tanta perturbatione habere potuisti.</p>
<p>‘Nunc hic dies aliam vitam adfert, alios mores postulat,’ ut ait Terentius. quam ob rem, mi Quinte, conscende nobiscum et quidem ad puppim. una navis est iam bonorum omnium, quam quidem nos damus operam ut rectam teneamus, utinam prospero cursu! sed quicumque venti erunt, ars nostra certe non aberit. quid enim praestare aliud virtus potest? tu fac ut magno animo sis et excelso cogitesque omnem dignitatem tuam cum re publica coniunctam esse debere.</p>
</section>
<section class="div2">
<section class="opener">
374 (XII.28)
<span class="salute"></span>
</section>
<p class="noindent"><span class="italic">Scr. Romae c. <span class="sc">viii</span> Kal. Apr. an. 43</span></p>
<p class="noindent">&lt;CICERO CORNIFICIO S.&gt;</p>
<span class="br"></span><span class="lineNumber">1</span><span class="br"></span><p>Adsentior tibi eos quos scribis Lilybaeo minari istic



</p></section><notes><section class="footnotes"><ul><li class="note" id="note_LCL230_234_2"><a class="footnoteCrossrefLink" href="#target_note_LCL230_234_2" title="Click to highlight in text"><sup class="lineRef">2</sup>confeci (<span class="italic">Man</span>.)</a></li><script type="text/javascript">document.getElementById('note_LCL230_234_2').style.display = "none";</script></ul></section></notes></section>