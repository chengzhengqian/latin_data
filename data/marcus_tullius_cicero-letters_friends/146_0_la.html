<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
aut sentire voluisses? quid mihi mandasti, cum te Puteolos<a class="footnoteLink" href="#note_LCL205_326_4" id="target_note_LCL205_326_4"><sup>4</sup></a> prosequerer, in quo non exspectationem tuam diligentia mea vicerim?</p>
<span class="br"></span><span class="lineNumber">9</span><span class="br"></span><p>Quod si id est maxime astuti, omnia ad suam utilitatem referre, quid mihi tandem erat utilius, quid commodis meis aptius, quam hominis nobilissimi atque honoratissimi coniunctio, cuius opes, ingenium, liberi, adfines, propinqui mihi magno vel ornamento vel praesidio esse possent? quae tamen ego omnia in expetenda amicitia tua non astutia quadam sed aliqua potius sapientia secutus sum. quid? illa vincula, quibus quidem libentissime astringor, quanta sunt, studiorum similitudo, suavitas consuetudinis, delectatio vitae atque victus, sermonis societas, litterae interiores! atque haec domestica; quid illa tandem popularia, reditus illustris in gratiam, in quo ne per imprudentiam quidem errari potest sine suspicione perfidiae, amplissimi sacerdoti collegium, in quo non modo amicitiam violari apud maiores nostros fas non erat sed ne cooptari quidem sacerdotem licebat qui cuiquam ex collegio esset inimicus?</p>
<span class="br"></span><span class="lineNumber">10</span><span class="br"></span><p>Quae ut omittam tam multa atque tanta, quis umquam tanti quemquam fecit aut facere potuit aut debuit quanti ego Cn. Pompeium, socerum tuae filiae? etenim, si merita valent, patriam, liberos, salutem, dignitatem, memet ipÂ­sum

</p></section><notes><section class="footnotes"><ul><li class="note" id="note_LCL205_326_4"><a class="footnoteCrossrefLink" href="#target_note_LCL205_326_4" title="Click to highlight in text"><sup class="lineRef">4</sup>Puteolis (<span class="italic">Or</span>.)</a></li><script type="text/javascript">document.getElementById('note_LCL205_326_4').style.display = "none";</script></ul></section></notes></section>