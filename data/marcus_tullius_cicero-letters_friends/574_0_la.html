<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
suavitatis. itaque commemoratio tua paternae necessitudinis benevolentiaeque eius quam erga me a pueritia contulisses ceterarumque rerum quae ad eam sententiam <span class="br"></span><span class="lineNumber">2</span><span class="br"></span>pertinebant incredibilem mihi laetitiam attulerunt.<a class="footnoteLink" href="#note_LCL230_188_1" id="target_note_LCL230_188_1"><sup>1</sup></a> rursus declaratio animi tui quem haberes de re publica quemque habiturus esses mihi erat iucundissima, eoque maior erat haec laetitia quod ad illa superiora accedebat.</p>
<p>Itaque te non hortor solum, mi Plance, sed plane etiam oro, quod feci iis litteris quibus tu humanissime respondisti, ut tota mente omnique animi impetu in rem publicam incumbas. nihil est quod tibi maiori fructui gloriaeque esse possit, nec quicquam ex omnibus rebus humanis est praeclarius aut praestantius quam de re publica bene mereri. <span class="br"></span><span class="lineNumber">3</span><span class="br"></span>adhuc enim (patitur tua summa humanitas et sapientia me quid<a class="footnoteLink" href="#note_LCL230_188_2" id="target_note_LCL230_188_2"><sup>2</sup></a> sentiam libere dicere) Fortuna suffragante videris res maximas consecutus; quod quamquam sine virtute fieri non potuisset, tamen ex maxima parte ea quae es adeptus Fortunae temporibusque tribuuntur. his temporibus difficillimis rei publicae quicquid subveneris, id erit totum et proprium tuum. incredibile est omnium civium latronibus exceptis odium in Antonium, magna spes in te et in tuo exercitu, magna exspectatio; cuius, per deos, gratiae gloriaeque cave tempus amittas. sic moneo ut filium, sic faveo ut mihi, sic hortor ut et pro patria et amicissimum.</p>
</section><notes><section class="footnotes"><ul><li class="note" id="note_LCL230_188_1"><a class="footnoteCrossrefLink" href="#target_note_LCL230_188_1" title="Click to highlight in text"><sup class="lineRef">1</sup>attulit, <span class="italic">deinde</span> attulerat <span class="italic">Man.</span></a></li><script type="text/javascript">document.getElementById('note_LCL230_188_1').style.display = "none";</script><li class="note" id="note_LCL230_188_2"><a class="footnoteCrossrefLink" href="#target_note_LCL230_188_2" title="Click to highlight in text"><sup class="lineRef">2</sup>quod (<span class="italic">Wes</span>.)</a></li><script type="text/javascript">document.getElementById('note_LCL230_188_2').style.display = "none";</script></ul></section></notes></section>