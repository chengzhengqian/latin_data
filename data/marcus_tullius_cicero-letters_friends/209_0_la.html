<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
rege decretum esset a nostro ordine, existimavi me iudicium vestrum ad regem deferre debere eique praesidium meum et fidem et diligentiam polliceri, ut, quoniam salus ipsius, incolumitas regni mihi commendata esset a vobis, diceret si quid vellet.</p>
<span class="br"></span><span class="lineNumber">5</span><span class="br"></span><p>Quae cum essem in consilio meo cum rege locutus, initio ille orationis suae vobis maximas, ut debuit, deinde etiam mihi gratias egit, quod ei permagnum et perhonorificum videbatur senatui populoque Romano tantae curae esse salutem suam meque tantam diligentiam adhibere ut et mea fides et commendationis vestrae auctoritas perspici posset. atque ille primo, quod mihi maximae laetitiae fuit, ita mecum locutus est ut nullas insidias neque vitae suae neque regno diceret se aut intellegere fieri aut etiam suspicari. cum ego ei gratulatus essem idque me gaudere dixissem et tamen adulescentem essem cohortatus ut recordaretur casum illum interitus paterni et vigilanter se tueretur atque admonitu senatus consuleret saluti suae, tum a me discessit in oppidum Cybistra.</p>
<span class="br"></span><span class="lineNumber">6</span><span class="br"></span><p>Postero autem die cum Ariarathe, fratre suo, et cum paternis amicis maioribus natu ad me in castra venit perturbatusque et flens, cum idem et frater faceret et amici, meam fidem, vestram commendationem implorare coepit. cum admirarer quid accidisset novi, dixit ad se indicia manifestarum<a class="footnoteLink" href="#note_LCL205_452_2" id="target_note_LCL205_452_2"><sup>2</sup></a> insidiarum esse delata, quae essent ante adventum meum occultata, quod ii qui ea patefacere possent propter metum reticuissent. eo autem tempore spe


</p></section><notes><section class="footnotes"><ul><li class="note" id="note_LCL205_452_2"><a class="footnoteCrossrefLink" href="#target_note_LCL205_452_2" title="Click to highlight in text"><sup class="lineRef">2</sup>manifesta <span class="italic">Kleyn</span></a></li><script type="text/javascript">document.getElementById('note_LCL205_452_2').style.display = "none";</script></ul></section></notes></section>