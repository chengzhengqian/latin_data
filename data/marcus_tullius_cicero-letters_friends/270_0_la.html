<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

quod tibi facile factu est, quam gratissimae sint sociis, remque et utilitatem sociorum, cuius rei quantam potestatem quaestor habeat non sum ignarus, per te quam maxime defensam et auctam velis. id cum mihi gratissimum feceris tum illud tibi expertus promitto et spondeo, te socios Bithyniae, si iis commodaris, memores esse et gratos cogniturum.</p>
</section>
<section class="div2">
<section class="opener">
140 (XIII.58)
<span class="salute"></span>
</section>
<p class="noindent"><span class="italic">Scr., ut vid., Laodiceae m. Febr. an. 50</span></p>
<p class="noindent">M. CICERO C. TITIO L. F. RUFO PR. URB. S.</p>
<p>L. Custidius est tribulis et municeps et familiaris meus. is causam habet, quam causam ad te deferet. commendo tibi hominem, sicut tua fides et meus pudor postulat, tantum, ut facilis ad te aditus habeat, quae aequa postulabit ut libente te impetret sentiatque meam sibi amicitiam, etiam cum longissime absim, prodesse, in primis apud te.</p>
</section>
<section class="div2">
<section class="opener">
141 (XIII.59)
<span class="salute"></span>
</section>
<p class="noindent"><span class="italic">Scr. Laodiceae m. Febr. an. 50</span></p>
<p class="noindent">M. CICERO M.<a class="footnoteLink" href="#note_LCL216_70_1" id="target_note_LCL216_70_1"><sup>1</sup></a> CURTIO PEDUCAEANO PR. S.</p>
<p>M. Fabium unice diligo summaque mihi cum eo con­suetudo


</p></section><notes><section class="footnotes"><ul><li class="note" id="note_LCL216_70_1"><a class="footnoteCrossrefLink" href="#target_note_LCL216_70_1" title="Click to highlight in text"><sup class="lineRef">1</sup>C. (<span class="italic">SB, auct. Münzer</span>)</a></li><script type="text/javascript">document.getElementById('note_LCL216_70_1').style.display = "none";</script></ul></section></notes></section>