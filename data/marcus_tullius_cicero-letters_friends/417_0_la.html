<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

aliquem: num offendo? cum porro reprehendam,<a class="footnoteLink" href="#note_LCL216_364_2" id="target_note_LCL216_364_2"><sup>2</sup></a> quid si non vult? armati stilum persequitur; victi et nondum restituti quid faciet? auges etiam tu mihi timorem, qui in ‘Oratore’ tuo caves tibi per Brutum et ad excusationem socium quaeris. ubi hoc omnium patronus facit, quid me, veterem tuum, nunc omnium clientem, sentire oportet? in hac igitur calumnia timoris et caecae suspicionis tormento, cum plurima ad alieni sensus coniecturam, non ad suum iudicium scribantur, quam difficile sit evadere, si minus expertus es, quod te ad omnia summum atque excellens ingenium armavit, nos sentimus. sed tamen ego filio dixeram librum tibi legeret et auferret, aut ea condicione daret si reciperes te correcturum, hoc est, si totum alium faceres.</p>
<span class="br"></span><span class="lineNumber">5</span><span class="br"></span><p>De Asiatico itinere, quamquam summa necessitas premebat, ut imperasti feci.</p>
<p>Te pro me quid horter? vides tempus venisse quo necesse sit de nobis constitui. nihil est, mi Cicero, quod filium meum exspectes. adulescens est; omnia excogitare vel studio vel aetate vel metu non potest. totum negotium tu sustineas oportet; in te mihi omnis spes est. tu pro tua prudentia quibus rebus gaudeat, quibus capiatur Caesar, tenes; a te omnia proficiscantur et per te ad exitum perducantur necesse est. apud ipsum multum, ad eius omnis <span class="br"></span><span class="lineNumber">6</span><span class="br"></span>plurimum potes. unum tibi si persuaseris, non hoc esse tui



</p></section><notes><section class="footnotes"><ul><li class="note" id="note_LCL216_364_2"><a class="footnoteCrossrefLink" href="#target_note_LCL216_364_2" title="Click to highlight in text"><sup class="lineRef">2</sup>offendam (<span class="italic">Wes</span>.)</a></li><script type="text/javascript">document.getElementById('note_LCL216_364_2').style.display = "none";</script></ul></section></notes></section>