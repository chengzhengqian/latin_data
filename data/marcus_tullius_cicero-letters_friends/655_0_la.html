<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
413 (XI.14)
<span class="salute"></span>
</section>
<p class="noindent"><span class="italic">Scr. Romae <span class="sc">vii</span> Id. Iun. an. 43</span></p>
<p class="noindent">M. CICERO D. BRUTO COS. DESIG. S. D.</p>
<span class="br"></span><span class="lineNumber">1</span><span class="br"></span><p>Mirabiliter, mi Brute, laetor mea consilia measque sententias a te probari de decem viris, de ornando adulescente. sed quid refert? mihi crede, homini non &lt;parum&gt;<a class="footnoteLink" href="#note_LCL230_350_1" id="target_note_LCL230_350_1"><sup>1</sup></a> glorioso, plane iam, Brute, frigeo. ὄργανον enim erat meum senatus; id iam est dissolutum. tantam spem attulerat exploratae victoriae tua praeclara Mutina eruptio, fuga Antoni conciso exercitu ut omnium animi relaxati sint meaeque illae vehementes contentiones tamquam σκιαμαχίαι esse videantur.</p>
<span class="br"></span><span class="lineNumber">2</span><span class="br"></span><p>Sed ut ad rem redeam, legionem Martiam et quartam negant qui illas norunt ulla condicione ad te posse perduci. pecuniae quam desideras ratio potest haberi eaque habebitur. de Bruto arcessendo Caesareque ad Italiae praesidium tenendo valde tibi adsentior. sed, ut scribis, habes obtrectatores; quos equidem facillime sustineo, sed impediunt tamen. ex Africa legiones exspectantur.</p>
<span class="br"></span><span class="lineNumber">3</span><span class="br"></span><p>Sed bellum istuc renatum mirantur homines. nihil tam praeter spem umquam; nam die tuo natali victoria nuntiata in multa saecula videbamus rem publicam liberatam. hi novi timores retexunt superiora. scripsisti autem ad me litteris iis quas Id. Mai. dedisti modo te accepisse a Planco litteras non recipi Antonium a Lepido. id si ita est, omnia



</p></section><notes><section class="footnotes"><ul><li class="note" id="note_LCL230_350_1"><a class="footnoteCrossrefLink" href="#target_note_LCL230_350_1" title="Click to highlight in text"><sup class="lineRef">1</sup>(<span class="italic">SB</span>)</a></li><script type="text/javascript">document.getElementById('note_LCL230_350_1').style.display = "none";</script></ul></section></notes></section>