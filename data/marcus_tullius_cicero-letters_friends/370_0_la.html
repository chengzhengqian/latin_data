<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
210 (VII.26)
<span class="salute"></span>
</section>
<p class="noindent"><span class="italic">Scr. in Tusculano c. <span class="sc">xi</span> Kal. m. interc. post. an. 46</span></p>
<p class="noindent">CICERO S. D. GALLO</p>
<span class="br"></span><span class="lineNumber">1</span><span class="br"></span><p>Cum decimum iam diem graviter ex intestinis laborarem neque iis qui mea opera uti volebant me probarem non valere quia febrim non haberem, fugi in Tusculanum, cum quidem biduum ita ieiunus fuissem ut ne aquam quidem gustarem. itaque confectus languore et fame magis tuum officium desideravi quam a te requiri putavi meum. ego autem cum omnis morbos reformido tum &lt;eum in&gt; quo<a class="footnoteLink" href="#note_LCL216_270_1" id="target_note_LCL216_270_1"><sup>1</sup></a> Epicurum tuum Stoici male accipiunt quia dicat στραγγουρικὰ καὶ δυσεντερικὰ πάθη sibi molesta esse; quorum alterum morbum edacitatis esse putant, alterum etiam turpioris intemperantiae. sane δυσεντερίαν pertimueram; sed visa est mihi vel loci mutatio vel animi etiam relaxatio vel ipsa fortasse iam senescentis morbi remissio profuisse.</p>
<span class="br"></span><span class="lineNumber">2</span><span class="br"></span><p>Ac tamen, ne mirere unde hoc acciderit quo modove commiserim, lex sumptuaria, quae videtur λιτότητα attulisse, ea mihi fraudi fuit. nam dum volunt isti lauti terra nata, quae lege excepta sunt, in honorem adducere, fungos, helvellas, herbas omnis ita condiunt ut nihil possit esse suavius. in eas cum incidissem in cena augurali apud Lentulum, tanta me διáρροια adripuit ut hodie primum videatur coepisse consistere. ita ego, qui me ostreis et murenis facile abstinebam, a beta et a malva deceptus sum. posthac



</p></section><notes><section class="footnotes"><ul><li class="note" id="note_LCL216_270_1"><a class="footnoteCrossrefLink" href="#target_note_LCL216_270_1" title="Click to highlight in text"><sup class="lineRef">1</sup>quod (<span class="italic">Lamb</span>.)</a></li><script type="text/javascript">document.getElementById('note_LCL216_270_1').style.display = "none";</script></ul></section></notes></section>