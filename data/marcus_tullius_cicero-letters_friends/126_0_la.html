<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
adhuc non satis est perspectum ii mihi nolle magis nos hoc animo esse quam non intellegere videntur. sed profecto intellegent; neque enim obscuris personis nec parvis in causis res agetur. sed haec fieri melius quam dici aut scribi volo.</p>
<span class="br"></span><span class="lineNumber">3</span><span class="br"></span><p>Quod itinerum meorum ratio te non nullam in dubitationem videtur adducere, visurusne me sis in provincia, ea res se sic habet: Brundisi cum loquerer cum Phania, liberto tuo, veni in eum sermonem ut dicerem me libenter ad eam partem provinciae primum esse venturum quo te maxime velle arbitrarer. tunc mihi ille dixit, quod classe tu velles decedere, per fore accommodatum tibi si ad Sidam<a class="footnoteLink" href="#note_LCL205_286_2" id="target_note_LCL205_286_2"><sup>2</sup></a> [maritimam partem provinciae]<a class="footnoteLink" href="#note_LCL205_286_3" id="target_note_LCL205_286_3"><sup>3</sup></a> navibus accessissem. dixi me esse facturum itaque fecissem nisi mi L. Clodius noster Corcyrae dixisset minime id esse faciendum; te Laodiceae fore ad meum adventum. erat id mihi multo brevius multoque commodius, cum praesertim te ita malle arbitrarer. <span class="br"></span><span class="lineNumber">4</span><span class="br"></span>tua ratio postea est commutata. nunc quid fieri possit, tu facillime statues; ego tibi meum consilium exponam. prid.<a class="footnoteLink" href="#note_LCL205_286_4" id="target_note_LCL205_286_4"><sup>4</sup></a> Kal. Sext. puto me Laodiceae fore. perpaucos dies, dum pecunia accipitur quae mihi ex publica permutatione debetur, commorabor. deinde iter faciam ad exercitum, ut circiter Id. Sext. putem me ad Iconium fore. sed si quid nunc me fallit in scribendo (procul enim aberam ab re ipsa et a locis), simul ac progredi coepero, quam celerrime potero et quam creberrimis litteris faciam ut tibi nota sit omnis ratio dierum atque itinerum meorum. oneris tibi imponere nec audeo quicquam nec debeo; sed, quod commodo tuo fieri possit, utriusque nostrum magni inte&lt;resse



</p></section><notes><section class="footnotes"><ul><li class="note" id="note_LCL205_286_2"><a class="footnoteCrossrefLink" href="#target_note_LCL205_286_2" title="Click to highlight in text"><sup class="lineRef">2</sup>illam (<span class="italic">Rut</span>.)</a></li><script type="text/javascript">document.getElementById('note_LCL205_286_2').style.display = "none";</script><li class="note" id="note_LCL205_286_3"><a class="footnoteCrossrefLink" href="#target_note_LCL205_286_3" title="Click to highlight in text"><sup class="lineRef">3</sup>(<span class="italic">Gul. pro glossemate</span>)</a></li><script type="text/javascript">document.getElementById('note_LCL205_286_3').style.display = "none";</script><li class="note" id="note_LCL205_286_4"><a class="footnoteCrossrefLink" href="#target_note_LCL205_286_4" title="Click to highlight in text"><sup class="lineRef">4</sup>propter (<span class="italic">Man</span>.)</a></li><script type="text/javascript">document.getElementById('note_LCL205_286_4').style.display = "none";</script></ul></section></notes></section>