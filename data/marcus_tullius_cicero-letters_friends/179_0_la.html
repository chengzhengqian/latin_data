<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>mittam. haec ad te in praesenti&lt;a&gt;<a class="footnoteLink" href="#note_LCL205_392_4" id="target_note_LCL205_392_4"><sup>4</sup></a> scripsi ut sperares te adsequi id quod optasses.</p>
<p>Sed ut redeam ad Parthos, haec aestas habuit hunc exitum satis felicem; ea quae sequitur magno est in timore. qua re, mi Rufe, vigila, primum ut mihi succedatur; sin id erit, ut scribis et ut ego arbitror, spissius, illud quod facile est, ne quid mihi temporis prorogetur. de re publica ex tuis litteris, ut antea tibi scripsi, cum praesentia tum etiam futura magis exspecto. qua re ut ad me omnia quam diligentissime perscribas te vehementer rogo.</p>
</section>
<section class="div2">
<section class="opener">
87 (VIII.10)
<span class="salute"></span>
</section>
<p class="noindent"><span class="italic">Scr. Romae <span class="sc">xiv</span> Kal. Dec. an. 51</span></p>
<p class="noindent">CAELIUS CICERONI S.</p>
<span class="br"></span><span class="lineNumber">1</span><span class="br"></span><p>Sane quam litteris C. Cassi et Deiotari sumus commoti. nam Cassius cis Euphraten copias Parthorum esse scripsit, Deiotarus profectas per Commagenen in provinciam nostram. ego quidem praecipuum metum, quod ad te attinebat, habui, qui scirem quam paratus ab exercitu esses, ne quod hic tumultus dignitati tuae periculum adferret. nam de vita, si paratior ab exercitu esses, timuissem; nunc haec exiguitas copiarum recessum, non dimicationem mihi tuam praesagiebat. hoc quo modo acciperent homines, quam probabilis necessitas futura esset, &lt;verebar, et&gt;<a class="footnoteLink" href="#note_LCL205_392_1" id="target_note_LCL205_392_1"><sup>1</sup></a> vereor etiam nunc neque prius desinam formidare quam tetigisse t&lt;e&gt; Italiam audiero.</p>
</section><notes><section class="footnotes"><ul><li class="note" id="note_LCL205_392_4"><a class="footnoteCrossrefLink" href="#target_note_LCL205_392_4" title="Click to highlight in text"><sup class="lineRef">4</sup>(<span class="italic">Wes</span>.)</a></li><script type="text/javascript">document.getElementById('note_LCL205_392_4').style.display = "none";</script><li class="note" id="note_LCL205_392_1"><a class="footnoteCrossrefLink" href="#target_note_LCL205_392_1" title="Click to highlight in text"><sup class="lineRef">1</sup>(<span class="italic">Wes</span>.)</a></li><script type="text/javascript">document.getElementById('note_LCL205_392_1').style.display = "none";</script></ul></section></notes></section>