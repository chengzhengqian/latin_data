<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
istam pacificationem non interpones, quae neque senatui neque populo nec cuiquam bono probatur.</p>
<p>Sed haec audies ex aliis aut certior fies litteris. tu pro tua prudentia quid optimum factu sit videbis.</p>
</section>
<section class="div2">
<section class="opener">
370 (X.6)
<span class="salute"></span>
</section>
<p class="noindent"><span class="italic">Scr. Romae <span class="sc">xiii</span> Kal. Apr. an. 43</span></p>
<p class="noindent">CICERO PLANCO</p>
<span class="br"></span><span class="lineNumber">1</span><span class="br"></span><p>Quae locutus est Furnius noster de animo tuo in rem publicam ea gratissima fuerunt senatui, populo Romano probatissima. quae autem tuae recitatae litterae sunt in senatu nequaquam consentire cum Furni oratione visae sunt. pacis enim auctor eras, cum collega tuus, vir clarissimus, a foedissimis latronibus obsideretur; qui aut positis armis pacem petere debent aut, si pugnantes eam postulant, victoria pax, non pactione, parienda est. sed de pace litterae vel Lepidi vel tuae quam in partem acceptae sint ex viro optimo, fratre tuo, et ex C. Furnio poteris cognoscere. <span class="br"></span><span class="lineNumber">2</span><span class="br"></span>me autem impulit tui caritas ut, quamquam nec tibi ipsi consilium deesset et fratris Furnique benevolentia fidelisque prudentia tibi praesto esset futura, vellem tamen meae quoque auctoritatis pro plurimis nostris necessitudinibus praeceptum ad te aliquod pervenire.</p>
<p>Crede igitur mihi, Plance, omnis quos adhuc gradus



</p></section><notes></notes></section>