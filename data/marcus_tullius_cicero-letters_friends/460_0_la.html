<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

eamque epistulam cum hac epistula coniunxi. quam ille quo modo acceperit et quid tibi pollicitus sit velim ad me scribas.</p>
</section>
<section class="div2">
<section class="opener">
266 (XIII.50)
<span class="salute"></span>
</section>
<p class="noindent"><span class="italic">Scr. Romae in. an. 44</span></p>
<p class="noindent">CICERO S. D. ACILIO<a class="footnoteLink" href="#note_LCL216_450_1" id="target_note_LCL216_450_1"><sup>1</sup></a></p>
<span class="br"></span><span class="lineNumber">1</span><span class="br"></span><p>Sumpsi hoc mihi pro tua in me observantia, quam penitus perspexi quam diu Brundisi fuimus, ut ad te familiariter et quasi pro meo iure scriberem si quae res esset de qua valde laborarem.</p>
<span class="br"></span><span class="lineNumber">2</span><span class="br"></span><p>M’. Curius, qui Patris negotiatur, ita mihi familiaris est ut nihil possit esse coniunctius. multa illius in me officia, multa in illum mea, quodque maximum est, summus inter nos amor et mutuus. quae cum ita sint, si ullam in amicitia mea spem habes, si ea quae in me officia et studia Brundisi contulisti vis mihi etiam gratiora efficere, quamquam sunt gratissima, si me a tuis omnibus amari vides, hoc mihi da atque largire, ut M’. Curium sartum et tectum, ut aiunt, ab omnique incommodo, detrimento, molestia sincerum integrumque conserves. et ipse spondeo et omnes hoc tibi tui pro me recipient, ex mea amicitia et ex tuo in me officio maximum te fructum summamque voluptatem esse capturum.</p>
<p>Vale.</p>
</section><notes><section class="footnotes"><ul><li class="note" id="note_LCL216_450_1"><a class="footnoteCrossrefLink" href="#target_note_LCL216_450_1" title="Click to highlight in text"><sup class="lineRef">1</sup>aucto (<span class="italic">Lallemand</span>)</a></li><script type="text/javascript">document.getElementById('note_LCL216_450_1').style.display = "none";</script></ul></section></notes></section>