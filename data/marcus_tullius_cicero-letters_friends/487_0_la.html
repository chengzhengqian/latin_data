<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
non potest mihi non summe esse iucundum; quod cum ita sit, esse gratum necesse est.</p>
<p>Sed tamen, quoniam mihi pro coniunctione nostra vel peccare apud te in scribendo licet, utrumque eorum quae negavi mihi facienda esse faciam. nam et ad id quod Attici causa te ostendisti esse facturum tantum velim addas quantum ex nostro amore accessionis fieri potest et, quod modo verebar tibi gratias agere, nunc plane ago teque ita existimare volo, quibuscumque officiis in Epiroticis reliquisque rebus Atticum obstrinxeris, iisdem me tibi obligatum fore.</p>
</section>
<section class="div2">
<section class="opener">
285 (XIII.19)
<span class="salute"></span>
</section>
<p class="noindent"><span class="italic">Scr. Romae an. 46 vel 45</span></p>
<p class="noindent">CICERO SERVIO S.</p>
<span class="br"></span><span class="lineNumber">1</span><span class="br"></span><p>Cum Lysone Patrensi est mihi quidem hospitium vetus, quam ego necessitudinem sancte colendam puto; sed ea causa etiam cum aliis compluribus, familiaritas tanta nullo cum hospite, et ea cum officiis eius multis tum etiam consuetudine cottidiana sic est aucta ut nihil sit familiaritate nostra coniunctius. is cum Romae annum prope ita fuisset ut mecum viveret, etsi eramus in magna spe te meis litteris commendationeque diligentissime facturum, id quod fecisti, ut eius rem et fortunas absentis tuerere, tamen, quod in unius potestate erant omnia et quod Lyso
</p></section><notes></notes></section>