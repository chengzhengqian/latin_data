<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
me<a class="footnoteLink" href="#note_LCL230_178_2" id="target_note_LCL230_178_2"><sup>2</sup></a> tecum statuo habere<a class="footnoteLink" href="#note_LCL230_178_3" id="target_note_LCL230_178_3"><sup>3</sup></a> communem. omnia summa consecutus es virtute duce, comite Fortuna, eaque es adeptus adulescens multis invidentibus, quos ingenio industriaque fregisti. nunc, me amantissimum tui, nemini concedentem qui tibi vetustate necessitudinis potior possit esse, si audies, omnem tibi reliquae vitae dignitatem ex optimo rei publicae statu acquires.</p>
<span class="br"></span><span class="lineNumber">3</span><span class="br"></span><p>Scis profecto (nihil enim te fugere potuit) fuisse quoddam tempus cum homines existimarent te nimis servire temporibus; quod ego quoque existimarem, te si ea quae patiebare probare etiam arbitrarer. sed cum intellegerem quid sentires, prudenter te arbitrabar videre quid posses. nunc alia ratio est. omnium rerum tuum iudicium est idque liberum. consul es designatus, optima aetate, summa eloquentia, &lt;in&gt;<a class="footnoteLink" href="#note_LCL230_178_4" id="target_note_LCL230_178_4"><sup>4</sup></a> maxima orbitate rei publicae virorum talium. incumbe, per deos immortalis, in eam curam et cogitationem quae tibi summam dignitatem et gloriam adferat; unus autem est, hoc praesertim tempore, per tot annos re publica divexata, rei publicae bene gerendae cursus ad gloriam.</p>
<span class="br"></span><span class="lineNumber">4</span><span class="br"></span><p>Haec amore magis impulsus scribenda ad te putavi quam quo te arbitrarer monitis et praeceptis egere. sciebam enim ex iisdem te haec haurire fontibus ex quibus ipse hauseram. qua re modum faciam. nunc tantum significandum putavi, ut potius amorem tibi ostenderem meum quam ostentarem prudentiam. interea quae ad dignitatem



</p></section><notes><section class="footnotes"><ul><li class="note" id="note_LCL230_178_2"><a class="footnoteCrossrefLink" href="#target_note_LCL230_178_2" title="Click to highlight in text"><sup class="lineRef">2</sup>mihi (<span class="italic">SB</span>)</a></li><script type="text/javascript">document.getElementById('note_LCL230_178_2').style.display = "none";</script><li class="note" id="note_LCL230_178_3"><a class="footnoteCrossrefLink" href="#target_note_LCL230_178_3" title="Click to highlight in text"><sup class="lineRef">3</sup>habere V: -re esse M: -re et esse DH</a></li><script type="text/javascript">document.getElementById('note_LCL230_178_3').style.display = "none";</script><li class="note" id="note_LCL230_178_4"><a class="footnoteCrossrefLink" href="#target_note_LCL230_178_4" title="Click to highlight in text"><sup class="lineRef">4</sup>(<span class="italic">Ern</span>.)*</a></li><script type="text/javascript">document.getElementById('note_LCL230_178_4').style.display = "none";</script></ul></section></notes></section>