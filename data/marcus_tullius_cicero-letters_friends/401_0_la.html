<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

ego id semper egi ne interessem. non enim iis rebus pugnabamus quibus valere poteramus, consilio, auctoritate, causa, quae erant in nobis superiora, sed lacertis et viribus, quibus pares non eramus. victi sumus igitur; aut, si vinci dignitas non potest, fracti certe et abiecti. in quo tuum consilium nemo potest non maxime laudare, quod cum spe vincendi simul abiecisti certandi etiam cupiditatem ostendistique sapientem et bonum civem initia belli <span class="br"></span><span class="lineNumber">3</span><span class="br"></span>civilis invitum suscipere, extrema libenter non persequi. qui non idem consilium quod tu secuti sunt, eos video in duo genera esse distractos; aut enim renovare bellum conati sunt, ii qui se in Africam contulerunt, aut, quem ad modum nos, victori sese<a class="footnoteLink" href="#note_LCL216_332_1" id="target_note_LCL216_332_1"><sup>1</sup></a> crediderunt. medium quoddam tuum consilium fuit, qui hoc fortasse humilis animi duceres, illud pertinacis.</p>
<p>Fateor a plerisque, vel dicam ab omnibus, sapiens tuum consilium, a multis etiam magni ac fortis animi iudicatum. sed habet ista ratio, ut mihi quidem videtur, quendam modum, praesertim cum nihil tibi deesse arbitrer ad tuas fortunas omnis obtinendas praeter voluntatem. sic enim intellexi, nihil aliud esse quod dubitationem adferret ei penes quem est potestas nisi quod vereretur ne tu illud beneficium omnino non putares. de quo quid sentiam nihil <span class="br"></span><span class="lineNumber">4</span><span class="br"></span>attinet dicere, cum appareat ipse quid fecerim. sed tamen, si iam ita constituisses ut abesse perpetuo malles quam ea quae nolles videre, tamen id cogitare deberes, ubicumque esses, te fore in eius ipsius quem fugeres potestate. qui si

</p></section><notes><section class="footnotes"><ul><li class="note" id="note_LCL216_332_1"><a class="footnoteCrossrefLink" href="#target_note_LCL216_332_1" title="Click to highlight in text"><sup class="lineRef">1</sup>victores esse (<span class="italic">Vict</span>.)</a></li><script type="text/javascript">document.getElementById('note_LCL216_332_1').style.display = "none";</script></ul></section></notes></section>