<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
miror vehementerque laetor. quae quidem tu, si recte istic erit, maiora et graviora cognosces.</p>
<p><span class="sc">iiii</span> Kal. Iun.</p>
</section>
<section class="div2">
<section class="opener">
408 (X.35)
<span class="salute"></span>
</section>
<p class="noindent"><span class="italic">Scr. a Ponte Argenteo <span class="sc">iii</span> Kal. Iun. an. 43</span></p>
<p class="noindent">M. LEPIDUS IMP. ITER. PONT. MAX. S. D. PR. TR. PL. SENATUI POPULO PLEBIQUE ROMANAE</p>
<span class="br"></span><span class="lineNumber">1</span><span class="br"></span><p>Si v. liberique vestri v. b.; e. e. q. v.</p>
<p>Deos hominesque testor, p. c., qua mente et quo animo semper in rem publicam fuerim et quam nihil antiquius communi salute ac libertate iudicarim. quod vobis brevi probassem, nisi mihi Fortuna proprium consilium extorsisset. nam exercitus cunctus consuetudine&lt;m&gt; sua&lt;m&gt; in civibus conservandis communique pace seditione facta retinuit meque tantae multitudinis civium Romanorum salutis atque incolumitatis causam suscipere, ut vere dicam, coegit.</p>
<span class="br"></span><span class="lineNumber">2</span><span class="br"></span><p>In qua re ego vos, p. c., oro atque obsecro ut privatis offensionibus omissis summae rei publicae consulatis neve misericordiam nostram exercitusque nostri in civili dissensione sceleris loco ponatis. quod si salutis omnium ac dignitatis rationem habueritis, melius et vobis et rei publicae consuletis.</p>
<p>D. <span class="sc">iii</span> Kal. &lt;Iun.&gt;<a class="footnoteLink" href="#note_LCL230_336_1" id="target_note_LCL230_336_1"><sup>1</sup></a> a Ponte Argenteo.</p>
</section><notes><section class="footnotes"><ul><li class="note" id="note_LCL230_336_1"><a class="footnoteCrossrefLink" href="#target_note_LCL230_336_1" title="Click to highlight in text"><sup class="lineRef">1</sup>(<span class="italic">Man</span>.)</a></li><script type="text/javascript">document.getElementById('note_LCL230_336_1').style.display = "none";</script></ul></section></notes></section>