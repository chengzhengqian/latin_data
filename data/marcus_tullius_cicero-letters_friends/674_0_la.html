<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
simi; sed gesta res exspectatur, quam quidem aut iam esse <span class="br"></span><span class="lineNumber">3</span><span class="br"></span>aliquam aut appropinquare confido. tua virtute &lt;et&gt;<a class="footnoteLink" href="#note_LCL230_388_1" id="target_note_LCL230_388_1"><sup>1</sup></a> magnitudine animi nihil est nobilius. itaque optamus ut quam primum te in Italia videamus; rem publicam nos habere arbitrabimur si vos habebimus.</p>
<p>Praeclare viceramus nisi spoliatum, inermem, fugientem Lepidus recepisset Antonium. itaque numquam tanto odio civitati Antonius fuit quanto est Lepidus. ille enim ex turbulenta re publica, hic ex pace et victoria bellum excitavit. huic oppositos consules designatos habemus, in quibus est magna illa quidem spes sed anceps cura propter incertos exitus proeliorum.</p>
<span class="br"></span><span class="lineNumber">4</span><span class="br"></span><p>Persuade tibi igitur in te et in Bruto tuo esse omnia, vos exspectari, Brutum quidem iam iamque. quod si, ut spero, victis hostibus nostris veneritis, tamen auctoritate vestra res publica exsurget et in aliquo statu tolerabili consistet. sunt enim permulta quibus erit medendum, etiam si res publica satis esse videbitur sceleribus hostium liberata.</p>
<p>Vale.</p>
</section>
<section class="div2">
<section class="opener">
426 (X.29)
<span class="salute"></span>
</section>
<p class="noindent"><span class="italic">Scr. Romae prid. Non. Quint. an. 43</span></p>
<p class="noindent">CICERO APPIO SAL.</p>
<p>De meo studio erga salutem et incolumitatem tuam credo te cognosse ex litteris tuorum. quibus me cumulatisÂ­sime

</p></section><notes><section class="footnotes"><ul><li class="note" id="note_LCL230_388_1"><a class="footnoteCrossrefLink" href="#target_note_LCL230_388_1" title="Click to highlight in text"><sup class="lineRef">1</sup>(<span class="italic">Man</span>.)*</a></li><script type="text/javascript">document.getElementById('note_LCL230_388_1').style.display = "none";</script></ul></section></notes></section>