<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
publicae conducere putavi parare ea quae ad exercitum quaeque ad rem militarem pertinerent. quae cum essent a me cura magis et diligentia quam facultate et copia constituta nuntiique et litterae de bello a Parthis in provinciam Syriam illato cottidie fere adferrentur, iter mihi faciendum per Lycaoniam et per Isauros et per Cappadociam arbitratus sum. erat enim magna suspicio Parthos, si ex Syria egredi atque irrumpere in meam provinciam conarentur, iter eo[s]<a class="footnoteLink" href="#note_LCL205_450_1" id="target_note_LCL205_450_1"><sup>1</sup></a> per Cappadociam, quod ea maxime pateret, esse facturos.</p>
<span class="br"></span><span class="lineNumber">2</span><span class="br"></span><p>Itaque cum exercitu per Cappadociae partem eam quae cum Cilicia continens est iter feci castraque ad Cybistra, quod oppidum est ad montem Taurum, locavi, ut Art&lt;a&gt;vasdes, rex Armenius, quocumque animo esset, sciret non procul a suis finibus exercitum populi Romani esse, et Deiotarum, fidelissimum regem atque amicissimum rei publicae nostrae, maxime coniunctum haberem, cuius et consilio et opibus adiuvari posset res publica.</p>
<span class="br"></span><span class="lineNumber">3</span><span class="br"></span><p>Quo cum in loco castra haberem equitatumque in Ciliciam misissem, ut et meus adventus iis civitatibus quae in ea parte essent nuntiatus firmiores animos omnium faceret et ego mature quid ageretur in Syria scire possem, tempus eius tridui quod in iis castris morabar in magno officio et <span class="br"></span><span class="lineNumber">4</span><span class="br"></span>necessario mihi ponendum putavi. cum enim vestra auctoritas intercessisset ut ego regem Ariobarzanem Eusebem et Philorhomaeum tuerer eiusque regis salutem et incolumitatem regnumque defenderem, regi regnoque praesidio essem, adiunxissetisque salutem eius regis populo senatuique magnae curae esse, quod nullo umquam de

</p></section><notes><section class="footnotes"><ul><li class="note" id="note_LCL205_450_1"><a class="footnoteCrossrefLink" href="#target_note_LCL205_450_1" title="Click to highlight in text"><sup class="lineRef">1</sup>(<span class="italic">T.â€“P.</span>)</a></li><script type="text/javascript">document.getElementById('note_LCL205_450_1').style.display = "none";</script></ul></section></notes></section>