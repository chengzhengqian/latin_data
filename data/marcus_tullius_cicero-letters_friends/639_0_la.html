<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
Cuius rei tanto in timore fui ut omnibus rebus relictis cum paucioribus et minoribus navibus ad illas ire conatus <span class="br"></span><span class="lineNumber">2</span><span class="br"></span>sim. quae res, si a Rhodiis non essem interpellatus, fortasse tota sublata esset, tamen magna ex parte profligata est, quoniam quidem classis dissipata est adventus nostri timore, milites ducesque effugerunt, onerariae omnes ad unam a nobis sunt exceptae. certe, quod maxime timui, videor esse consecutus ut non possit Dolabella in Italiam pervenire nec suis sociis firmatis durius vobis efficere negotium.</p>
<span class="br"></span><span class="lineNumber">3</span><span class="br"></span><p>Rhodii nos et rem publicam quam valde spreverint<a class="footnoteLink" href="#note_LCL230_318_1" id="target_note_LCL230_318_1"><sup>1</sup></a> ex litteris quas publice misi cognosces. et quidem multo parcius scripsi quam re vera furere eos inveni. quod vero aliquid de iis scripsi mirari noli; mira est eorum amentia. nec me meae ullae privatim iniuriae umquam &lt;moverunt&gt;;<a class="footnoteLink" href="#note_LCL230_318_2" id="target_note_LCL230_318_2"><sup>2</sup></a> malus animus eorum in nostra&lt;m&gt; salute&lt;m&gt;, cupiditas partium aliarum, perseverantia in contemptione optimi cuiusque ferenda mihi non fuit. nec tamen omnis perditos esse puto. sed idem illi qui tum fugientem patrem meum, qui L. Lentulum, qui Pompeium, qui ceteros viros clarissimos non receperunt, idem tamquam aliquo fato et nunc aut magistratum gerunt aut eos qui sunt in magistratu in sua habent potestate. itaque eadem superbia in pravitate utuntur. quorum improbitatem aliquando retundi et non perpetua<a class="footnoteLink" href="#note_LCL230_318_3" id="target_note_LCL230_318_3"><sup>3</sup></a> impunitate augeri non solum utile est rei publicae nostrae sed etiam necessarium.</p>
<span class="br"></span><span class="lineNumber">4</span><span class="br"></span><p>De nostra dignitate velim tibi, ut semper, curae sit et,



</p></section><notes><section class="footnotes"><ul><li class="note" id="note_LCL230_318_1"><a class="footnoteCrossrefLink" href="#target_note_LCL230_318_1" title="Click to highlight in text"><sup class="lineRef">1</sup>desperaverint (<span class="italic">Kleyn</span>)</a></li><script type="text/javascript">document.getElementById('note_LCL230_318_1').style.display = "none";</script><li class="note" id="note_LCL230_318_2"><a class="footnoteCrossrefLink" href="#target_note_LCL230_318_2" title="Click to highlight in text"><sup class="lineRef">2</sup><span class="italic">SB</span>: <span class="italic">ante</span> umq- “Å</a></li><script type="text/javascript">document.getElementById('note_LCL230_318_2').style.display = "none";</script><li class="note" id="note_LCL230_318_3"><a class="footnoteCrossrefLink" href="#target_note_LCL230_318_3" title="Click to highlight in text"><sup class="lineRef">3</sup>putati <span class="italic">vel</span> -ari (<span class="italic">Watt</span>)</a></li><script type="text/javascript">document.getElementById('note_LCL230_318_3').style.display = "none";</script></ul></section></notes></section>