<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
29 (VII.8)
<span class="salute"></span>
</section>
<p class="noindent"><span class="italic">Scr. Romae post. parte m. Sext., ut vid.</span></p>
<p class="noindent">CICERO TREBATIO</p>
<span class="br"></span><span class="lineNumber">1</span><span class="br"></span><p>Scripsit ad me Caesar perhumaniter nondum te sibi satis esse familiarem propter occupationes suas, sed certe fore. cui quidem ego rescripsi quam mihi gratum esset futurum si quam plurimum in te studi, offici, liberalitatis suae contulisset. sed ex tuis litteris cognovi praeproperam quandam festinationem tuam et simul sum admiratus cur tribunatus commoda, dempto praesertim labore militiae, <span class="br"></span><span class="lineNumber">2</span><span class="br"></span>contempseris. querar cum Vacerra et Manilio; nam Cornelio nihil audeo dicere, cuius tu periculo stultus es, quoniam te ab eo sapere didicisse profiteris. quin tu urges istam occasionem et facultatem, qua melior numquam reperietur?</p>
<p>Quod scribis de illo Preciano iureconsulto, ego te ei non desino commendare; scribit enim<a class="footnoteLink" href="#note_LCL205_192_1" id="target_note_LCL205_192_1"><sup>1</sup></a> ipse mihi te sibi gratias agere debere. de eo quid sit, cura ut sciam. ego vestras Britannicas litteras exspecto.</p>
</section><notes><section class="footnotes"><ul><li class="note" id="note_LCL205_192_1"><a class="footnoteCrossrefLink" href="#target_note_LCL205_192_1" title="Click to highlight in text"><sup class="lineRef">1</sup>etiam “Å: autem <span class="italic">coni. SB</span></a></li><script type="text/javascript">document.getElementById('note_LCL205_192_1').style.display = "none";</script></ul></section></notes></section>