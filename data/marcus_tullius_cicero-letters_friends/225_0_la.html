<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
ab inani laude et sermonibus vulgi, ego profecto is sum. testis est consulatus meus, in quo, sicut in reliqua vita, fateor ea me studiose secutum ex quibus vera gloria nasci posset, ipsam quidem gloriam per se numquam putavi expetendam. itaque et provinciam ornatam et spem non dubiam triumphi neglexi, sacerdotium denique, cum, quem ad modum te existimare arbitror, non difficillime consequi possem, non appetivi. idem post iniuriam acceptam, quam tu rei publicae calamitatem semper appellas, meam non modo non calamitatem sed etiam gloriam, studui quam ornatissima senatus populique Romani de me iudicia intercedere. itaque et augur postea fieri volui, quod antea neglexeram, et eum honorem qui a senatu tribui rebus bellicis solet, neglectum a me olim, nunc mihi expetendum puto.</p>
<span class="br"></span><span class="lineNumber">14</span><span class="br"></span><p>Huic meae voluntati, in qua inest aliqua vis desideri ad sanandum vulnus iniuriae, ut faveas adiutorque sis, quod paulo ante me negaram rogaturum, vehementer te rogo, sed ita si non ieiunum hoc nescio quid quod ego gessi et contemnendum videbitur sed tale atque tantum ut multi nequaquam paribus rebus honores summos a senatu consecuti sint. equidem etiam illud mihi animum advertisse videor (scis enim quam attente te audire soleam), te non tam res gestas quam mores &lt;et&gt;<a class="footnoteLink" href="#note_LCL205_484_8" id="target_note_LCL205_484_8"><sup>8</sup></a> instituta atque vitam imperatorum spectare solere in habendis aut non habendis honoribus. quod si in mea causa considerabis, reperies me


</p></section><notes><section class="footnotes"><ul><li class="note" id="note_LCL205_484_8"><a class="footnoteCrossrefLink" href="#target_note_LCL205_484_8" title="Click to highlight in text"><sup class="lineRef">8</sup>(<span class="italic">SB</span>)</a></li><script type="text/javascript">document.getElementById('note_LCL205_484_8').style.display = "none";</script></ul></section></notes></section>