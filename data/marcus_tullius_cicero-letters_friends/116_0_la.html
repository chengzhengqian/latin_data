<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
62 (XIII.76)
<span class="salute"></span>
</section>
<p class="noindent"><span class="italic">Scr. Romae an. incerto</span></p>
<p class="noindent">M. CICERO IIII VIRIS ET DECURIONIBUS S. D.</p>
<span class="br"></span><span class="lineNumber">1</span><span class="br"></span><p>Tantae mihi cum Q. Hippio causae necessitudinis sunt ut nihil possit esse coniunctius quam nos inter nos sumus. quod nisi ita esset, uterer mea consuetudine, ut vobis nulla in re molestus essem. etenim vos mihi optimi testes estis, cum<a class="footnoteLink" href="#note_LCL205_266_1" id="target_note_LCL205_266_1"><sup>1</sup></a> mihi persuasum esset nihil esse quod a vobis impetrare non possem, numquam me tamen gravem vobis esse <span class="br"></span><span class="lineNumber">2</span><span class="br"></span>voluisse. vehementer igitur vos etiam atque etiam rogo ut honoris mei causa quam liberalissime C. Valgium Hippianum tractetis remque cum eo conficiatis ut, quam possessionem habet in agro Fregellano &lt;a&gt; vobis emptam, eam liberam et immunem habere possit. id si a vobis impetraro, summo me beneficio vestro adfectum arbitrabor.</p>
</section>
<section class="div2">
<section class="opener">
63 (XIII.1)
<span class="salute"></span>
</section>
<p class="noindent"><span class="italic">Scr. Athenis ex. m. Iun. vel in. m. Quint. an. 51</span></p>
<p class="noindent">M. CICERO S. D. C. MEMMIO</p>
<span class="br"></span><span class="lineNumber">1</span><span class="br"></span><p>Etsi non satis mihi constiterat cum aliquane animi mei


</p></section><notes><section class="footnotes"><ul><li class="note" id="note_LCL205_266_1"><a class="footnoteCrossrefLink" href="#target_note_LCL205_266_1" title="Click to highlight in text"><sup class="lineRef">1</sup>quam (<span class="italic">Man</span>.)</a></li><script type="text/javascript">document.getElementById('note_LCL205_266_1').style.display = "none";</script></ul></section></notes></section>