<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
128 (V.20)
<span class="salute"></span>
</section>
<p class="noindent"><span class="italic">Scr. ad urbem c. Non. Ian. an. 49</span></p>
<p class="noindent">CICERO RUFO</p>
<span class="br"></span><span class="lineNumber">1</span><span class="br"></span><p>Quo&lt;quo&gt;<a class="footnoteLink" href="#note_LCL216_38_1" id="target_note_LCL216_38_1"><sup>1</sup></a> modo potuissem te convenissem si eo quo constitueras venire voluisses. qua re, etsi mei commodi causa commovere me noluisti, tamen ita existimes velim, me antelaturum fuisse, si ad me misisses, voluntatem tuam commodo meo.</p>
<p>Ad ea quae scripsisti commodius equidem possem de singulis ad te rebus scribere si M. Tullius, scriba meus, adesset. a quo mihi exploratum est in rationibus dumtaxat referendis (de ceteris rebus adfirmare non possum) nihil eum fecisse scientem quod esset contra aut rem aut existimationem tuam; dein, si<a class="footnoteLink" href="#note_LCL216_38_2" id="target_note_LCL216_38_2"><sup>2</sup></a> rationum referendarum ius vetus et mos antiquus maneret, me relaturum rationes nisi tecum pro coniunctione nostrae necessitudinis contulissem <span class="br"></span><span class="lineNumber">2</span><span class="br"></span>confecissemque non fuisse. quod igitur fecissem ad urbem si consuetudo pristina maneret, id, quoniam lege Iulia relinquere rationes in provincia necesse erat easdemque totidem verbis referre ad aerarium, feci in provincia; neque ita feci ut te ad meum arbitrium adducerem, sed tribui tibi tantum quantum me tribuisse numquam me paenitebit. totum enim scribam meum, quem tibi video nunc esse suspectum, tibi tradidi. tu ei M. Mindium, fratrem tuum, adiunxisti. rationes confectae me absente sunt tecum; ad



</p></section><notes><section class="footnotes"><ul><li class="note" id="note_LCL216_38_1"><a class="footnoteCrossrefLink" href="#target_note_LCL216_38_1" title="Click to highlight in text"><sup class="lineRef">1</sup>(<span class="italic">Man</span>.)</a></li><script type="text/javascript">document.getElementById('note_LCL216_38_1').style.display = "none";</script><li class="note" id="note_LCL216_38_2"><a class="footnoteCrossrefLink" href="#target_note_LCL216_38_2" title="Click to highlight in text"><sup class="lineRef">2</sup>&lt;scito,&gt; si <span class="italic">Wes.</span>: &lt;sic habeto,&gt; si <span class="italic">coni. SB</span></a></li><script type="text/javascript">document.getElementById('note_LCL216_38_2').style.display = "none";</script></ul></section></notes></section>