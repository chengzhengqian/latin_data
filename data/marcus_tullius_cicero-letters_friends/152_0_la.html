<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
evenire ea quae me insciente facta sunt a meis. sed ita cecidisse ut agerentur eo tempore, spero omnino cum aliqua felicitate et opto—verum tamen plus me in hac spe tua sapientia et humanitas consolatur quam opportunitas temporis. itaque quem ad modum expediam exitum huius institutae orationis non reperio. neque enim tristius dicere quicquam debeo ea de re quam tu ipse om&lt;i&gt;nibus optimis prosequeris neque non me tamen mordet aliquid. in quo unum non vereor, ne tu parum perspicias ea quae gesta sint ab aliis esse gesta; quibus ego ita mandaram ut, cum tam longe afuturus essem, ad me ne referrent, agerent <span class="br"></span><span class="lineNumber">3</span><span class="br"></span>quod probassent. in hoc autem mihi illud occurrit: ‘quid tu igitur si adfuisses?’ rem probassem, de tempore nihil te invito, nihil sine consilio egissem tuo.</p>
<p>Vides sudare me iam dudum laborantem quo modo &lt;et&gt;<a class="footnoteLink" href="#note_LCL205_338_2" id="target_note_LCL205_338_2"><sup>2</sup></a> ea tuear quae mihi tuenda sunt et te non offendam. leva me igitur hoc onere; numquam enim mihi videor tractasse causam difficiliorem. sic habeto tamen: nisi iam tunc omnia negotia cum summa tua dignitate diligentissime confecissem, tametsi nihil videbatur ad meum erga te pristinum studium addi posse, tamen hac mihi adfinitate nuntiata non maiore equidem studio sed acrius, apertius, significantius <span class="br"></span><span class="lineNumber">4</span><span class="br"></span>dignitatem tuam defendissem. decedenti mihi et iam imperio annuo terminato a. d. <span class="sc">iii</span> Non. Sext., cum ad Sidam navi accederem et mecum Q. Servilius esset, litterae a meis sunt redditae. dixi statim Servilio (etenim videbatur esse commotus) ut omnia a me maiora exspectaret. quid multa? benevolentior tibi quam fui nilo sum fac­tus,

</p></section><notes><section class="footnotes"><ul><li class="note" id="note_LCL205_338_2"><a class="footnoteCrossrefLink" href="#target_note_LCL205_338_2" title="Click to highlight in text"><sup class="lineRef">2</sup>(<span class="italic">Pluygers</span>)</a></li><script type="text/javascript">document.getElementById('note_LCL205_338_2').style.display = "none";</script></ul></section></notes></section>