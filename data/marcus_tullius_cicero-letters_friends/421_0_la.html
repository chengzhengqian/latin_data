<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
240 (IV.14)
<span class="salute"></span>
</section>
<p class="noindent"><span class="italic">Scr. Romae c. ex. an. 46</span></p>
<p class="noindent">M. CICERO S. D. CN. PLANCIO</p>
<span class="br"></span><span class="lineNumber">1</span><span class="br"></span><p>Binas a te accepi litteras Corcyrae datas, quarum alteris mihi gratulabare quod audisses me meam pristinam dignitatem obtinere, alteris dicebas te velle quae egissem bene et feliciter evenire.</p>
<p>Ego autem, si dignitas est bene de re publica sentire et bonis viris probare quod sentias, obtineo dignitatem meam; sin autem in eo dignitas est si quod sentias aut re efficere possis aut denique libera oratione defendere, ne vestigium quidem ullum est reliquum nobis dignitatis agiturque praeclare si nosmet ipsos regere possumus ut ea quae partim iam adsunt, partim impendent, moderate feramus; quod est difficile in eius modi bello cuius exitus ex <span class="br"></span><span class="lineNumber">2</span><span class="br"></span>altera parte caedem ostentet, ex altera servitutem. quo in periculo non nihil me consolatur cum recordor haec me tum vidisse cum secundas etiam res nostras, non modo adversas, pertimescebam videbamque quanto periculo de iure publico disceptaretur armis; quibus si ii vicissent ad quos ego pacis spe, non belli cupiditate, adductus accesseram, tamen intellegebam et iratorum hominum et cupidorum et insolentium quam crudelis esset futura victoria, sin autem victi essent, quantus interitus esset futurus civium partim amplissimorum, partim etiam optimorum; qui me

</p></section><notes></notes></section>