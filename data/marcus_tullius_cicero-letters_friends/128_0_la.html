<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>facturum. idem ego, cum L. Clodium Corcyrae convenissem, hominem ita tibi coniunctum ut mihi cum illo cum loquerer tecum loqui viderer, dixi ei me ita facturum esse ut in eam partem quam Phania rogasset primum venirem. tunc ille, mihi cum gratias egisset, magno opere a me petivit ut Laodiceam protinus irem; te in prima provincia velle esse ut quam primum decederes; quin, nisi ego successor essem quem tu cuperes videre, te antea quam tibi successum esset decessurum fuisse. quod quidem erat consentaneum cum iis litteris quas ego Romae acceperam, ex quibus perspexisse mihi videbar quam festinares decedere. respondi Clodio me ita esse facturum, ac multo quidem libentius quam si illud esset faciendum quod promiseram Phaniae. itaque et consilium mutavi et ad te statim mea manu scriptas litteras misi, quas quidem ex tuis litteris intellexi satis mature ad te esse perlatas.</p>
<span class="br"></span><span class="lineNumber">3</span><span class="br"></span><p>Hoc ego meo facto valde delector; nihil enim potuit fieri amantius. considera nunc vicissim tuum. non modo ibi non fuisti ubi me quam primum videre posses sed eo discessisti quo ego te ne persequi quidem possem triginta diebus qui tibi ad &lt;de&gt;cedendum<a class="footnoteLink" href="#note_LCL205_290_1" id="target_note_LCL205_290_1"><sup>1</sup></a> lege, ut opinor, Cornelia constituti essent; ut tuum factum &lt;iis&gt;<a class="footnoteLink" href="#note_LCL205_290_2" id="target_note_LCL205_290_2"><sup>2</sup></a> qui quo animo inter nos simus ignorent alieni hominis, ut levissime<a class="footnoteLink" href="#note_LCL205_290_3" id="target_note_LCL205_290_3"><sup>3</sup></a> dicam, et fugientis congressum, meum vero coniunctissimi <span class="br"></span><span class="lineNumber">4</span><span class="br"></span>et amicissimi esse videatur. ac mihi tamen, ante quam in provinciam veni, redditae sunt a te litterae quibus, etsi te Tarsum proficisci demonstrabas, tamen mihi non dubiam spem mei conveniendi adferebas; cum interea, credo equidem, malevoli homines (late enim patet hoc vitium et est in multis), sed tamen probabilem materiem nacti sermoÂ­nis,



</p></section><notes><section class="footnotes"><ul><li class="note" id="note_LCL205_290_1"><a class="footnoteCrossrefLink" href="#target_note_LCL205_290_1" title="Click to highlight in text"><sup class="lineRef">1</sup>(<span class="italic">Rut</span>.)</a></li><script type="text/javascript">document.getElementById('note_LCL205_290_1').style.display = "none";</script><li class="note" id="note_LCL205_290_2"><a class="footnoteCrossrefLink" href="#target_note_LCL205_290_2" title="Click to highlight in text"><sup class="lineRef">2</sup>(<span class="italic">Or</span>.)</a></li><script type="text/javascript">document.getElementById('note_LCL205_290_2').style.display = "none";</script><li class="note" id="note_LCL205_290_3"><a class="footnoteCrossrefLink" href="#target_note_LCL205_290_3" title="Click to highlight in text"><sup class="lineRef">3</sup>lenissime <span class="italic">Mart.</span></a></li><script type="text/javascript">document.getElementById('note_LCL205_290_3').style.display = "none";</script></ul></section></notes></section>