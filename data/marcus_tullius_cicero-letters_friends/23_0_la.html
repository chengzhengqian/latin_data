<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
magnitudo est tuorum erga me meritorum ut, quoniam tu nisi perfecta re de me non conquiesti, ego quia non idem in tua causa efficio vitam mihi esse acerbam putem. in causa haec sunt: Hammonius, regis legatus, aperte pecunia nos oppugnat. res agitur per eosdem creditores per quos, cum tu aderas, agebatur. regis causa si qui sunt qui velint, qui pauci sunt, omnes rem ad Pompeium deferri volunt. senatus religionis calumniam non religione sed malevolentia et <span class="br"></span><span class="lineNumber">2</span><span class="br"></span>illius regiae largitionis invidia comprobat. Pompeium et hortari et orare et iam liberius accusare et monere ut magnam infamiam fugiat non desistimus. sed plane nec precibus nostris nec admonitionibus relinquit locum. nam cum in sermone cottidiano tum in senatu palam sic egit causam tuam ut neque eloquentia maiore quisquam nec gravitate nec studio nec contentione agere potuerit, cum summa testificatione tuorum in se officiorum et amoris erga te sui. Marcellinum tibi esse iratum sc&lt;rib&gt;is;<a class="footnoteLink" href="#note_LCL205_80_1" id="target_note_LCL205_80_1"><sup>1</sup></a> is hac regia causa excepta ceteris in rebus se acerrimum tui defensorem fore ostendit. quod dat, accipimus; quod instituit referre de religione et saepe iam rettulit, ab eo deduci non potest.</p>
<span class="br"></span><span class="lineNumber">3</span><span class="br"></span><p>Res ante Idus acta sic est (nam haec Idibus mane scripsi):


</p></section><notes><section class="footnotes"><ul><li class="note" id="note_LCL205_80_1"><a class="footnoteCrossrefLink" href="#target_note_LCL205_80_1" title="Click to highlight in text"><sup class="lineRef">1</sup>scis (<span class="italic">de</span> M <span class="italic">vide comm.</span>) (<span class="italic">Hartman</span>)</a></li><script type="text/javascript">document.getElementById('note_LCL205_80_1').style.display = "none";</script></ul></section></notes></section>