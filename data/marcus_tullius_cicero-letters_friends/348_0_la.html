<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
197 (IX.26)
<span class="salute"></span>
</section>
<p class="noindent"><span class="italic">Scr. Romae med. m. interc. post., ut vid., an. 46</span></p>
<p class="noindent">CICERO PAETO S. D.</p>
<span class="br"></span><span class="lineNumber">1</span><span class="br"></span><p>Accubueram hora nona cum ad te harum exemplum in codicillis exaravi. dices ‘ubi?’ apud Volumnium Eutrapelum, et quidem supra me Atticus, infra Verrius, familiares tui. miraris tam exhilaratam esse servitutem nostram? quid ergo faciam? te consulo, qui philosophum audis. angar, excruciem me? quid adsequar? deinde, quem ad finem? ‘vivas’ inquis ‘in litteris.’ an quicquam me aliud agere censes aut posse m&lt;e&gt;<a class="footnoteLink" href="#note_LCL216_226_1" id="target_note_LCL216_226_1"><sup>1</sup></a> vivere nisi in litteris viverem? sed est earum etiam non satietas sed quidam modus; a quibus cum discessi, etsi minimum mihi est in cena, quod tu unum ζήτημα Dioni philosopho posuisti, tamen quid potius faciam prius quam me dormitum conferam non reperio.</p>
<span class="br"></span><span class="lineNumber">2</span><span class="br"></span><p>Audi reliqua. infra Eutrapelum Cytheris accubuit. ‘in eo igitur’ inquis ‘convivio Cicero ille’</p>
<blockquote><p>
<span class="line indent1">quem aspectabant, cuius ob os Grai ora obvertebant sua?</span><span class="linebreak"></span>
</p></blockquote>
<p class="noindent">non mehercule suspicatus sum illam adfore. sed tamen ne Aristippus quidem ille Socraticus erubuit cum esset obiectum habere eum Laida. ‘habeo’ inquit, ‘non habeor a




</p></section><notes><section class="footnotes"><ul><li class="note" id="note_LCL216_226_1"><a class="footnoteCrossrefLink" href="#target_note_LCL216_226_1" title="Click to highlight in text"><sup class="lineRef">1</sup>possem (<span class="italic">Man.</span>*)</a></li><script type="text/javascript">document.getElementById('note_LCL216_226_1').style.display = "none";</script></ul></section></notes></section>