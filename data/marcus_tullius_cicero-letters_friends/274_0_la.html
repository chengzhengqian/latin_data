<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
meae, diligenter puto quid faciatis, Romaene sitis an mecum an aliquo tuto loco. id non solum meum consilium est sed etiam vestrum.</p>
<p>Mihi veniunt in mentem haec: Romae vos esse tuto posse per Dolabellam eamque rem posse nobis adiumento esse si quae vis aut si quae rapinae fieri coeperint; sed rursus illud me movet, quod video omnis bonos abesse Roma et eos mulieres suas secum habere. haec autem regio in qua ego sum nostrorum est cum oppidorum tum etiam praediorum, ut et multum esse mecum et, cum aberitis,<a class="footnoteLink" href="#note_LCL216_78_2" id="target_note_LCL216_78_2"><sup>2</sup></a> <span class="br"></span><span class="lineNumber">2</span><span class="br"></span>commode et in nostris esse possitis. mihi plane non satis constat adhuc utrum sit melius. vos videte quid aliae faciant isto loco feminae et ne, cum velitis, exire non liceat. id velim diligenter etiam atque etiam vobiscum et cum amicis consideretis. domus ut propugnacula et prae&lt;si&gt;dium habeat Philotimo dicetis. et velim tabellarios instituatis certos ut cottidie aliquas a vobis litteras accipiam. maxime autem date operam ut valeatis, si nos vultis valere.</p>
<p><span class="sc">viiii</span> Kal. Formi&lt;i&gt;s.</p>
</section>
<section class="div2">
<section class="opener">
145 (XIV.14)
<span class="salute"></span>
</section>
<p class="noindent"><span class="italic">Scr. Minturnis <span class="sc">viii</span> Kal. Febr. an. 49</span></p>
<p class="noindent">TULLIUS TERENTIAE ET PATER TULLIAE, DUABUS ANIMIS SUIS, ET CICERO MATRI OPTIMAE, SUAVISSIMAE SORORI S. P. D.</p>
</section><notes><section class="footnotes"><ul><li class="note" id="note_LCL216_78_2"><a class="footnoteCrossrefLink" href="#target_note_LCL216_78_2" title="Click to highlight in text"><sup class="lineRef">2</sup>abieritis <span class="italic">vel sim. (SB</span>)</a></li><script type="text/javascript">document.getElementById('note_LCL216_78_2').style.display = "none";</script></ul></section></notes></section>