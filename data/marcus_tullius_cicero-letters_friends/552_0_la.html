<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
habes auctores consili publici. qui numerus etiam bonis rebus exiguus esset, quid censes perditis?</p>
<p>Qua re spes est omnis in vobis. qui si idcirco abestis ut sitis in tuto, ne in vobis quidem; sin aliquid dignum vestra gloria cogitatis, velim salvis nobis, sin id minus, res tamen publica per vos brevi tempore ius suum reciperabit.</p>
<p>Ego tuis neque desum neque deero. qui sive ad me referent &lt;sive non<a class="footnoteLink" href="#note_LCL230_144_1" id="target_note_LCL230_144_1"><sup>1</sup></a> referent<a class="footnoteLink" href="#note_LCL230_144_2" id="target_note_LCL230_144_2"><sup>2</sup></a>&gt;, mea tamen tibi benevolentia fidesque praestabitur.</p>
<p>Vale.</p>
</section>
<section class="div2">
<section class="opener">
345 (XII.3)
<span class="salute"></span>
</section>
<p class="noindent"><span class="italic">Scr. Romae paulo post <span class="sc">vi</span> Non. Oct. an. 44</span></p>
<p class="noindent">CICERO CASSIO S.</p>
<span class="br"></span><span class="lineNumber">1</span><span class="br"></span><p>Auget tuus amicus furorem in dies. primum in statua quam posuit in rostris inscripsit ‘parenti optime merito,’ ut non modo sicarii sed iam etiam parricidae iudicemini. quid dico ‘iudicemini’? iudicemur potius. vestri enim pulcherrimi facti ille furiosus me principem dicit fuisse. utinam quidem fuissem! molestus nobis non esset. sed hoc vestrum est; quod quoniam praeteriit, utinam haberem quid vobis darem consili! sed ne mihi quidem ipsi reperio quid faciendum sit. quid enim est quod contra vim sine vi fieri possit?</p>
</section><notes><section class="footnotes"><ul><li class="note" id="note_LCL230_144_1"><a class="footnoteCrossrefLink" href="#target_note_LCL230_144_1" title="Click to highlight in text"><sup class="lineRef">1</sup>(ҁ)</a></li><script type="text/javascript">document.getElementById('note_LCL230_144_1').style.display = "none";</script><li class="note" id="note_LCL230_144_2"><a class="footnoteCrossrefLink" href="#target_note_LCL230_144_2" title="Click to highlight in text"><sup class="lineRef">2</sup>(<span class="italic">Or</span>.)</a></li><script type="text/javascript">document.getElementById('note_LCL230_144_2').style.display = "none";</script></ul></section></notes></section>