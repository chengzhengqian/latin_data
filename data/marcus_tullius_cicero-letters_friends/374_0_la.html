<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

quidem in culina, mea molesta est; pudet enim servire. itaque facio me alias res agere ne convicium Platonis audiam.<span class="br"></span><span class="lineNumber">2</span><span class="br"></span></p>
<p>De Hispania nihil adhuc certi, nihil omnino novi. te abesse mea causa moleste fero, tua gaudeo. sed flagitat tabellarius. valebis igitur meque, ut a puero fecisti, amabis.</p>
</section>
<section class="div2">
<section class="opener">
214 (XV.17)
<span class="salute"></span>
</section>
<p class="noindent"><span class="italic">Scr. Romae in. an. 45</span></p>
<span class="br"></span><span class="lineNumber">1</span><span class="br"></span><p class="noindent">M. CICERO C. CASSIO S.</p>
<p>Praeposteros habes tabellarios, etsi me quidem non offendunt; sed tamen, cum a me discedunt, flagitant litteras, cum ad me veniunt, nullas adferunt. atque id ipsum facerent commodius si mihi aliquid spati ad scribendum darent; sed petasati veniunt, comites ad portam exspectare dicunt. ergo ignosces: alteras iam habebis has brevis; sed exspecta πάντα περί πάντων. etsi quid ego me tibi purgo, cum tui ad me inanes veniant, ad te cum epistulis revertantur? <span class="br"></span><span class="lineNumber">2</span><span class="br"></span></p>
<p>Nos hic, ut tamen ad te scribam aliquid, P. Sullam patrem mortuum habebamus. alii a latronibus, alii cruditate dicebant. populus non curabat; combustum enim esse constabat. hoc tu pro tua sapientia feres aequo animo; quamquam πρόσωπον πόλεως amisimus. Caesarem pu­tabant


</p></section><notes></notes></section>