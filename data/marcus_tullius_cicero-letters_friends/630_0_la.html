<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
confectum graviter se habuisse antea tibi scripsi. sed tamen, cum primum posse ingredi coepit, non magis sibi quam rei publicae se convaluisse existimans ad omnia pericula princeps esse non recusabat. sed ego eum non solum hortatus sum verum etiam coegi isto proficisci, quod et illa valetudine magis conficere se quam me iuvare posset in castris et quod acerbissimo interitu consulum rem publicam nudatam tali cive praetore in urbanis officiis indigere existimabam. quod si qui vestrum non probabit, mihi prudentiam in consilio defuisse sciat, non illi erga patriam fidelitatem.</p>
<span class="br"></span><span class="lineNumber">3</span><span class="br"></span><p>Lepidus tamen quod ego desiderabam fecit, ut Apellam ad me mitteret, quo obside fidei illius et societatis in re publica administranda uterer. in ea re studium mihi suum L. Gellius †de tribus fratribus segaviano†<a class="footnoteLink" href="#note_LCL230_300_1" id="target_note_LCL230_300_1"><sup>1</sup></a> probavit, quo ego interprete novissime ad Lepidum sum usus. amicum eum rei publicae cognosse videor libenterque ei sum testimonio et omnibus ero qui bene merentur.</p>
<p>Fac valeas meque mutuo diligas dignitatemque meam, si mereor, tuearis, sicut adhuc singula&lt;ri&gt; cum benevolentia fecisti.</p>
</section><notes><section class="footnotes"><ul><li class="note" id="note_LCL230_300_1"><a class="footnoteCrossrefLink" href="#target_note_LCL230_300_1" title="Click to highlight in text"><sup class="lineRef">1</sup>Segovia <span class="italic">Or., sed vide comm.</span></a></li><script type="text/javascript">document.getElementById('note_LCL230_300_1').style.display = "none";</script></ul></section></notes></section>