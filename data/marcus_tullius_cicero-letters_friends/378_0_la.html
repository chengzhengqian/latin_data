<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

hominibus τὸ καλὸν δι’ αὑτὸ αἱρετὸν esse; ἠδονὴν vero et ἀτ&lt;αρ&gt;αξίαν<a class="footnoteLink" href="#note_LCL216_286_1" id="target_note_LCL216_286_1"><sup>1</sup></a> virtute, iustitia, τῷ καλῷ parari et verum et probabile est. ipse enim Epicurus, a quo omnes Catii et Amafinii, mali verborum interpretes, proficiscuntur, <span class="br"></span><span class="lineNumber">3</span><span class="br"></span>dicit ‘οὐκ ἒστιν ἡδέως ἂνευ τοῦ καλῶς καὶ δικαίως ζῆν.’ itaque et Pansa, qui ἡδονὴν sequitur, virtutem retinet et ii qui a vobis φιλήδονοι vocantur sunt φιλόκαλοι et φιλοδίκαιοι omnisque virtutes et colunt et retinent. itaque Sulla, cuius iudicium probare debemus, cum dissentire philosophos videret, non quaesiit quid bonum esset &lt;s&gt;ed<a class="footnoteLink" href="#note_LCL216_286_2" id="target_note_LCL216_286_2"><sup>2</sup></a> omnia bona coemit. cuius ego mortem forti mehercules animo tuli. nec tamen Caesar diutius nos eum desiderare patietur (nam habet damnatos quos pro illo nobis restituat) nec ipse sectorem desiderabit cum <span class="br"></span><span class="lineNumber">4</span><span class="br"></span>filium viderit.</p>
<p>Nunc, ut ad rem publicam redeam, quid in Hispaniis geratur rescribe. peream nisi sollicitus sum; ac malo veterem et clementem dominum habere quam novum et crudelem experiri. scis Gnaeum<a class="footnoteLink" href="#note_LCL216_286_3" id="target_note_LCL216_286_3"><sup>3</sup></a> quam sit fatuus, scis quo modo crudelitatem virtutem putet, scis quam se semper a nobis derisum putet; vereor ne nos rustice gladio velit ἀντιμυκτηρίσαι. quid fiat, si me diligis, rescribe. hui, quam velim scire utrum ista sollicito animo an soluto legas! sciam enim eodem tempore quid me facere oporteat.</p>
<p>Ne longior sim, vale. me, ut facis, ama. si Caesar vicit, celeriter me exspecta.</p>
</section><notes><section class="footnotes"><ul><li class="note" id="note_LCL216_286_1"><a class="footnoteCrossrefLink" href="#target_note_LCL216_286_1" title="Click to highlight in text"><sup class="lineRef">1</sup>(<span class="italic">Vict</span>.)</a></li><script type="text/javascript">document.getElementById('note_LCL216_286_1').style.display = "none";</script><li class="note" id="note_LCL216_286_2"><a class="footnoteCrossrefLink" href="#target_note_LCL216_286_2" title="Click to highlight in text"><sup class="lineRef">2</sup>et (<span class="italic">Lamb</span>.)</a></li><script type="text/javascript">document.getElementById('note_LCL216_286_2').style.display = "none";</script><li class="note" id="note_LCL216_286_3"><a class="footnoteCrossrefLink" href="#target_note_LCL216_286_3" title="Click to highlight in text"><sup class="lineRef">3</sup>Cn. (<span class="italic">Bertotti</span>: Gnaeus ҁ)</a></li><script type="text/javascript">document.getElementById('note_LCL216_286_3').style.display = "none";</script></ul></section></notes></section>