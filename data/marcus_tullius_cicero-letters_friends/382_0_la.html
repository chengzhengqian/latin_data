<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

solebam. aedificia mea me delectabant et otium: domus est quae nulli mearum villarum cedat, otium omni desertissima regione maius. itaque ne litterae quidem meae impediuntur, in quibus sine ulla interpellatione versor. qua re, ut arbitror, prius hic te nos quam istic tu nos videbis.</p>
<p>Lepta suavissimus ediscat Hesiodum et habeat in ore ‘τῆς δ’ ἀρετῆς ἱδρῶτα’ et cetera.</p>
</section>
<section class="div2">
<section class="opener">
219 (XVI.18)
<span class="salute"></span>
</section>
<p class="noindent"><span class="italic">Scr. Romae post m. Oct. an. 47</span></p>
<p class="noindent">TULLIUS TIRONI S.</p>
<span class="br"></span><span class="lineNumber">1</span><span class="br"></span><p>Quid igitur? non sic oportet? equidem censeo sic, addendum etiam ‘suo.’ sed, si placet, invidia vitetur; quam quidem ego semper<a class="footnoteLink" href="#note_LCL216_294_1" id="target_note_LCL216_294_1"><sup>1</sup></a> contempsi.</p>
<p>Tibi διαφόρησιν gaudeo profuisse; si vero etiam Tusculanum, di boni, quanto mihi illud erit amabilius! sed si me amas, quod quidem aut facis aut perbelle simulas, quod tamen in modum procedit—sed, ut&lt;ut&gt; est, indulge valetudini tuae; cui quidem tu adhuc, dum mihi deservis, servisti non satis. ea quid postulet non ignoras: πέψιν, ἀκοπίαν, περίπατον, σύμμετρον, τρῖψιν, εὐλυσίαν κοι­λίας.



</p></section><notes><section class="footnotes"><ul><li class="note" id="note_LCL216_294_1"><a class="footnoteCrossrefLink" href="#target_note_LCL216_294_1" title="Click to highlight in text"><sup class="lineRef">1</sup>saepe (D)*</a></li><script type="text/javascript">document.getElementById('note_LCL216_294_1').style.display = "none";</script></ul></section></notes></section>