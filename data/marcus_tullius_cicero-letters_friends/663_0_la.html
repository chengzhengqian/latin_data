<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
sis, oti tamen plus habes; aut si ne tu quidem vacas, noli impudens esse nec mihi molestiam exhibere et a me litteras <span class="br"></span><span class="lineNumber">2</span><span class="br"></span>crebriores, cum tu mihi raro mittas, flagitare. nam cum antea distinebar maximis occupationibus propterea quod omnibus curis mihi tuendam &lt;rem publicam&gt;<a class="footnoteLink" href="#note_LCL230_366_1" id="target_note_LCL230_366_1"><sup>1</sup></a> putabam, tum hoc tempore multo distineor vehementius. ut enim gravius aegrotant ii qui, cum levati morbo videntur, in eum de integro inciderunt, sic vehementius nos laboramus, qui profligato bello ac paene sublato renovatum bellum gerere cogamur.<a class="footnoteLink" href="#note_LCL230_366_2" id="target_note_LCL230_366_2"><sup>2</sup></a></p>
<span class="br"></span><span class="lineNumber">3</span><span class="br"></span><p>Sed haec hactenus. tu tibi, mi Cornifici, fac ut persuadeas non esse me tam imbecillo animo, ne dicam inhumano, ut a te vinci possim aut officiis aut amore. non dubitabam equidem, verum tamen multo mihi notiorem amorem tuum efficit C&lt;h&gt;aerippus. o hominem semper illum quidem mihi aptum, nunc vero etiam suavem! vultus mehercule tuos mihi expressit omnis, non solum animum ac verba pertulit. itaque noli vereri ne tibi suscensuerim quod eodem exemplo ad me quo ad ceteros. requisivi equidem proprias ad me unum litteras, sed neque vehementer et amanter.</p>
<span class="br"></span><span class="lineNumber">4</span><span class="br"></span><p>De sumptu quem te in rem militarem facere et fecisse dicis nihil sane possum tibi opitulari, propterea quod et orbus senatus consulibus amissis et incredibiles angustiae pecuniae publicae; quae conquiritur undique, ut optime meritis militibus promissa solvantur. quod quidem fieri sine tributo posse non arbitror.</p>
<span class="br"></span><span class="lineNumber">5</span><span class="br"></span><p>De Attio Dionysio nihil puto esse, quoniam mihi nihil


</p></section><notes><section class="footnotes"><ul><li class="note" id="note_LCL230_366_1"><a class="footnoteCrossrefLink" href="#target_note_LCL230_366_1" title="Click to highlight in text"><sup class="lineRef">1</sup>(<span class="italic">hic Castiglioni, ante vel post</span> mihi “Å)</a></li><script type="text/javascript">document.getElementById('note_LCL230_366_1').style.display = "none";</script><li class="note" id="note_LCL230_366_2"><a class="footnoteCrossrefLink" href="#target_note_LCL230_366_2" title="Click to highlight in text"><sup class="lineRef">2</sup>conamur (<span class="italic">Man</span>.)*</a></li><script type="text/javascript">document.getElementById('note_LCL230_366_2').style.display = "none";</script></ul></section></notes></section>