<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
(nullam enim habuit), sed hanc ipsam recentem novam devoravit.</p>
<span class="br"></span><span class="lineNumber">3</span><span class="br"></span><p>Quod autem scribis te, quod pro te ipso non facias, id pro me &lt;facere&gt;,<a class="footnoteLink" href="#note_LCL230_346_1" id="target_note_LCL230_346_1"><sup>1</sup></a> ut de me timeas aliquid, omni te, vir optime mihique carissime, Brute, de me metu libero. ego enim quae provideri poterunt non fallar in iis; quae cautionem non habebunt de iis non ita valde laboro. sim enim impudens si plus postulem quam homini a Rerum Natura tribui potest.</p>
<span class="br"></span><span class="lineNumber">4</span><span class="br"></span><p>Quod mihi praecipis ut caveam ne timendo magis timere cogar, et sapienter et amicissime praecipis, sed velim tibi persuadeas, cum te constet excellere hoc genere virtutis ut numquam extimescas, numquam perturbere, me huic tuae virtuti proxime accedere. quam ob rem nec metuo quicquam et cavebo omnia. sed vide ne tua iam, mi Brute, culpa futura sit si ego quicquam timeam. tuis enim opibus et consulatu tuo, etiam si timidi essemus, tamen omnem timorem abiceremus, praesertim cum persuasum omnibus esset mihique maxime a te nos unice diligi.</p>
<span class="br"></span><span class="lineNumber">5</span><span class="br"></span><p>Consiliis tuis, quae scribis de quattuor legionibus deque agris adsignandis ab utroque<a class="footnoteLink" href="#note_LCL230_346_2" id="target_note_LCL230_346_2"><sup>2</sup></a> vestrum, vehementer adsentior. itaque cum quidam de collegis nostris agrariam curationem ligurrirent, disturbavi rem totamque vobis<a class="footnoteLink" href="#note_LCL230_346_3" id="target_note_LCL230_346_3"><sup>3</sup></a> integram reservavi.</p>
<p>Si quid erit occultius et, ut scribis, reconditum, meorum



</p></section><notes><section class="footnotes"><ul><li class="note" id="note_LCL230_346_1"><a class="footnoteCrossrefLink" href="#target_note_LCL230_346_1" title="Click to highlight in text"><sup class="lineRef">1</sup>“Å *</a></li><script type="text/javascript">document.getElementById('note_LCL230_346_1').style.display = "none";</script><li class="note" id="note_LCL230_346_2"><a class="footnoteCrossrefLink" href="#target_note_LCL230_346_2" title="Click to highlight in text"><sup class="lineRef">2</sup>utrisque (<span class="italic">Lamb</span>.)</a></li><script type="text/javascript">document.getElementById('note_LCL230_346_2').style.display = "none";</script><li class="note" id="note_LCL230_346_3"><a class="footnoteCrossrefLink" href="#target_note_LCL230_346_3" title="Click to highlight in text"><sup class="lineRef">3</sup>nobis</a></li><script type="text/javascript">document.getElementById('note_LCL230_346_3').style.display = "none";</script></ul></section></notes></section>