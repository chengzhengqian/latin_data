<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
88 (VIII.6)
<span class="salute"></span>
</section>
<p class="noindent"><span class="italic">Scr. Romae m. Febr. an. 50</span></p>
<p class="noindent">CAELIUS CICERONI S.</p>
<span class="br"></span><span class="lineNumber">1</span><span class="br"></span><p>Non dubito quin perlatum ad te sit Appium a Dolabella reum factum sane quam non ea qua<a class="footnoteLink" href="#note_LCL205_398_1" id="target_note_LCL205_398_1"><sup>1</sup></a> existimaveram invidia; neque enim stulte Appius, qui, simul atque Dolabella accessit ad tribunal, introierat in urbem triumphique postulationem abiecerat, quo facto rettudit<a class="footnoteLink" href="#note_LCL205_398_2" id="target_note_LCL205_398_2"><sup>2</sup></a> sermones paratiorque visus est quam speraverat accusator. is nunc in te maximam spem habet. scio tibi eum non esse odio; quam velis eum obligare in tua manu est. cum quo &lt;si&gt; simultas tibi non fuisset, liberius tibi de tota re esset; nunc, si ad illam summam veritatem legitimum ius exegeris, cavendum tibi erit ne parum simpliciter et candide posuisse inimicitias videaris. in hanc partem porro tutum tibi erit si quid volueris gratificari; nemo enim necessitudine et amicitia te deterritum ab officio dicet.</p>
<p>Illud mihi occurrit, quod inter postulationem et nominis <span class="br"></span><span class="lineNumber">2</span><span class="br"></span>delationem uxor a Dolabella discessit. quid mihi discedens mandaris memini; quid ego tibi scripserim te non arbitror oblitum. non est iam tempus plura narrandi;





</p></section><notes><section class="footnotes"><ul><li class="note" id="note_LCL205_398_1"><a class="footnoteCrossrefLink" href="#target_note_LCL205_398_1" title="Click to highlight in text"><sup class="lineRef">1</sup>quam (<span class="italic">Man</span>.)</a></li><script type="text/javascript">document.getElementById('note_LCL205_398_1').style.display = "none";</script><li class="note" id="note_LCL205_398_2"><a class="footnoteCrossrefLink" href="#target_note_LCL205_398_2" title="Click to highlight in text"><sup class="lineRef">2</sup>â€“tor ettulit (<span class="italic">Rut., sed</span> retu-)</a></li><script type="text/javascript">document.getElementById('note_LCL205_398_2').style.display = "none";</script></ul></section></notes></section>