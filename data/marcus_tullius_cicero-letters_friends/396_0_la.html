<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
227 (VI.13)
<span class="salute"></span>
</section>
<p class="noindent"><span class="italic">Scr. Romae fort. m. Sept. an. 46</span></p>
<p class="noindent">CICERO LIGARIO</p>
<span class="br"></span><span class="lineNumber">1</span><span class="br"></span><p>Etsi tali tuo tempore me aut consolandi aut iuvandi tui causa scribere ad te aliquid pro nostra amicitia oportebat, tamen adhuc id non feceram, quia neque lenire videbar oratione neque levare posse dolorem tuum. postea vero quam magnam spem habere coepi fore ut te brevi tempore incolumem haberemus, facere non potui quin tibi et sententiam et voluntatem declararem meam.</p>
<span class="br"></span><span class="lineNumber">2</span><span class="br"></span><p>Primum igitur scribam quod intellego et perspicio, non fore in te Caesarem &lt;diutius&gt;<a class="footnoteLink" href="#note_LCL216_322_1" id="target_note_LCL216_322_1"><sup>1</sup></a> duriorem. nam et res eum cottidie et dies et opinio hominum et, ut mihi videtur, etiam sua natura mitiorem facit; idque cum de reliquis sentio tum de te etiam audio ex familiarissimis eius. quibus ego ex eo tempore quo primum ex Africa nuntius venit supplicare una cum fratribus tuis non destiti; quorum quidem et virtute et pietate et amor&lt;e&gt; in te singulari[s] et adsidua et perpetua cura salutis tuae tantum proficit&lt;ur&gt; ut <span class="br"></span><span class="lineNumber">3</span><span class="br"></span>nihil sit quod non ipsum Caesarem tributurum existimem. sed si tardius fit quam volumus, magnis occupationibus eius a quo omnia petuntur aditus ad eum difficiliores fuerunt; et simul Africanae causae iratior diutius velle videtur eos habere sollicitos a quibus se putat diuturnioribus esse molestiis conflictatum. sed hoc ipsum intellegimus eum


</p></section><notes><section class="footnotes"><ul><li class="note" id="note_LCL216_322_1"><a class="footnoteCrossrefLink" href="#target_note_LCL216_322_1" title="Click to highlight in text"><sup class="lineRef">1</sup>(<span class="italic">SB*</span>)</a></li><script type="text/javascript">document.getElementById('note_LCL216_322_1').style.display = "none";</script></ul></section></notes></section>