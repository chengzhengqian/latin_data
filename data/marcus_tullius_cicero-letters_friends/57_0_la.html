<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
dabo, neque ita multae, ne pertimescas. scripsi etiam (nam me iam<a class="footnoteLink" href="#note_LCL205_148_19" id="target_note_LCL205_148_19"><sup>19</sup></a> ab orationibus diiungo fere referoque ad mansuetiores Musas, quae me maxime sicut iam a prima adulescentia delectarunt)—scripsi igitur Aristotelio more, quem ad modum quidem volui, tris libros in disputatione ac dialogo <span class="italic">De Oratore,</span> quos arbitror Lentulo tuo fore non inutilis. abhorrent enim a communibus praeceptis atque omnem antiquorum et Aristoteliam et Isocratiam rationem oratoriam complectuntur. scripsi etiam versibus tris libros <span class="italic">De temporibus meis,</span> quos iam pridem ad te misissem si esse edendos putassem; sunt enim testes et erunt sempiterni meritorum erga me tuorum meaeque pietatis. sed quia verebar, non eos qui se laesos arbitrarentur (etenim id feci parce et molliter), sed eos quos erat infinitum bene de &lt;me&gt; meritos omnis nominare ∗ ∗ ∗<a class="footnoteLink" href="#note_LCL205_148_20" id="target_note_LCL205_148_20"><sup>20</sup></a> quos tamen ipsos libros, si quem cui recte committam invenero, curabo ad te perferendos. atque istam quidem partem vitae consuetudinisque nostrae totam ad te defero; quantum litteris, quantum studiis, veteribus nostris delectationibus, consequi poterimus, id omne &lt;ad&gt; arbitrium tuum, qui haec semper amasti, libentissime conferemus.</p>
<span class="br"></span><span class="lineNumber">24</span><span class="br"></span><p>Quae ad me de tuis rebus domesticis scribis quaeque mihi commendas ea tantae mihi curae sunt ut me nolim admoneri, rogari vero sine magno dolore vix possim. quod de Quinti fratris negotio scribis, te priore aestate, quod morbo impeditus in Ciliciam non transieris, conficere non



</p></section><notes><section class="footnotes"><ul><li class="note" id="note_LCL205_148_19"><a class="footnoteCrossrefLink" href="#target_note_LCL205_148_19" title="Click to highlight in text"><sup class="lineRef">19</sup>nam etiam (<span class="italic">Or</span>.)</a></li><script type="text/javascript">document.getElementById('note_LCL205_148_19').style.display = "none";</script><li class="note" id="note_LCL205_148_20"><a class="footnoteCrossrefLink" href="#target_note_LCL205_148_20" title="Click to highlight in text"><sup class="lineRef">20</sup>non misi <span class="italic">suppl. Man.,</span> nolui divulgari <span class="italic">vel sim. Wes.</span></a></li><script type="text/javascript">document.getElementById('note_LCL205_148_20').style.display = "none";</script></ul></section></notes></section>