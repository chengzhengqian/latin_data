<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
6 (XIV.4)
<span class="salute"></span>
</section>
<p class="noindent"><span class="italic">Scr. Brundisii prid. Kal. Mai. an. 58</span></p>
<p class="noindent">TULLIUS S. D. TERENTIAE ET TULLIAE ET CICERONI SUIS</p>
<span class="br"></span><span class="lineNumber">1</span><span class="br"></span><p>Ego minus saepe do ad vos litteras quam possum propterea quod cum omnia mihi tempora sunt misera, tum vero, cum aut scribo ad vos aut vestras lego, conficior lacrimis sic ut ferre non possim. quod utinam minus vitae cupidi fuissemus! certe nihil aut non multum in vita mali vidissemus. quod si nos ad aliquam alicuius commodi aliquando reciperandi spem Fortuna reservavit, minus est erratum a nobis; si&lt;n&gt;<a class="footnoteLink" href="#note_LCL205_58_1" id="target_note_LCL205_58_1"><sup>1</sup></a> haec mala fixa sunt, ego vero te quam primum, mea vita, cupio videre et in tuo complexu emori, quoniam neque di, quos tu castissime coluisti, neque homines, quibus ego semper servivi, nobis gratiam rettulerunt.</p>
<span class="br"></span><span class="lineNumber">2</span><span class="br"></span><p>Nos Brundisi apud M. Laenium Flaccum dies <span class="sc">xiii</span> fuimus, virum optimum, qui periculum fortunarum et capitis sui prae mea salute neglexit neque legis improbissimae poena deductus est quo minus hospiti et amicitiae ius officiumque praestaret. huic utinam aliquando gratiam
<span class="br"></span><span class="lineNumber">3</span><span class="br"></span>referre possimus! habebimus quidem semper. Brundisio profecti sumus a. d. <span class="sc">ii</span><a class="footnoteLink" href="#note_LCL205_58_2" id="target_note_LCL205_58_2"><sup>2</sup></a> Kal. Mai. per Macedoniam Cyzicum petebamus.</p>
<p>O me perditum, o me adflictum! quid nunc? rogem te ut venias, mulierem aegram, et corpore et animo confecÂ­tam?



</p></section><notes><section class="footnotes"><ul><li class="note" id="note_LCL205_58_1"><a class="footnoteCrossrefLink" href="#target_note_LCL205_58_1" title="Click to highlight in text"><sup class="lineRef">1</sup>(<span class="italic">Rut</span>.)</a></li><script type="text/javascript">document.getElementById('note_LCL205_58_1').style.display = "none";</script><li class="note" id="note_LCL205_58_2"><a class="footnoteCrossrefLink" href="#target_note_LCL205_58_2" title="Click to highlight in text"><sup class="lineRef">2</sup>v (<span class="italic">Corr</span>.)</a></li><script type="text/javascript">document.getElementById('note_LCL205_58_2').style.display = "none";</script></ul></section></notes></section>