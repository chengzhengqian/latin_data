<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
multo ante quam profectus es ab ipso rege et ab intimis ac domesticis Pompei clam exulceratis, deinde palam a consularibus exagitatis et in summam invidiam adductis, ita versamur. nostram fidem omnes, amorem tu<a class="footnoteLink" href="#note_LCL205_82_4" id="target_note_LCL205_82_4"><sup>4</sup></a> absens, praesentes tui cognoscent. si esset in iis fides in quibus summa esse debebat, non laboraremus.</p>
</section>
<section class="div2">
<section class="opener">
13 (I.2)
<span class="salute"></span>
</section>
<p class="noindent"><span class="italic">Scr. Romae <span class="sc">xvi</span> Kal. Febr. an. 56</span></p>
<p class="noindent">&lt;M. CICERO S. D. P. LENTULO PRO COS.&gt;</p>
<span class="br"></span><span class="lineNumber">1</span><span class="br"></span><p>Id. Ian. in senatu nihil est confectum propterea quod dies magna ex parte consumptus est altercatione Lentuli consulis et Canini tribuni pl. eo die nos quoque multa verba fecimus maximeque visi sumus senatum commemoratione tuae voluntatis erga illum ordinem permovere.<a class="footnoteLink" href="#note_LCL205_84_1" id="target_note_LCL205_84_1"><sup>1</sup></a> itaque postridie placuit ut breviter sententias diceremus. videbatur enim reconciliata nobis voluntas esse senatus, quod cum dicendo tum singulis appellandis rogandisque perspexeram. itaque cum sententia prima Bibuli pronuntiata esset, ut tres legati regem reducerent, secunda Hortensi, ut tu sine exercitu reduceres, tertia Volcaci, ut Pompeius reduceret, postulatum est ut Bibuli sententia divideretur. quatenus de religione dicebat, cui quidem<a class="footnoteLink" href="#note_LCL205_84_2" id="target_note_LCL205_84_2"><sup>2</sup></a> rei iam obsisti non poterat, Bibulo adsensum est; de tribus





</p></section><notes><section class="footnotes"><ul><li class="note" id="note_LCL205_84_1"><a class="footnoteCrossrefLink" href="#target_note_LCL205_84_1" title="Click to highlight in text"><sup class="lineRef">1</sup>removere (<span class="italic">Lamb</span>.)</a></li><script type="text/javascript">document.getElementById('note_LCL205_84_1').style.display = "none";</script><li class="note" id="note_LCL205_84_2"><a class="footnoteCrossrefLink" href="#target_note_LCL205_84_2" title="Click to highlight in text"><sup class="lineRef">2</sup>cuique (<span class="italic">Lamb</span>.)</a></li><script type="text/javascript">document.getElementById('note_LCL205_84_2').style.display = "none";</script></ul></section></notes></section>