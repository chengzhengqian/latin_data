<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
semper haberem cui darem, vel ternas in hora darem. fit enim nescio qui<a class="footnoteLink" href="#note_LCL216_282_2" id="target_note_LCL216_282_2"><sup>2</sup></a> ut quasi coram adesse videare cum scribo aliquid ad te, neque id κατ’ εἰδ&lt;ώλ&gt;ων<a class="footnoteLink" href="#note_LCL216_282_3" id="target_note_LCL216_282_3"><sup>3</sup></a> φαντασίας ut dicunt tui amici novi, qui putant etiam διανοητικὰς φαντασίας spectris Catianis excitari. nam, ne te fugiat, Catius Insuber Ἐπικούρειος, qui nuper est mortuus, quae ille
<span class="br"></span><span class="lineNumber">2</span><span class="br"></span>Gargettius et iam ante Democritus εἲδωλα, hic spectra nominat. his autem spectris etiam si oculi possent feriri, quod &lt;pup&gt;ulis<a class="footnoteLink" href="#note_LCL216_282_4" id="target_note_LCL216_282_4"><sup>4</sup></a> ipsa incurrunt, animus qui possit ego non video; doceas tu me oportebit cum salvus veneris. in meane potestate ut sit spectrum tuum, ut, simul ac mihi collibitum sit de te cogitare, illud occurrat?<a class="footnoteLink" href="#note_LCL216_282_5" id="target_note_LCL216_282_5"><sup>5</sup></a> neque solum de te, qui mihi haeres in medullis, sed si insulam Britanniam <span class="br"></span><span class="lineNumber">3</span><span class="br"></span>coepero cogitare, eius εἲδωλον mihi advolabit ad pectus?</p>
<p>Sed haec posterius; tempto enim te quo animo accipias. si enim stomachabere et moleste feres, plura dicemus postulabimusque ex qua αἱρέσει ‘vi hominibus armatis’ deiectus sis in eam restituare. in hoc interdicto non solet addi ‘in hoc anno.’ qua re, si iam biennium aut triennium est cum virtuti nuntium remisisti delenitus illecebris voluptatis, in integro res nobis erit.</p>
</section><notes><section class="footnotes"><ul><li class="note" id="note_LCL216_282_2"><a class="footnoteCrossrefLink" href="#target_note_LCL216_282_2" title="Click to highlight in text"><sup class="lineRef">2</sup>quid (<span class="italic">Ern</span>.)</a></li><script type="text/javascript">document.getElementById('note_LCL216_282_2').style.display = "none";</script><li class="note" id="note_LCL216_282_3"><a class="footnoteCrossrefLink" href="#target_note_LCL216_282_3" title="Click to highlight in text"><sup class="lineRef">3</sup>(<span class="italic">Vict</span>.)</a></li><script type="text/javascript">document.getElementById('note_LCL216_282_3').style.display = "none";</script><li class="note" id="note_LCL216_282_4"><a class="footnoteCrossrefLink" href="#target_note_LCL216_282_4" title="Click to highlight in text"><sup class="lineRef">4</sup>velis (<span class="italic">SB, qui etiam</span> illis <span class="italic">coni.</span>)</a></li><script type="text/javascript">document.getElementById('note_LCL216_282_4').style.display = "none";</script><li class="note" id="note_LCL216_282_5"><a class="footnoteCrossrefLink" href="#target_note_LCL216_282_5" title="Click to highlight in text"><sup class="lineRef">5</sup><span class="italic">dist. SB</span></a></li><script type="text/javascript">document.getElementById('note_LCL216_282_5').style.display = "none";</script></ul></section></notes></section>