<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

est atque nervorum: si enim bene sentire recteque facere satis est ad bene beateque vivendum, vereor ne eum qui se optimorum consiliorum conscientia sustentare possit miserum esse nefas sit dicere. nec enim nos arbitror victoriae praemiis ductos patriam olim et liberos et fortunas reliquisse, sed quoddam nobis officium iustum et pium et debitum rei publicae nostraeque dignitati videbamur sequi,<a class="footnoteLink" href="#note_LCL216_380_2" id="target_note_LCL216_380_2"><sup>2</sup></a> nec, cum id faciebamus, tam eramus amentes ut <span class="br"></span><span class="lineNumber">4</span><span class="br"></span>explorata nobis esset victoria. qua re, si id evenit quod ingredientibus nobis in causam propositum fuit accidere posse, non debemus ita cadere animis quasi aliquid evenerit quod fieri posse numquam putarimus. simus igitur ea mente quam ratio et veritas praescribit, ut nihil in vita nobis praestandum praeter culpam putemus, eaque cum careamus, omnia humana placate et moderate feramus. atque haec eo pertinet oratio ut perditis rebus omnibus tamen ipsa virtus se sustentare posse videatur. sed si est spes aliqua &lt;d&gt;e<a class="footnoteLink" href="#note_LCL216_380_3" id="target_note_LCL216_380_3"><sup>3</sup></a> rebus communibus, ea tu, quicumque status est futurus, carere non debes.</p>
<span class="br"></span><span class="lineNumber">5</span><span class="br"></span><p>Atque haec mihi scribenti veniebat in mentem me esse eum cuius tu desperationem accusare solitus esses quemque auctoritate tua cunctantem et diffidentem excitare. quo quidem tempore non ego causam nostram sed consilium improbabam. sero enim nos iis armis adversari videbam quae multo ante confirmata per nosmet ipsos erant, dolebamque pilis et gladiis, non consiliis neque auctoritatibus nostris de iure publico disceptari. neque ego, ea quae facta sunt fore cum dicebam, divinabam futura, sed quod et fieri posse et exitiosum fore si evenisset videbam, id


</p></section><notes><section class="footnotes"><ul><li class="note" id="note_LCL216_380_2"><a class="footnoteCrossrefLink" href="#target_note_LCL216_380_2" title="Click to highlight in text"><sup class="lineRef">2</sup>videatur sed qui (<span class="italic">Man</span>.)</a></li><script type="text/javascript">document.getElementById('note_LCL216_380_2').style.display = "none";</script><li class="note" id="note_LCL216_380_3"><a class="footnoteCrossrefLink" href="#target_note_LCL216_380_3" title="Click to highlight in text"><sup class="lineRef">3</sup>(<span class="italic">Wes</span>.)</a></li><script type="text/javascript">document.getElementById('note_LCL216_380_3').style.display = "none";</script></ul></section></notes></section>