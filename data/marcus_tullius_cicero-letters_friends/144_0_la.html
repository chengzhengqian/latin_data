<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
rationum suarum, praesertim cum tu omnibus vel ornamentis vel praesidiis redundares, &lt;ipsi&gt;,<a class="footnoteLink" href="#note_LCL205_322_2" id="target_note_LCL205_322_2"><sup>2</sup></a> ut levissime dicam, multa deessent. cuius sermo stultus et puerilis erat iam ante ad me a M. Caelio, familiari nostro, perscriptus; de quo item sermone multa scripta sunt abs te. ego autem citius cum eo qui tuas inimicitias suscepisset veterem coniunctionem diremissem quam novam conciliassem; neque enim de meo erga te studio dubitare debes neque id est obscurum cuiquam in provincia nec Romae fuit.</p>
<span class="br"></span><span class="lineNumber">6</span><span class="br"></span><p>Sed tamen significatur in tuis litteris suspicio quaedam et dubitatio tua, de qua alienum tempus est mihi tecum expostulandi, purgandi autem mei necessarium. ubi enim ego cuiquam legationi fui impedimento quo minus Romam ad laudem tuam mitteretur? aut in quo potui, si te palam odissem, minus quod tibi obesset facere, si clam,<a class="footnoteLink" href="#note_LCL205_322_3" id="target_note_LCL205_322_3"><sup>3</sup></a> magis aperte inimicus esse? quod si essem ea perfidia qua sunt ii qui in nos haec conferunt, tamen ea stultitia certe non fuissem ut aut in obscuro odio apertas inimicitias aut in quo tibi nihil nocerem summam ostenderem voluntatem nocendi. ad me adire quosdam memini, nimirum ex Epicteto, qui dicerent nimis magnos sumptus legatis decerni. quibus ego non tam imperavi quam censui sumptus legatis quam maxime ad legem Corneliam decernendos; atque in eo ipso me non perseverasse testes sunt rationes



</p></section><notes><section class="footnotes"><ul><li class="note" id="note_LCL205_322_2"><a class="footnoteCrossrefLink" href="#target_note_LCL205_322_2" title="Click to highlight in text"><sup class="lineRef">2</sup>(<span class="italic">Or</span>.)</a></li><script type="text/javascript">document.getElementById('note_LCL205_322_2').style.display = "none";</script><li class="note" id="note_LCL205_322_3"><a class="footnoteCrossrefLink" href="#target_note_LCL205_322_3" title="Click to highlight in text"><sup class="lineRef">3</sup>siciam (<span class="italic">Man., auct. Danesio</span>)</a></li><script type="text/javascript">document.getElementById('note_LCL205_322_3').style.display = "none";</script></ul></section></notes></section>