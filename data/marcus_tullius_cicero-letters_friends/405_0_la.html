<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<span class="br"></span><span class="lineNumber">4</span><span class="br"></span><p>Denique, si fuit magni animi non esse supplicem victori, vide ne superbi sit aspernari eiusdem liberalitatem, et, &lt;si&gt; sapientis est carere patria, duri non desiderare, et, si re publica non possis frui, stulti sit<a class="footnoteLink" href="#note_LCL216_340_3" id="target_note_LCL216_340_3"><sup>3</sup></a> nolle privata.</p>
<p>Caput illud est, ut, si ista vita tibi commodior esse videatur, cogitandum tamen sit ne tutior non sit. magna gladiorum est licentia, sed in externis locis minor etiam ad facinus verecundia.</p>
<p>Mihi salus tua tantae curae est ut Marcello, fratri tuo, aut par aut certe proximus sim. tuum est consulere temporibus et incolumitati et vitae et fortunis tuis.</p>
</section>
<section class="div2">
<section class="opener">
232 (IV.11)
<span class="salute"></span>
</section>
<p class="noindent"><span class="italic">Scr. Mytilenis m. Nov. an. 46</span></p>
<p class="noindent">MARCELLUS CICERONI S.</p>
<span class="br"></span><span class="lineNumber">1</span><span class="br"></span><p>Plurimum valuisse apud me tuam semper auctoritatem cum in omni re tum in hoc maxime negotio potes existimare. cum mihi C. Marcellus, frater amantissimus mei, non solum consilium daret sed precibus quoque me obsecraret, non prius mihi persuadere potuit quam tuis est effectum litteris ut uterer vestro potissimum consilio.</p>
<p>Res quem ad modum sit acta vestrae litterae mihi declarant. gratulatio tua etsi est mihi probatissima quod ab

</p></section><notes><section class="footnotes"><ul><li class="note" id="note_LCL216_340_3"><a class="footnoteCrossrefLink" href="#target_note_LCL216_340_3" title="Click to highlight in text"><sup class="lineRef">3</sup>stultum est (<span class="italic">SB</span>)</a></li><script type="text/javascript">document.getElementById('note_LCL216_340_3').style.display = "none";</script></ul></section></notes></section>