<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
Patronem, valde Phaedrum amavit) sic a me hoc contendit, homo minime ambitiosus, minime in rogando molestus, ut nihil umquam magis, nec dubitat quin ego a te nutu hoc consequi possem etiam si aedificaturus esses. nunc vero, si audierit te aedificationem deposuisse neque tamen me a te impetrasse, non te in me illiberalem sed me in se neglegentem putabit. quam ob rem peto a te ut scribas ad tuos posse tua voluntate decretum illud Areopagitarum, quem ὑπoμνηματισμòν illi vocant, tolli.</p>
<span class="br"></span><span class="lineNumber">6</span><span class="br"></span><p>Sed redeo ad prima. prius velim tibi persuadeas ut hoc mea causa libenter facias quam ut<a class="footnoteLink" href="#note_LCL205_272_3" id="target_note_LCL205_272_3"><sup>3</sup></a> facias. sic tamen habeto, si feceris quod rogo, fore mihi gratissimum.</p>
<p>Vale.</p>
</section>
<section class="div2">
<section class="opener">
64 (III.1)
<span class="salute"></span>
</section>
<p class="noindent"><span class="italic">Scr., ut vid., Romae ex. an. 53 vel in. an. 52</span></p>
<p class="noindent">CICERO APPIO IMP. S. D.</p>
<span class="br"></span><span class="lineNumber">1</span><span class="br"></span><p>Si ipsa res publica tibi narrare posset quo modo sese haberet, non facilius ex ea cognoscere posses quam ex liberto tuo Phania; ita est homo non modo prudens verum etiam, quod iuvet, curiosus. quapropter ille tibi omnia explanabit; id enim mihi et ad brevitatem est aptius et ad reliquas res providentius. de mea autem benevolentia erga te, etsi po­tes



</p></section><notes><section class="footnotes"><ul><li class="note" id="note_LCL205_272_3"><a class="footnoteCrossrefLink" href="#target_note_LCL205_272_3" title="Click to highlight in text"><sup class="lineRef">3</sup><span class="italic">del. coni. SB</span></a></li><script type="text/javascript">document.getElementById('note_LCL205_272_3').style.display = "none";</script></ul></section></notes></section>