<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

gravem!’) abierunt. nam<a class="footnoteLink" href="#note_LCL216_214_1" id="target_note_LCL216_214_1"><sup>1</sup></a> omnem nostram de re publica curam, cogitationem de dicenda in senatu sententia, commentationem causarum abiecimus, in Epicuri nos, adversari nostri, castra coiecimus, nec tamen ad hanc insolentiam sed ad illam tuam lautitiam, veterem dico, cum in sumptum habebas; etsi numquam plura praedia habuisti.</p>
<span class="br"></span><span class="lineNumber">2</span><span class="br"></span><p>Proinde te para. cum homine et edaci tibi res est et qui iam aliquid intellegat; ὀψιμαθεῖς autem homines scis quam insolentes sint. dediscendae tibi sunt sportellae et artolagyni tui. nos iam †ex† artis tantum habemus ut Verrium tuum et Camillum (qua munditia homines, qua elegantia!) vocare saepius audeamus. sed vide audaciam! etiam Hirtio cenam dedi, sine pavone tamen. in ea cena cocus meus praeter ius fervens nihil &lt;non&gt;<a class="footnoteLink" href="#note_LCL216_214_2" id="target_note_LCL216_214_2"><sup>2</sup></a> potuit imitari.</p>
<span class="br"></span><span class="lineNumber">3</span><span class="br"></span><p>Haec igitur est nunc vita nostra: mane salutamus domi et bonos viros multos, sed tristis, et hos laetos victores, qui me quidem perofficiose et peramanter observant. ubi salutatio defluxit, litteris me involvo; aut scribo aut lego. veniunt etiam qui me audiunt quasi doctum hominem quia paulo sum quam ipsi doctior. inde corpori omne tempus datur. patriam eluxi iam et gravius et diutius quam ulla mater unicum filium.</p>
</section><notes><section class="footnotes"><ul><li class="note" id="note_LCL216_214_1"><a class="footnoteCrossrefLink" href="#target_note_LCL216_214_1" title="Click to highlight in text"><sup class="lineRef">1</sup>non (ҁ: <span class="italic">om.</span> χ)</a></li><script type="text/javascript">document.getElementById('note_LCL216_214_1').style.display = "none";</script><li class="note" id="note_LCL216_214_2"><a class="footnoteCrossrefLink" href="#target_note_LCL216_214_2" title="Click to highlight in text"><sup class="lineRef">2</sup>(<span class="italic">Or</span>.)</a></li><script type="text/javascript">document.getElementById('note_LCL216_214_2').style.display = "none";</script></ul></section></notes></section>