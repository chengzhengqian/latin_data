<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

gratias maximas egit. quare, quod reliquum est, a te peto, quoniam apud gratos homines beneficium ponis, ut eo libentius iis commodes operamque des, quoad fides tua patietur, ut socrus adulescentis rea ne fiat. ego cum antea studiose commendabam Marcilium tum multo nunc studiosius, quod in longa apparitione singularem et prope incredibilem patris Marcili fidem, abstinentiam modestiamque cognovi.</p>
</section>
<section class="div2">
<section class="opener">
133 (XIII.57)
<span class="salute"></span>
</section>
<p class="noindent"><span class="italic">Scr. Laodiceae in. m. Apr., ut vid., an. 50</span></p>
<p class="noindent">CICERO THERMO PRO PR. S.</p>
<span class="br"></span><span class="lineNumber">1</span><span class="br"></span><p>Quo magis cottidie ex litteris nuntiisque bellum magnum esse in Syria cognosco eo vehementius a te pro nostra necessitudine contendo ut mihi M. Anneium legatum primo quoque tempore remittas. nam eius opera, consilio, scientia rei militaris vel maxime intellego me et rem publicam adiuvari posse. quod nisi tanta res eius ageretur, nec ipse adduci potuisset ut a me discederet neque ego ut eum a me dimitterem. ego in Ciliciam proficisci cogito circiter Kal. Mai. ante eam diem M. Anneius ad me redeat oportet.</p>
<span class="br"></span><span class="lineNumber">2</span><span class="br"></span><p>Illud quod tecum et coram et per litteras diligentissime egi, id te<a class="footnoteLink" href="#note_LCL216_56_1" id="target_note_LCL216_56_1"><sup>1</sup></a> nunc etiam atque etiam rogo curae tibi sit, ut suum negotium, quod habet cum populo Sardiano, pro causae veritate et pro sua dignitate conficiat. intellexi ex tua oratione, cum tecum Ephesi locutus sum, te ipsius M.

</p></section><notes><section class="footnotes"><ul><li class="note" id="note_LCL216_56_1"><a class="footnoteCrossrefLink" href="#target_note_LCL216_56_1" title="Click to highlight in text"><sup class="lineRef">1</sup>et (Lamb.)</a></li><script type="text/javascript">document.getElementById('note_LCL216_56_1').style.display = "none";</script></ul></section></notes></section>