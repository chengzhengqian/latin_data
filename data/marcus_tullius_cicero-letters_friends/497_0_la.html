<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
ut meas litteras legeris, statim procuratoribus suis pollicitum esse omnia, multo vero plura et maiora fecisse. id igitur (puto enim etiam atque etiam mihi dicendum esse) <span class="br"></span><span class="lineNumber">2</span><span class="br"></span>velim existimes mihi te fecisse gratissimum. quod quidem hoc vehementius laetor quod ex ipso Mescinio te video magnam capturum voluptatem; est enim in eo cum virtus et probitas et summum officium summaque observantia tum studia illa nostra quibus antea delectabamur, nunc etiam vivimus. quod reliquum est, velim augeas tua in eum beneficia omnibus rebus quae te erunt dignae; sed &lt;sunt&gt;<a class="footnoteLink" href="#note_LCL230_34_1" id="target_note_LCL230_34_1"><sup>1</sup></a> duo quae te nominatim rogo: primum ut, si quid satis dandum erit amplius eo nomine non peti, cures ut satis detur fide mea; deinde, cum fere consistat hereditas in iis rebus quas avertit Oppia, quae uxor Mindi fuit, adiuves ineasque rationem quem ad modum ea mulier Romam perducatur. quod si putarit illa fore, ut opinio nostra est, negotium conficiemus. hoc ut adsequamur te vehementer etiam atque etiam rogo.</p>
<span class="br"></span><span class="lineNumber">3</span><span class="br"></span><p>Illud quod supra scripsi, id tibi confirmo in meque recipio, te ea quae fecisti Mescini causa quaeque feceris ita bene collocaturum ut ipse iudices homini te gratissimo iucundissimo benigne fecisse. volo enim ad id quod mea causa fecisti hoc etiam accedere.</p>
</section><notes><section class="footnotes"><ul><li class="note" id="note_LCL230_34_1"><a class="footnoteCrossrefLink" href="#target_note_LCL230_34_1" title="Click to highlight in text"><sup class="lineRef">1</sup>(<span class="italic">Purser</span>)</a></li><script type="text/javascript">document.getElementById('note_LCL230_34_1').style.display = "none";</script></ul></section></notes></section>