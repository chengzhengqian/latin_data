<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
107 (II.7)
<span class="salute"></span>
</section>
<p class="noindent"><span class="italic">Scr. in castris ad Pindenissum paulo post XII Kal. Ian. an. 51</span></p>
<p class="noindent">M. CICERO IMP.<a class="footnoteLink" href="#note_LCL205_462_1" id="target_note_LCL205_462_1"><sup>1</sup></a> S. D. C. CURIONI TR. PL.</p>
<span class="br"></span><span class="lineNumber">1</span><span class="br"></span><p>Sera gratulatio reprehendi non solet, praesertim si nulla neglegentia praetermissa est. longe enim absum, audio sero. sed tibi et gratulor et ut sempiternae laudi tibi sit iste tribunatus exopto, teque hortor ut omnia gubernes et moderere prudentia tua, ne te auferant aliorum consilia. nemo est qui tibi sapientius suadere possit te ipso; numquam labere si te audies. non scribo hoc temere. cui scribam video. novi animum, novi consilium tuum. non vereor ne quid timide, ne quid stulte facias, si ea defendes quae ipse recta esse senties.</p>
<span class="br"></span><span class="lineNumber">2</span><span class="br"></span><p>Quod &lt;in&gt;<a class="footnoteLink" href="#note_LCL205_462_2" id="target_note_LCL205_462_2"><sup>2</sup></a> rei publicae tempus non incideris sed veneris (iudicio enim tuo, non casu, in ipsum discrimen rerum contulisti tribunatum tuum), profecto vides. quanta vis in re publica temporum sit, quanta varietas rerum, quam incerti exitus, quam flexibiles hominum voluntates, quid insidiarum, quid vanitatis in vita, non dubito quin cogites. sed amabo te, cura et cogita[tioni]â€”nihil novi, sed illud idem quod initio scripsi. tecum loquere, [et] te adhibe in consilium, te audi, tibi obtempera. alteri qui melius consilium dare possit quam tu non facile inveniri potest; tibi vero ipsi certe nemo melius dabit. di immortales! cur ego absum vel spectator laudum tuarum vel particeps &lt;et&gt;<a class="footnoteLink" href="#note_LCL205_462_3" id="target_note_LCL205_462_3"><sup>3</sup></a> vel




</p></section><notes><section class="footnotes"><ul><li class="note" id="note_LCL205_462_1"><a class="footnoteCrossrefLink" href="#target_note_LCL205_462_1" title="Click to highlight in text"><sup class="lineRef">1</sup>procos. (<span class="italic">Wes</span>.)</a></li><script type="text/javascript">document.getElementById('note_LCL205_462_1').style.display = "none";</script><li class="note" id="note_LCL205_462_2"><a class="footnoteCrossrefLink" href="#target_note_LCL205_462_2" title="Click to highlight in text"><sup class="lineRef">2</sup>(<span class="italic">Wes</span>.)</a></li><script type="text/javascript">document.getElementById('note_LCL205_462_2').style.display = "none";</script><li class="note" id="note_LCL205_462_3"><a class="footnoteCrossrefLink" href="#target_note_LCL205_462_3" title="Click to highlight in text"><sup class="lineRef">3</sup>(<span class="italic">SB</span>)*</a></li><script type="text/javascript">document.getElementById('note_LCL205_462_3').style.display = "none";</script></ul></section></notes></section>