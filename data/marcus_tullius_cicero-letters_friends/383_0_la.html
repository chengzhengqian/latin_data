<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

fac bellus revertare, &lt;ut&gt;<a class="footnoteLink" href="#note_LCL216_296_2" id="target_note_LCL216_296_2"><sup>2</sup></a> non modo te sed etiam Tusculanum nostrum plus amem.</p>
<span class="br"></span><span class="lineNumber">2</span><span class="br"></span><p>Parhedrum excita ut hortum ipse conducat; sic holitorem ipsum commovebis. Helico nequissimus HS âˆž dabat, nullo aprico horto, nullo emissario, nulla maceria, nulla casa. iste nos tanta impensa derideat? calface hominem, ut ego Mothonem; itaque abutor coronis.</p>
<span class="br"></span><span class="lineNumber">3</span><span class="br"></span><p>De Crabra quid agatur, etsi nunc quidem etiam nimium est aquae, tamen velim scire. horologium mittam et libros, si erit sudum. sed tu nullosne tecum libellos? an pangis aliquid Sophocleum? fac opus appareat.</p>
<p>A. Ligurius, Caesaris familiaris, mortuus est, bonus homo et nobis amicus. te quando exspectemus fac ut sciam. cura te diligenter.</p>
<p>Vale.</p>
</section>
<section class="div2">
<section class="opener">
220 (XVI.20)
<span class="salute"></span>
</section>
<p class="noindent"><span class="italic">Scr. paulo post superiorem</span></p>
<p class="noindent">TULLIUS TIRONI S.</p>
<p>Sollicitat, ita vivam, me tua, mi Tiro, valetudo. sed confido, si diligentiam quam instituisti adhibueris, cito te



</p></section><notes><section class="footnotes"><ul><li class="note" id="note_LCL216_296_2"><a class="footnoteCrossrefLink" href="#target_note_LCL216_296_2" title="Click to highlight in text"><sup class="lineRef">2</sup>(<span class="italic">SB: post</span> nostrum <span class="italic">Or.</span>)</a></li><script type="text/javascript">document.getElementById('note_LCL216_296_2').style.display = "none";</script></ul></section></notes></section>