<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
me&lt;di&gt;o<a class="footnoteLink" href="#note_LCL230_134_1" id="target_note_LCL230_134_1"><sup>1</sup></a> cursu rei publicae sum voce revocatus, numquam per M. Antonium quietus fui; cuius tanta est non insolentia (nam id quidem vulgare vitium est) sed immanitas non modo ut vocem sed ne vultum quidem liberum possit ferre cuiusquam. itaque mihi maximae curae est non de mea quidem vita, cui satis feci vel aetate vel factis vel, si quid etiam hoc ad rem pertinet, gloria, sed me patria sollicitat in primisque, mi Plance, exspectatio consulatus tui, quae ita longa est ut optandum &lt;magis quam sperandum&gt;<a class="footnoteLink" href="#note_LCL230_134_2" id="target_note_LCL230_134_2"><sup>2</sup></a> sit ut possimus ad id tempus rei publicae spiritum ducere. quae potest enim spes esse in ea re publica in qua hominis impotentissimi atque intemperantissimi armis oppressa sunt omnia et in qua nec senatus nec populus vim habet ullam nec leges ullae sunt nec iudicia nec omnino simulacrum aliquod ac vestigium civitatis?</p>
<span class="br"></span><span class="lineNumber">2</span><span class="br"></span><p>Sed quoniam acta omnia mitti ad te arbitrabar, nihil erat quod singulis de rebus scriberem. illud autem erat amoris mei, quem a tua pueritia susceptum non servavi solum sed etiam auxi, monere te atque hortari ut in rem publicam omni cogitatione curaque incumberes. quae si ad tuum tempus perducitur, facilis gubernatio est; ut perducatur autem magnae cum diligentiae est tum etiam fortunae.</p>
<span class="br"></span><span class="lineNumber">3</span><span class="br"></span><p>Sed et te aliquanto ante, ut spero, habebimus et, praeterquam quod rei publicae consulere debemus, tamen<a class="footnoteLink" href="#note_LCL230_134_3" id="target_note_LCL230_134_3"><sup>3</sup></a> tuae dignitati ita favemus ut omne nostrum consilium,



</p></section><notes><section class="footnotes"><ul><li class="note" id="note_LCL230_134_1"><a class="footnoteCrossrefLink" href="#target_note_LCL230_134_1" title="Click to highlight in text"><sup class="lineRef">1</sup>(<span class="italic">Man</span>.)</a></li><script type="text/javascript">document.getElementById('note_LCL230_134_1').style.display = "none";</script><li class="note" id="note_LCL230_134_2"><a class="footnoteCrossrefLink" href="#target_note_LCL230_134_2" title="Click to highlight in text"><sup class="lineRef">2</sup>(<span class="italic">SB</span>: vix <span class="italic">Watt</span>)</a></li><script type="text/javascript">document.getElementById('note_LCL230_134_2').style.display = "none";</script><li class="note" id="note_LCL230_134_3"><a class="footnoteCrossrefLink" href="#target_note_LCL230_134_3" title="Click to highlight in text"><sup class="lineRef">3</sup>etiam <span class="italic">Wes.</span></a></li><script type="text/javascript">document.getElementById('note_LCL230_134_3').style.display = "none";</script></ul></section></notes></section>