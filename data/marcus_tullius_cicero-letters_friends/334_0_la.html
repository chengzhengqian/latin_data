<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

artificium quoddam excogitandum est)â€”sed tamen, quicquid elaborari aut effici potuerit ad istorum benevolentiam conciliandam et colligendam, summo studio me consecutum esse, nec frustra, ut arbitror; sic enim color, sic observor ab omnibus iis qui a Caesare diliguntur ut ab iis me amari putem. tametsi<a class="footnoteLink" href="#note_LCL216_198_1" id="target_note_LCL216_198_1"><sup>1</sup></a> non facile diiudicatur amor verus et fictus, nisi aliquod incidit eius modi tempus ut quasi aurum igni sic benevolentia fidelis periculo aliquo perspici possit; cetera sunt signa communia. sed ego uno utor argumento quam ob rem me ex animo vereque arbitrer diligi, quia et nostra fortuna ea est et illorum ut simulandi causa non sit.</p>
<span class="br"></span><span class="lineNumber">3</span><span class="br"></span><p>De illo autem quem penes est omnis potestas, nihil video quod timeam, nisi quod omnia sunt incerta cum a iure discessum est nec praestari quicquam potest quale futurum sit quod positum est in alterius voluntate, ne dicam libidine. sed tamen eius ipsius nulla re a me offensus est animus. est enim adhibita in ea re ipsa summa a nobis moderatio. ut enim olim arbitrabar esse meum libere loqui, cuius opera esset in civitate libertas, sic ea nunc amissa nihil loqui quod offendat aut illius aut eorum qui ab illo diliguntur voluntatem. effugere autem si velim non nullorum acute aut facete dictorum opinionem, fama ingeni <span class="br"></span><span class="lineNumber">4</span><span class="br"></span>mihi est abicienda; quod, si id possem, non recusarem. sed tamen ipse Caesar habet peracre iudicium et, ut Servius, frater tuus, quem litteratissimum fuisse iudico, facile



</p></section><notes><section class="footnotes"><ul><li class="note" id="note_LCL216_198_1"><a class="footnoteCrossrefLink" href="#target_note_LCL216_198_1" title="Click to highlight in text"><sup class="lineRef">1</sup>nam etsi (<span class="italic">Camerarius</span>)</a></li><script type="text/javascript">document.getElementById('note_LCL216_198_1').style.display = "none";</script></ul></section></notes></section>