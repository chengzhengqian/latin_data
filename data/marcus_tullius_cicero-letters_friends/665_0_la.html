<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
418 (XI.13a)
<span class="salute"></span>
</section>
<p class="noindent"><span class="italic">Scr. Cularone c. <span class="sc">iv</span> Id. Iun. an. 43</span></p>
<p class="noindent">&lt;PLANCUS IMP. COS. DESIG. ET D. BRUTUS IMP. COS. DESIG. S. D. PR. TR. PL. SENATUI POPULO PLEBIQUE ROMANAE&gt;</p>
<span class="br"></span><span class="lineNumber">1</span><span class="br"></span><p>∗∗∗ in spem venerant, quod neque Planci quattuor legiones omnibus suis copiis paris arbitrabantur neque ex Italia tam celeriter exercitum traici posse credebant. quos ipsi adhuc satis adroganter Allobroges equitatusque omnis, qui eo praemissus erat a nobis, sustinebant, nostroque adventu sustineri facilius posse conf2idimus. tamen, si quo etiam casu Isaram se traiecerint, ne quod detrimentum rei publicae iniungant summa a nobis dabitur opera.</p>
<span class="br"></span><span class="lineNumber">2</span><span class="br"></span><p>Vos magnum animum optimamque spem de summa re publica habere volumus, cum et nos et exercitus nostros singulari concordia coniunctos ad omnia pro vobis videatis paratos. sed tamen nihil de diligentia remittere debetis dareque operam ut quam paratissimi et ab exercitu reliquisque rebus pro vestra salute contra sceleratissimam conspirationem hostium confligamus. qui quidem eas copias quas diu simulatione rei publicae compararant<a class="footnoteLink" href="#note_LCL230_370_1" id="target_note_LCL230_370_1"><sup>1</sup></a> subito ad patriae periculum converterunt.</p>
</section><notes><section class="footnotes"><ul><li class="note" id="note_LCL230_370_1"><a class="footnoteCrossrefLink" href="#target_note_LCL230_370_1" title="Click to highlight in text"><sup class="lineRef">1</sup>comparabunt M: -rarunt D: -rare V: -ratur H (<span class="italic">Man</span>.)</a></li><script type="text/javascript">document.getElementById('note_LCL230_370_1').style.display = "none";</script></ul></section></notes></section>