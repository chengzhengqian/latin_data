<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
futurus non esset an pararet qui senatum decernere non pateretur. ‘quid si’ inquit alius ‘et consul esse et exercitum habere volet?’ at ille quam clementer: ‘quid si filius meus fustem mihi impingere volet?’ his vocibus ut existimarent homines Pompeio cum Caesare esse negotium effecit. itaque iam, ut video, alteram utram ad condicionem descendere vult<a class="footnoteLink" href="#note_LCL205_384_28" id="target_note_LCL205_384_28"><sup>28</sup></a> Caesar,<a class="footnoteLink" href="#note_LCL205_384_29" id="target_note_LCL205_384_29"><sup>29</sup></a> ut aut maneat neque hoc anno <span class="br"></span><span class="lineNumber">10</span><span class="br"></span>sua ratio habeatur aut, si designari poterit, decedat. Curio se contra eum totum parat. quid adsequi possit nescio; illud video, bene sentientem, etsi nihil effecerit, cadere non posse.</p>
<p>Me tractat liberaliter Curio et mihi suo munere negotium imposuit. nam si mihi non dedisset eas quae ad ludos ei advectae erant Africanae, potuit supersederi; nunc, quoniam dare necesse est, velim tibi curae sit, quod a te semper petii, ut aliquid istinc bestiarum habeamus, Sittianamque syngrapham tibi commendo. libertum Philonem istoc misi et Diogenem Graecum, quibus mandata et litteras ad te dedi. eos tibi et rem de qua misi velim curae habeas. nam quam vehementer ad me pertineat in iis quas tibi illi reddent litteris perscripsi.<a class="footnoteLink" href="#note_LCL205_384_30" id="target_note_LCL205_384_30"><sup>30</sup></a></p>
</section><notes><section class="footnotes"><ul><li class="note" id="note_LCL205_384_28"><a class="footnoteCrossrefLink" href="#target_note_LCL205_384_28" title="Click to highlight in text"><sup class="lineRef">28</sup>volet <span class="italic">Teuffel</span></a></li><script type="text/javascript">document.getElementById('note_LCL205_384_28').style.display = "none";</script><li class="note" id="note_LCL205_384_29"><a class="footnoteCrossrefLink" href="#target_note_LCL205_384_29" title="Click to highlight in text"><sup class="lineRef">29</sup>Caesarem <span class="italic">Weiske</span></a></li><script type="text/javascript">document.getElementById('note_LCL205_384_29').style.display = "none";</script><li class="note" id="note_LCL205_384_30"><a class="footnoteCrossrefLink" href="#target_note_LCL205_384_30" title="Click to highlight in text"><sup class="lineRef">30</sup>descripsi (<span class="italic">Benedict</span>)</a></li><script type="text/javascript">document.getElementById('note_LCL205_384_30').style.display = "none";</script></ul></section></notes></section>