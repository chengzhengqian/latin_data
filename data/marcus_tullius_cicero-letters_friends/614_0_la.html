<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
ad Lepidum proficiscitur. ne de Planco quidem spem adhuc abiecit, ut ex libellis eius animadverti qui in me inciderunt, in quibus quos ad Asinium, quos ad Lepidum, quos ad Plancum mitteret scribebat. Ego tamen non habui ambiguum et statim ad Plancum misi et biduo ab Allobrogibus et totius Galliae legatos exspecto; quos confirmatos domum remittam.</p>
<span class="br"></span><span class="lineNumber">2</span><span class="br"></span><p>Tu, quae istic opus erunt administrari, prospicies ut ex tua voluntate reique publicae commodo fiant. malevolentiae hominum in me, si poteris, occurres; si non potueris, hoc consolabere, quod me de statu meo nullis contumeliis deterrere possunt.</p>
<p>Prid. Non. Mai. ex castris, &lt;ex&gt;<a class="footnoteLink" href="#note_LCL230_268_1" id="target_note_LCL230_268_1"><sup>1</sup></a> finibus Statiellensium.</p>
</section>
<section class="div2">
<section class="opener">
387 (XII.12)
<span class="salute"></span>
</section>
<p class="noindent"><span class="italic">Scr. in castris in Syria Non. Mai. an. 43</span></p>
<p class="noindent">CASSIUS PRO COS. S. D. M. CICERONI SUO</p>
<span class="br"></span><span class="lineNumber">1</span><span class="br"></span><p>S. v. b.; e. e. q. v.</p>
<p>Legi tuas litteras in quibus mirificum tuum erga me amorem recognovi. videbaris enim non solum favere nobis, id quod et nostra et rei publicae causa semper fecisti, sed etiam gravem curam suscepisse vehementerque esse de nobis sollicitus. itaque quod te primum existimare putabam nos oppressa re publica quiescere non posse, deinde,


</p></section><notes><section class="footnotes"><ul><li class="note" id="note_LCL230_268_1"><a class="footnoteCrossrefLink" href="#target_note_LCL230_268_1" title="Click to highlight in text"><sup class="lineRef">1</sup>(<span class="italic">Wes</span>.)</a></li><script type="text/javascript">document.getElementById('note_LCL230_268_1').style.display = "none";</script></ul></section></notes></section>