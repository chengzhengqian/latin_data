<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
371 (X.8)
<span class="salute"></span>
</section>
<p class="noindent"><span class="italic">Scr. in Gallia Transalpina c. <span class="sc">xiii</span> Kal. Apr. an. 43</span></p>
<p class="noindent">PLANCUS IMP. COS. DESIG. S. D. COS. PR. TR. PL. SENATUI POPULO PLEBIQUE ROMANAE</p>
<span class="br"></span><span class="lineNumber">1</span><span class="br"></span><p>Si cui forte videor diutius et hominum exspectationem et spem rei publicae de mea voluntate tenuisse suspensam, huic prius excusandum me esse arbitror quam de insequenti officio quicquam ulli pollicendum. non enim praeteritam culpam videri volo redemisse sed optimae mentis cogitata iam pridem maturo tempore enuntiare.</p>
<span class="br"></span><span class="lineNumber">2</span><span class="br"></span><p>Non me praeteribat in tanta sollicitudine hominum et tam perturbato statu civitatis fructuosissimam esse professionem bonae voluntatis magnosque honores ex ea re compluris consecutos videbam. sed cum in eum casum me Fortuna demisisset ut aut celeriter pollicendo magna mihi ipse<a class="footnoteLink" href="#note_LCL230_222_1" id="target_note_LCL230_222_1"><sup>1</sup></a> ad proficiendum impedimenta opponerem aut, si in eo mihi temperavissem, maiores occasiones ad opitulandum haberem, expeditius iter communis salutis quam meae laudis esse volui. nam quis in ea fortuna quae mea est et ab ea vita quam in me cognitam hominibus arbitror et cum ea spe quam in manibus habeo aut sordidum <span class="br"></span><span class="lineNumber">3</span><span class="br"></span>quicquam pati aut perniciosum concupiscere potest? sed aliquantum nobis temporis et magni labores et multae impensae opus fuerunt ut quae rei publicae bonisque

</p></section><notes><section class="footnotes"><ul><li class="note" id="note_LCL230_222_1"><a class="footnoteCrossrefLink" href="#target_note_LCL230_222_1" title="Click to highlight in text"><sup class="lineRef">1</sup>-na in spe (<span class="italic">Rut</span>.)</a></li><script type="text/javascript">document.getElementById('note_LCL230_222_1').style.display = "none";</script></ul></section></notes></section>