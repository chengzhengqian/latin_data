<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

cottidie remissius et placatius ferre. qua re mihi crede et memoriae manda me tibi id adfirmasse, te in istis molestiis diutius non futurum.</p>
<span class="br"></span><span class="lineNumber">4</span><span class="br"></span><p>Quoniam quid sentirem exposui, quid velim tua causa re potius declarabo quam oratione. etsi, &lt;si&gt;<a class="footnoteLink" href="#note_LCL216_324_2" id="target_note_LCL216_324_2"><sup>2</sup></a> tantum possem quantum in ea re publica de qua ita sum meritus ut tu existimas posse debebam, ne tu quidem in istis &lt;in&gt;commodis esses; eadem enim causa opes meas fregit quae tuam salutem in discrimen adduxit. sed tamen, quicquid imago veteris meae dignitatis, quicquid reliquiae gratiae valebunt, studium, consilium, opera, gratia, &lt;res&gt;,<a class="footnoteLink" href="#note_LCL216_324_3" id="target_note_LCL216_324_3"><sup>3</sup></a> fides mea nullo loco deerit tuis optimis fratribus.</p>
<span class="br"></span><span class="lineNumber">5</span><span class="br"></span><p>Tu fac habeas fortem animum, quem semper habuisti: primum ob eas causas quas scripsi, deinde quod ea &lt;de&gt; re publica semper voluisti atque sensisti ut non modo nunc<a class="footnoteLink" href="#note_LCL216_324_4" id="target_note_LCL216_324_4"><sup>4</sup></a> secunda sperare debeas sed etiam si omnia adversa essent tamen conscientia et factorum et consiliorum tuorum quaecumque acciderent fortissimo et maximo animo ferre deberes.</p>
</section>
<section class="div2">
<section class="opener">
228 (VI.14)
<span class="salute"></span>
</section>
<p class="noindent"><span class="italic">Scr. Romae ex. m. Nov. an. 46</span></p>
<p class="noindent">CICERO LIGARIO</p>
<span class="br"></span><span class="lineNumber">1</span><span class="br"></span><p>Me scito omnem meum laborem, omnem operam, curam, studium in tua salute consumere. nam cum te semper



</p></section><notes><section class="footnotes"><ul><li class="note" id="note_LCL216_324_2"><a class="footnoteCrossrefLink" href="#target_note_LCL216_324_2" title="Click to highlight in text"><sup class="lineRef">2</sup>(<span class="italic">SB</span>)</a></li><script type="text/javascript">document.getElementById('note_LCL216_324_2').style.display = "none";</script><li class="note" id="note_LCL216_324_3"><a class="footnoteCrossrefLink" href="#target_note_LCL216_324_3" title="Click to highlight in text"><sup class="lineRef">3</sup>(<span class="italic">Wes</span>.)</a></li><script type="text/javascript">document.getElementById('note_LCL216_324_3').style.display = "none";</script><li class="note" id="note_LCL216_324_4"><a class="footnoteCrossrefLink" href="#target_note_LCL216_324_4" title="Click to highlight in text"><sup class="lineRef">4</sup>cum (<span class="italic">Man</span>.)</a></li><script type="text/javascript">document.getElementById('note_LCL216_324_4').style.display = "none";</script></ul></section></notes></section>