<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>solent; quem tamen si excideris, multum prospexeris. sed in primis opportunum videtur, his praesertim temporibus, habere perfugium, primum eorum urbem quibus carus sis, deinde tuam domum tuosque agros, eaque remoto, salubri, amoeno loco; idque etiam mea interesse, mi Trebati, arbitror. sed valebis meaque negotia videbis meque dis iuvantibus ante brumam exspectabis.</p>
<span class="br"></span><span class="lineNumber">3</span><span class="br"></span><p>Ego a Sex. Fadio, Niconis discipulo, librum abstuli Nίκωνος περὶ Πολυφαγίας. o medicum suavem meque docilem ad hanc disciplinam! sed Bassus noster me de hoc libro celavit, te quidem non videtur.</p>
<p>Ventus increbrescit. cura ut valeas.</p>
<p><span class="sc">xiii</span> Kal. Sext. Velia.</p>
</section>
<section class="div2">
<section class="opener">
334 (VII.19)
<span class="salute"></span>
</section>
<p class="noindent"><span class="italic">Scr. Regii <span class="sc">v</span> Kal. Sext. an. 44</span></p>
<p class="noindent">CICERO TREBATIO S.</p>
<p>Vide quanti apud me sis (etsi iure id quidem, non enim te amore vinco, verum tamen): quod praesenti tibi prope subnegaram, non tribueram certe, id absenti debere non potui. itaque ut primum Velia navigare coepi, institui Topica Aristotelea conscribere ab ipsa urbe commonitus aman­tissima



</p></section><notes></notes></section>