<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

possum aliter dicere) et coli me videam et diligi, nemo est illorum omnium mihi te iucundior. nam quod me amas, quod id et tam pridem et constanter facis, est id quidem magnum atque haud scio an maximum, sed tibi commune cum multis; quod tu ipse tam amandus es tamque dulcis tamque in omni genere iucundus, id est proprie tuum. <span class="br"></span><span class="lineNumber">2</span><span class="br"></span>accedunt non Attici sed salsiores quam illi Atticorum Romani veteres atque urbani sales. ego autem (existimes licet quidlibet) mirifice capior facetiis, maxime nostratibus, praesertim cum eas videam primum oblitas Latio, tum cum in urbem nostram est infusa peregrinitas, nunc vero etiam bracatis et Transalpinis nationibus, ut nullum veteris leporis vestigium appareat. itaque te cum video, omnis mihi Granios, omnis Lucilios, vere ut dicam, Crassos quoque et Laelios videre videor. moriar si praeter te quemquam reliquum habeo in quo possim imaginem antiquae et vernaculae festivitatis agnoscere. ad hos lepores cum amor erga me tantus accedat, miraris me tanta perturbatione valetudinis tuae tam graviter exanimatum fuisse?</p>
<span class="br"></span><span class="lineNumber">3</span><span class="br"></span><p>Quod autem altera epistula purgas te non dissuasorem mihi emptionis Neapolitanae fuisse sed auctorem commorationis<a class="footnoteLink" href="#note_LCL216_222_1" id="target_note_LCL216_222_1"><sup>1</sup></a> urbanae, neque ego aliter accepi &lt;et&gt;<a class="footnoteLink" href="#note_LCL216_222_2" id="target_note_LCL216_222_2"><sup>2</sup></a> intellexi tamen idem quod his intellego litteris, non existimasse te mihi licere, id quod ego arbitrabar, res has non omnino quidem sed magnam partem relinquere. Catulum mihi narras et illa tempora. quid simile? ne mi quidem ipsi tunc




</p></section><notes><section class="footnotes"><ul><li class="note" id="note_LCL216_222_1"><a class="footnoteCrossrefLink" href="#target_note_LCL216_222_1" title="Click to highlight in text"><sup class="lineRef">1</sup>moderat- (<span class="italic">Rut</span>.)</a></li><script type="text/javascript">document.getElementById('note_LCL216_222_1').style.display = "none";</script><li class="note" id="note_LCL216_222_2"><a class="footnoteCrossrefLink" href="#target_note_LCL216_222_2" title="Click to highlight in text"><sup class="lineRef">2</sup>(<span class="italic">Nipperdey</span>)</a></li><script type="text/javascript">document.getElementById('note_LCL216_222_2').style.display = "none";</script></ul></section></notes></section>