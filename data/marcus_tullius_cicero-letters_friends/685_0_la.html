<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
dignitatem ei deesse nec gratiam. sed is ambitus excitari videtur ut ego omnia pertimescam totamque petitionem Lamiae mihi sustinendam putem.</p>
<span class="br"></span><span class="lineNumber">2</span><span class="br"></span><p>In ea re quantum me possis adiuvare facile perspicio, nec vero quantum mea causa velis dubito. velim igitur, mi Brute, tibi persuadeas nihil me maiore studio a te petere, nihil te mihi gratius facere posse quam si omnibus tuis opibus, omni studio Lamiam in petitione iuveris. quod ut facias, vehementer te rogo.</p>
</section><notes></notes></section>