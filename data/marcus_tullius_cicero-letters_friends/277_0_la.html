<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
pacis, non honestae (leges enim imponuntur), sed quidvis est melius quam sic esse ut sumus. sin autem ille suis condicionibus stare noluerit, bellum paratum est, eius modi tamen quod sustinere ille non possit, praesertim cum a suis condicionibus ipse fugerit; tantum modo ut eum intercludamus ne ad urbem possit accedere, quod sperabamus fieri posse. dilectus enim magnos habebamus putabamusque illum metuere, si ad urbem ire coepisset, ne Gallias amitteret, quas ambas habet inimicissimas praeter Transpadanos, ex Hispaniaque sex legiones et magna auxilia Afranio et Petreio ducibus habet a tergo. videtur, si insaniet, posse opprimi, modo ut urbe salva. maximam autem plagam accepit quod is qui summam auctoritatem in illius exercitu habebat, T. Labienus, socius sceleris esse noluit. reliquit illum et &lt;est&gt;<a class="footnoteLink" href="#note_LCL216_84_1" id="target_note_LCL216_84_1"><sup>1</sup></a> nobiscum, multique idem facturi esse dicuntur.</p>
<span class="br"></span><span class="lineNumber">5</span><span class="br"></span><p>Ego adhuc orae maritimae praesum a Formiis. nullum maius negotium suscipere volui, quo plus apud illum meae litterae cohortationesque ad pacem valerent. sin autem erit bellum, video me castris et certis legionibus praefuturum. habeo etiam illam molestiam, quod Dolabella noster apud Caesarem est.</p>
<p>Haec tibi nota esse volui; quae cave ne te perturbent et <span class="br"></span><span class="lineNumber">6</span><span class="br"></span>impediant valetudinem tuam. ego A. Varroni, quem cum amantissimum mei cognovi tum etiam valde tui studiosum, diligentissime te commendavi, ut et valetudinis tuae rationem haberet et navigationis et totum te susciperet ac



</p></section><notes><section class="footnotes"><ul><li class="note" id="note_LCL216_84_1"><a class="footnoteCrossrefLink" href="#target_note_LCL216_84_1" title="Click to highlight in text"><sup class="lineRef">1</sup>(<span class="italic">R. Klotz</span>: <span class="italic">post</span> nobiscum 1“Å)</a></li><script type="text/javascript">document.getElementById('note_LCL216_84_1').style.display = "none";</script></ul></section></notes></section>