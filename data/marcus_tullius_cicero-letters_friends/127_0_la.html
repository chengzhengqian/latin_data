<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
puto ut te videam ante&gt;<a class="footnoteLink" href="#note_LCL205_288_5" id="target_note_LCL205_288_5"><sup>5</sup></a> quam decedas. quam facultatem si quis casus eripuerit, mea tamen in te omnia officia constabunt non secus ac si te vidissem. tibi de nostris rebus nihil sum ante mandaturus per litteras quam desperaro coram me tecum agere posse.</p>
<span class="br"></span><span class="lineNumber">5</span><span class="br"></span><p>Quod te a Scaevola petisse dicis ut, dum tu abesses, ante adventum meum provinciae praeesset, eum ego Ephesi vidi fuitque mecum familiariter triduum illud quod ego Ephesi commoratus sum nec ex eo quicquam audivi quod sibi a te mandatum diceret. ac<a class="footnoteLink" href="#note_LCL205_288_6" id="target_note_LCL205_288_6"><sup>6</sup></a> sane vellem potuisset obsequi voluntati tuae; non enim arbitror noluisse.</p>
</section>
<section class="div2">
<section class="opener">
69 (III.6)
<span class="salute"></span>
</section>
<p class="noindent"><span class="italic">Scr. in castris ad Iconium prid. Kal. Sept. an. 51</span></p>
<p class="noindent">M. CICERO S. D. APPIO PULCHRO</p>
<span class="br"></span><span class="lineNumber">1</span><span class="br"></span><p>Cum meum factum cum tuo comparo, etsi non magis mihi faveo in nostra amicitia tuenda quam tibi, tamen multo magis meo facto delector quam tuo. ego enim Brundisi quaesivi ex Phania, cuius mihi videbar et fidelitatem erga te perspexisse et nosse locum quem apud te is teneret, quam in partem provinciae maxime putaret te velle ut in succedendo primum venirem. cum ille mihi respondisset nihil me tibi gratius facere posse quam si ad Sidam navigassem, etsi minus dignitatis habebat ille adventus et ad multas res mihi minus erat aptus, tamen ita me dixi esse


</p></section><notes><section class="footnotes"><ul><li class="note" id="note_LCL205_288_5"><a class="footnoteCrossrefLink" href="#target_note_LCL205_288_5" title="Click to highlight in text"><sup class="lineRef">5</sup>(<span class="italic">SB, auct.</span> “Å)</a></li><script type="text/javascript">document.getElementById('note_LCL205_288_5').style.display = "none";</script><li class="note" id="note_LCL205_288_6"><a class="footnoteCrossrefLink" href="#target_note_LCL205_288_6" title="Click to highlight in text"><sup class="lineRef">6</sup>an (<span class="italic">Benedict</span>)</a></li><script type="text/javascript">document.getElementById('note_LCL205_288_6').style.display = "none";</script></ul></section></notes></section>