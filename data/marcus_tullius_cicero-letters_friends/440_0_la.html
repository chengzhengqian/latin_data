<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

virum et magnis rebus gestis, amisit, et L. Paullus, qui duo septem diebus, et vester Galus et M. Cato, qui summo ingenio, summa virtute filium perdidit, iis temporibus fuerunt ut eorum luctum ipsorum dignitas consolaretur, ea <span class="br"></span><span class="lineNumber">2</span><span class="br"></span>quam ex re publica consequebantur. mihi autem, amissis ornamentis iis quae ipse commemoras quaeque eram maximis laboribus adeptus, unum manebat illud solacium quod ereptum est. non amicorum negotiis, non rei publicae procuratione impediebantur cogitationes meae, nihil in foro agere libebat, aspicere curiam non poteram, existimabam, id quod erat, omnis me et industriae meae fructus et fortunae perdidisse. sed cum cogitarem haec mihi tecum et cum quibusdam esse communia et cum frangerem iam ipse me cogeremque illa ferre toleranter, habebam quo confugerem, ubi conquiescerem, cuius in sermone et suavitate omnis curas doloresque deponerem.</p>
<p>Nunc autem hoc tam gravi vulnere etiam illa quae consanuisse videbantur recrudescunt. non enim, ut tum me a re publica maestum domus excipiebat quae levaret, sic nunc domo maerens ad rem publicam confugere possum ut in eius bonis acquiescam. itaque et domo absum et foro, quod nec eum dolorem quem e re publica capio domus iam consolari potest nec domesticum res publica.</p>
<span class="br"></span><span class="lineNumber">3</span><span class="br"></span><p>Quo magis te exspecto teque videre quam primum cupio. maior mihi &lt;le&gt;vatio [mihi]<a class="footnoteLink" href="#note_LCL216_410_1" id="target_note_LCL216_410_1"><sup>1</sup></a> adferri<a class="footnoteLink" href="#note_LCL216_410_2" id="target_note_LCL216_410_2"><sup>2</sup></a> nulla potest quam coniunctio consuetudinis sermonumque nostrorum;




</p></section><notes><section class="footnotes"><ul><li class="note" id="note_LCL216_410_1"><a class="footnoteCrossrefLink" href="#target_note_LCL216_410_1" title="Click to highlight in text"><sup class="lineRef">1</sup>vatio mihi (<span class="italic">Man</span>.)</a></li><script type="text/javascript">document.getElementById('note_LCL216_410_1').style.display = "none";</script><li class="note" id="note_LCL216_410_2"><a class="footnoteCrossrefLink" href="#target_note_LCL216_410_2" title="Click to highlight in text"><sup class="lineRef">2</sup>adferre (<span class="italic">Crat</span>.)</a></li><script type="text/javascript">document.getElementById('note_LCL216_410_2').style.display = "none";</script></ul></section></notes></section>