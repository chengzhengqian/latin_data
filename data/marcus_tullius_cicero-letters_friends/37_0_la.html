<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
ne nimis paeniteret tua virtute perfectum est. curasti enim ut plus additum ad memoriam nominis nostri quam demptum de fortuna videretur.</p>
<span class="br"></span><span class="lineNumber">9</span><span class="br"></span><p>Te vero [e]moneo cum beneficiis tuis tum amore incitatus meo ut omnem gloriam, ad quam a pueritia inflammatus fuisti, omni cura atque industria consequare magnitudinemque animi tui, quam ego semper sum admiratus semperque amavi, ne umquam inflectas cuiusquam iniuria. magna est hominum opinio de te, magna commendatio liberalitatis, magna memoria consulatus tui. haec profecto vides quanto expressiora quantoque illustriora futura sint cum aliquantum ex provincia atque ex imperio laudis accesserit. quamquam te ita gerere volo quae per exercitum atque imperium gerenda sunt ut haec multo ante meditere, huc te pares, haec cogites, ad haec te exerceas, sentiasque, id quod quia semper sperasti non dubito quin adeptus intellegas, te facillime posse obtinere summum atque altissimum gradum civitatis. quae quidem mea cohortatio ne tibi inanis aut sine causa suscepta videatur, illa me ratio movit ut te ex nostris eventis communibus admonendum putarem ut considerares in omni re&lt;li&gt;qua vita quibus crederes, quos caveres.</p>
<span class="br"></span><span class="lineNumber">10</span><span class="br"></span><p>Quod scribis te velle scire qui sit rei publicae status, summa dissensio est, sed contentio dispar; nam qui plus opibus, armis, potentia valent perfecisse tamen mihi videntur stultitia et inconstantia adversariorum ut etiam auctoritate iam plus valerent. itaque perpaucis adversantiÂ­bus


</p></section><notes></notes></section>