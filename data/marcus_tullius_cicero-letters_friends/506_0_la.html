<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
305 (XIII.34)
<span class="salute"></span>
</section>
<p class="noindent"><span class="italic">Scr. Romae an. 46</span></p>
<p class="noindent">&lt;CICERO ACILIO PRO COS. S.&gt;</p>
<p>Avitum mihi hospitium est cum Lysone, Lysonis filio, Lilybitano,<a class="footnoteLink" href="#note_LCL230_52_1" id="target_note_LCL230_52_1"><sup>1</sup></a> valdeque ab eo observor cognovique dignum et patre et avo; est enim nobilissima familia. quapropter commendo tibi maiorem in modum rem domumque eius magnoque opere abs te peto cures ut is intellegat meam commendationem maximo sibi apud te et adiumento et ornamento fuisse.</p>
</section>
<section class="div2">
<section class="opener">
306 (XIII.35)
<span class="salute"></span>
</section>
<p class="noindent"><span class="italic">Scr. Romae an. 46</span></p>
<p class="noindent">CICERO ACILIO PRO COS. S.</p>
<span class="br"></span><span class="lineNumber">1</span><span class="br"></span><p>C. Avian&lt;i&gt;us Philoxenus antiquus est hospes meus et praeter hospitium valde etiam familiaris. quem Caesar meo beneficio in Novocomensis rettulit; nomen autem Aviani secutus est quod homine nullo plus est usus quam Flacco Avianio, meo, quem ad modum te scire arbitror, familiarissimo. quae ego omnia collegi ut intellegeres non vulgarem esse commendationem hanc meam.</p>
</section><notes><section class="footnotes"><ul><li class="note" id="note_LCL230_52_1"><a class="footnoteCrossrefLink" href="#target_note_LCL230_52_1" title="Click to highlight in text"><sup class="lineRef">1</sup>-toni (<span class="italic">Vict</span>.)</a></li><script type="text/javascript">document.getElementById('note_LCL230_52_1').style.display = "none";</script></ul></section></notes></section>