<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
commovent aut non nullorum hominum insolentiam et iactationem ferre non potes, eligas censeo aliquod oppidum vacuum a bello dum haec decernuntur; quae iam erunt confecta. id si feceris, et ego te sapienter fecisse iudicabo et Caesarem non offendes.</p>
</section>
<section class="div2">
<section class="opener">
154 (II.16)
<span class="salute"></span>
</section>
<p class="noindent"><span class="italic">Scr. in Cumano <span class="sc">vi</span> vel <span class="sc">v</span> Non. Mai. an. 49</span></p>
<p class="noindent">M. CICERO IMP. S. D. M. CAELIO</p>
<span class="br"></span><span class="lineNumber">1</span><span class="br"></span><p>Magno dolore me adfecissent tuae litterae nisi iam et ratio ipsa depulisset omnis molestias et diuturna desperatione rerum obduruisset animus ad dolorem novum. sed tamen qua re acciderit ut ex meis superioribus litteris id suspicarere quod scribis nescio. quid enim in illis fuit praeter querelam temporum, quae non meum animum magis sollicitum habere&lt;n&gt;t<a class="footnoteLink" href="#note_LCL216_108_1" id="target_note_LCL216_108_1"><sup>1</sup></a> quam tuum? nam non eam cognovi aciem ingeni tui quod ipse videam te id ut non putem videre. illud miror, adduci potuisse te, qui me penitus nosse deberes, ut existimares aut me tam improvidum qui ab excitata fortuna ad inclinatam et prope iacentem desciscerem aut tam inconstantem ut collectam gratiam florentissimi hominis effunderem a meque ipse deficerem et, quod initio semperque fugi, civili bello interessem.</p>
<span class="br"></span><span class="lineNumber">2</span><span class="br"></span><p>Quod est igitur meum triste consilium? ut discederem fortasse in aliquas solitudines. nosti enim non modo stoÂ­machi

</p></section><notes><section class="footnotes"><ul><li class="note" id="note_LCL216_108_1"><a class="footnoteCrossrefLink" href="#target_note_LCL216_108_1" title="Click to highlight in text"><sup class="lineRef">1</sup>(<span class="italic">Calderius</span>: habent <span class="italic">Man.</span>)</a></li><script type="text/javascript">document.getElementById('note_LCL216_108_1').style.display = "none";</script></ul></section></notes></section>