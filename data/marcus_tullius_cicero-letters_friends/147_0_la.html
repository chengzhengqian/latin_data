<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
mihi per illum restitutum puto; si consuetudinis iucunditas, quae fuit umquam amicitia consularium in nostra civitate coniunctior? si illa amoris atque offici signa, quid mihi ille non commisit, quid non mecum communicavit, quid de se in senatu, cum ipse abesset, per quemquam agi maluit, quibus ille me rebus non ornat[issim]um voluit amplissime? qua denique ille facilitate, qua humanitate tulit contentionem meam pro Milone adversantem interdum actionibus suis! quo studio providit ne quae me illius temporis invidia attingeret, cum me consilio, cum auctoritate, cum armis denique texit suis! quibus quidem temporibus haec in eo gravitas, haec animi altitudo fuit non modo ut Phrygi alicui aut Lycaoni, quod tu in legatis fecisti, sed ne summorum quidem hominum malevolis de me sermonibus crederet. huius igitur filius cum sit gener tuus cumque praeter hanc coniunctionem adfinitatis quam sis Cn. Pompeio carus quamque iucundus intellegam, quo tandem animo in te esse debeo? cum praesertim eas ad me is litteras miserit quibus, etiam si tibi, cui sum amicissimus, hostis essem, placarer tamen totumque me ad eius viri ita de me meriti voluntatem nutumque converterem.</p>
<span class="br"></span><span class="lineNumber">11</span><span class="br"></span><p>Sed haec hactenus; pluribus enim etiam fortasse verbis quam necesse fuit scripta sunt. nunc ea quae a me profecta quaeque instituta sunt cognosce.∗ ∗ ∗<a class="footnoteLink" href="#note_LCL205_328_5" id="target_note_LCL205_328_5"><sup>5</sup></a></p>
<p>Atque haec agimus et agemus magis pro dignitate


</p></section><notes><section class="footnotes"><ul><li class="note" id="note_LCL205_328_5"><a class="footnoteCrossrefLink" href="#target_note_LCL205_328_5" title="Click to highlight in text"><sup class="lineRef">5</sup><span class="italic">lac. statuit Rut.</span></a></li><script type="text/javascript">document.getElementById('note_LCL205_328_5').style.display = "none";</script></ul></section></notes></section>