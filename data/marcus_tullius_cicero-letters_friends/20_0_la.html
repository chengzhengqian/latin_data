<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
posses scribere; etsi Dexippo quoque ita imperavi statim ut recurreret, et ad fratrem misi ut crebro tabellarios mitteret. nam ego eo nomine sum Dyrrachi hoc tempore ut quam celerrime quid agatur audiam, et sum tuto; civitas enim haec semper a me defensa est. cum inimici nostri venire dicentur, tum in Epirum ibo.</p>
<span class="br"></span><span class="lineNumber">5</span><span class="br"></span><p>Quod scribis te, si velim, ad me venturam, ego vero, cum sciam magnam partem istius oneris abs te sustineri, te istic esse volo. si perficitis quod agitis, me ad vos venire oportet; sin autemâ€”sed nihil opus est reliqua scribere. ex primis aut summum secundis litteris tuis constituere poterimus quid nobis faciendum sit. tu modo ad me velim omnia diligentissime perscribas; etsi magis iam rem quam litteras debeo &lt;ex&gt;spectare.</p>
<p>Cura ut valeas et ita tibi persuadeas, mihi te carius nihil esse nec umquam fuisse.</p>
<p>Vale, mea Terentia; quam ego videre videor itaque debilitor lacrimis. vale.</p>
<p>Prid. Kal. Dec.</p>
</section>
<section class="div2">
<section class="opener">
10 (V.4)
<span class="salute"></span>
</section>
<p class="noindent"><span class="italic">Scr. Dyrrachii c. med. m. Ian. an. 57</span></p>
<p class="noindent">M. CICERO S. D. Q. METELLO COS.</p>
<span class="br"></span><span class="lineNumber">1</span><span class="br"></span><p>Litterae Quinti fratris et T. Pomponi, necessari mei, tantum spei dederant ut in te non minus auxili quam in tuo
</p></section><notes></notes></section>