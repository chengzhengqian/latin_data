<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<span class="br"></span><span class="lineNumber">2</span><span class="br"></span><p>Quod ad me scripseras de re agraria, si consultus senatus esset, ut quisque honorificentissimam de te sententiam dixisset, eam secutus esset;<a class="footnoteLink" href="#note_LCL230_382_1" id="target_note_LCL230_382_1"><sup>1</sup></a> qui certe ego fuissem. sed propter tarditatem sententiarum moramque rerum cum ea quae consulebantur ad exitum non pervenirent, commodissimum mihi Plancoque fratri visum est uti eo &lt;senatus consulto&gt;<a class="footnoteLink" href="#note_LCL230_382_2" id="target_note_LCL230_382_2"><sup>2</sup></a> quod ne nostro arbitratu componeretur quis fuerit impedimento arbitror te ex Planci litteris cognovisse.</p>
<span class="br"></span><span class="lineNumber">3</span><span class="br"></span><p>Sed sive in senatus consulto sive in ceteris rebus desideras aliquid, sic tibi persuade, tantam esse apud omnis bonos tui caritatem ut nullum genus amplissimae dignitatis excogitari possit quod tibi non paratum sit.</p>
<p>Litteras tuas vehementer exspecto, et quidem talis qualis maxime opto.</p>
<p>Vale.</p>
</section>
<section class="div2">
<section class="opener">
424 (X.26)
<span class="salute"></span>
</section>
<p class="noindent"><span class="italic">Scr. Romae fort. ex. m. Iun. an. 43</span></p>
<p class="noindent">M. CICERO S. D. C. FURNIO</p>
<span class="br"></span><span class="lineNumber">1</span><span class="br"></span><p>Lectis tuis litteris, quibus declarabas aut omittendos Narbonensis aut cum periculo dimicandum, illud magis timui; quod vitatum non moleste fero. quod de Planci et Bruti concordia scribis, in eo vel maximam spem pono victoriae.



</p></section><notes><section class="footnotes"><ul><li class="note" id="note_LCL230_382_1"><a class="footnoteCrossrefLink" href="#target_note_LCL230_382_1" title="Click to highlight in text"><sup class="lineRef">1</sup>essem (<span class="italic">Graevius</span>)</a></li><script type="text/javascript">document.getElementById('note_LCL230_382_1').style.display = "none";</script><li class="note" id="note_LCL230_382_2"><a class="footnoteCrossrefLink" href="#target_note_LCL230_382_2" title="Click to highlight in text"><sup class="lineRef">2</sup>(<span class="italic">Man.</span> (s.c.))</a></li><script type="text/javascript">document.getElementById('note_LCL230_382_2').style.display = "none";</script></ul></section></notes></section>