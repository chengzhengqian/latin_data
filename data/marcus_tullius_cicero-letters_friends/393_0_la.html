<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

viris accepisti sed illa etiam quae ipse ingenio studioque peperisti. quae si colliges, et sperabis omnia optime<a class="footnoteLink" href="#note_LCL216_316_4" id="target_note_LCL216_316_4"><sup>4</sup></a> et quae accident, qualiacumque erunt, sapienter feres. sed haec tu melius, vel optime omnium; ego quae pertinere ad te intellegam studiossime omnia diligentissimeque curabo tuorumque tristissimo meo tempore meritorum erga me memoriam conservabo.</p>
</section>
<section class="div2">
<section class="opener">
226 (VI.12)
<span class="salute"></span>
</section>
<p class="noindent"><span class="italic">Scr. Romae fort. in. m. Oct. an. 46</span></p>
<p class="noindent">CICERO AMPIO S. P.</p>
<span class="br"></span><span class="lineNumber">1</span><span class="br"></span><p>Gratulor tibi, mi Balbe, vereque gratulor; nec sum tam stultus ut te usura falsi gaudi frui velim, deinde frangi repente atque ita cadere ut nulla res te ad aequitatem animi possit postea extollere. egi tuam causam apertius quam mea tempora ferebant. vincebatur enim fortuna ipsa debilitatae gratiae nostrae tui caritate et meo perpetuo erga te amore culto a te diligentissime. omnia promissa, confirmata, certa et rata sunt quae ad reditum et ad salutem tuam pertinent. vidi, cognovi, interfui.</p>
<span class="br"></span><span class="lineNumber">2</span><span class="br"></span><p>Etenim omnis Caesaris familiaris satis opportune habeo implicatos consuetudine et benevolentia sic ut, cum ab illo discesserint, me habeant proximum. hoc Pansa, Hirtius, Balbus, Oppius, Matius, Postum[i]us<a class="footnoteLink" href="#note_LCL216_316_1" id="target_note_LCL216_316_1"><sup>1</sup></a> plane ita


</p></section><notes><section class="footnotes"><ul><li class="note" id="note_LCL216_316_4"><a class="footnoteCrossrefLink" href="#target_note_LCL216_316_4" title="Click to highlight in text"><sup class="lineRef">4</sup>optima <span class="italic">Madvig</span></a></li><script type="text/javascript">document.getElementById('note_LCL216_316_4').style.display = "none";</script><li class="note" id="note_LCL216_316_1"><a class="footnoteCrossrefLink" href="#target_note_LCL216_316_1" title="Click to highlight in text"><sup class="lineRef">1</sup>(<span class="italic">Or</span>.)</a></li><script type="text/javascript">document.getElementById('note_LCL216_316_1').style.display = "none";</script></ul></section></notes></section>