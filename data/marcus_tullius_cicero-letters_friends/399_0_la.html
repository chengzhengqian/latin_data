<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
229 (IV.8)
<span class="salute"></span>
</section>
<p class="noindent"><span class="italic">Scr. Romae m. Sext. an. 46</span></p>
<p class="noindent">M. CICERO S. D. M. MARCELLO</p>
<span class="br"></span><span class="lineNumber">1</span><span class="br"></span><p>Neque monere te audeo, praestanti prudentia virum, nec confirmare, maximi animi hominem unumque fortissimum, consolari vero nullo modo. nam si ea quae acciderunt ita fers ut audio, gratulari magis virtuti debeo quam consolari dolorem tuum; sin te tanta mala rei publicae frangunt, non ita abundo ingenio ut te consoler, cum ipse me non possim. reliquum est igitur ut tibi me in omni re eum praebeam praestemque et<a class="footnoteLink" href="#note_LCL216_328_1" id="target_note_LCL216_328_1"><sup>1</sup></a> ad omnia quae tui velint ita sim praesto ut me non solum omnia †debere tua causa sed causa†<a class="footnoteLink" href="#note_LCL216_328_2" id="target_note_LCL216_328_2"><sup>2</sup></a> quoque etiam quae non possim putem.</p>
<span class="br"></span><span class="lineNumber">2</span><span class="br"></span><p>Illud tamen vel tu<a class="footnoteLink" href="#note_LCL216_328_3" id="target_note_LCL216_328_3"><sup>3</sup></a> me monuisse vel censuisse puta vel propter benevolentiam tacere non potuisse, ut, quod ego facio, tu quoque animum inducas, si sit aliqua res publica, in ea te esse oportere iudicio hominum reque principem, necessitate cedentem tempori; sin autem nulla sit, hunc tamen aptissimum esse etiam ad exsulandum locum. si enim libertatem sequimur, qui locus hoc dominatu vacat? sin qualemcumque locum, quae est domestica sede iucundior? sed, mihi crede, etiam is qui omnia tenet favet inge­niis,



</p></section><notes><section class="footnotes"><ul><li class="note" id="note_LCL216_328_1"><a class="footnoteCrossrefLink" href="#target_note_LCL216_328_1" title="Click to highlight in text"><sup class="lineRef">1</sup>ut (<span class="italic">Lamb</span>.)</a></li><script type="text/javascript">document.getElementById('note_LCL216_328_1').style.display = "none";</script><li class="note" id="note_LCL216_328_2"><a class="footnoteCrossrefLink" href="#target_note_LCL216_328_2" title="Click to highlight in text"><sup class="lineRef">2</sup><span class="italic">vide comm.</span></a></li><script type="text/javascript">document.getElementById('note_LCL216_328_2').style.display = "none";</script><li class="note" id="note_LCL216_328_3"><a class="footnoteCrossrefLink" href="#target_note_LCL216_328_3" title="Click to highlight in text"><sup class="lineRef">3</sup>vultu (<span class="italic">Crat</span>.)</a></li><script type="text/javascript">document.getElementById('note_LCL216_328_3').style.display = "none";</script></ul></section></notes></section>