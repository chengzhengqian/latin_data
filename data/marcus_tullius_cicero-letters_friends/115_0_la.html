<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
scribere. qua re velim mihi ignoscas si illius voluntati obtemperans minus videbor meminisse constantiae tuae.</p>
<span class="br"></span><span class="lineNumber">2</span><span class="br"></span><p>A te idem illud peto, ut de loco quo deportet frumentum et de tempore Avianio commodes, quorum utrumque per eundem me obtinuit triennium, dum Pompeius isti negotio praefuit. summa est &lt;haec: est&gt;<a class="footnoteLink" href="#note_LCL205_264_1" id="target_note_LCL205_264_1"><sup>1</sup></a> in quo mihi gratissimum facere possis, si curaris ut Avianius, quoniam se a me amari putat, me a te amari sciat. erit id mihi pergratum.</p>
</section>
<section class="div2">
<section class="opener">
61 (XIII.51)
<span class="salute"></span>
</section>
<p class="noindent"><span class="italic">Scr. Romae an. incerto</span></p>
<p class="noindent">CICERO P. CAESIO S. D.</p>
<p>P. Messienum, equitem Romanum omnibus rebus ornatum meumque perfamiliarem, tibi commendo ea commendatione quae potest esse diligentissima. peto a te et pro nostra et pro paterna amicitia ut eum in tuam fidem recipias eiusque rem famamque tueare. virum bonum tuaque amicitia dignum tibi adiunxeris mihique gratissimum feceris.</p>
</section><notes><section class="footnotes"><ul><li class="note" id="note_LCL205_264_1"><a class="footnoteCrossrefLink" href="#target_note_LCL205_264_1" title="Click to highlight in text"><sup class="lineRef">1</sup>(<span class="italic">SB</span>: est: &lt;est&gt; <span class="italic">Tyrrell</span>)</a></li><script type="text/javascript">document.getElementById('note_LCL205_264_1').style.display = "none";</script></ul></section></notes></section>