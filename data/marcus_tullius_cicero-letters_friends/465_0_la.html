<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
272 (XIII.46)
<span class="salute"></span>
</section>
<p class="noindent"><span class="italic">Scr. Romae an. 47 vel 46, ut vid.</span></p>
<p class="noindent">CICERO APPULEIO S.</p>
<p>L. Nostius Zoilus est cohores meus, heres autem patroni sui. ea re utrumque scripsi ut et mihi cum illo causam amicitiae scires esse et hominem probum existimares, qui patroni iudicio ornatus esset. eum tibi igitur sic commendo ut unum ex nostra domo. valde mihi gratum erit si curaris ut intellegat hanc commendationem sibi apud te magno adiumento fuisse.</p>
</section>
<section class="div2">
<section class="opener">
273 (XIII.73)
<span class="salute"></span>
</section>
<p class="noindent"><span class="italic">Scr. fort. in Tusculano aestate an. 46</span></p>
<p class="noindent">M. CICERO Q. PHILIPPO PRO COS. S.</p>
<span class="br"></span><span class="lineNumber">1</span><span class="br"></span><p>Gratulor tibi quod ex provincia salvum te ad tuos recepisti incolumi fama et re publica. quod si Romae fuissem, te vidissem coramque gratias egissem quod tibi L. Egnatius, familiarissimus meus, absens, L. Oppius praesens curae fuisset.</p>
<span class="br"></span><span class="lineNumber">2</span><span class="br"></span><p>Cum Antipatro Derbete mihi non solum hospitium verum etiam summa familiaritas intercedit. ei te vehementer suscensuisse audivi et moleste tuli. de re nihil possum iudiÂ­care,

</p></section><notes></notes></section>