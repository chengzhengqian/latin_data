<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
consuli quam inaurari! si vero utrumque est, quis te feret praeter me, qui omnia &lt;tua&gt;<a class="footnoteLink" href="#note_LCL205_212_3" id="target_note_LCL205_212_3"><sup>3</sup></a> ferre possum?</p>
<span class="br"></span><span class="lineNumber">2</span><span class="br"></span><p>Sed ut ad rem redeam, te istic invitum non esse vehementer gaudeo et, ut illud erat molestum, sic hoc est iucundum. tantum metuo ne artificium tuum tibi parum prosit. nam, ut audio, istic</p>
<p class="lineGroup">
<span class="line indent1">non ex iure manum consertum, sed magis ferro rem repetunt.</span><span class="linebreak"></span>
</p>
<p class="noindent">et tu soles ad vim faciundam adhiberi. neque est quod illam exceptionem in interdicto pertimescas, ‘quod<a class="footnoteLink" href="#note_LCL205_212_4" id="target_note_LCL205_212_4"><sup>4</sup></a> tu prior vi hominibus armatis non veneris’; scio enim te non esse procacem in lacessendo. sed ut ego quoque te aliquid admoneam de vestris cautionibus, Treviros vites censeo. audio capitalis esse; mallem aere argento auro<a class="footnoteLink" href="#note_LCL205_212_5" id="target_note_LCL205_212_5"><sup>5</sup></a> essent. sed alias iocabimur. tu ad me de istis rebus omnibus scribas velim quam diligentissime.</p>
<p>D. <span class="sc">iiii</span> Non. Mart.</p>
</section><notes><section class="footnotes"><ul><li class="note" id="note_LCL205_212_3"><a class="footnoteCrossrefLink" href="#target_note_LCL205_212_3" title="Click to highlight in text"><sup class="lineRef">3</sup>(<span class="italic">coni. SB</span>: a te <span class="italic">Pluygers</span>)*</a></li><script type="text/javascript">document.getElementById('note_LCL205_212_3').style.display = "none";</script><li class="note" id="note_LCL205_212_4"><a class="footnoteCrossrefLink" href="#target_note_LCL205_212_4" title="Click to highlight in text"><sup class="lineRef">4</sup>quo <span class="italic">Beier</span></a></li><script type="text/javascript">document.getElementById('note_LCL205_212_4').style.display = "none";</script><li class="note" id="note_LCL205_212_5"><a class="footnoteCrossrefLink" href="#target_note_LCL205_212_5" title="Click to highlight in text"><sup class="lineRef">5</sup>auro (a)ere argento (<span class="italic">sc. ex</span> a. a. a.) (<span class="italic">Mend</span>.)</a></li><script type="text/javascript">document.getElementById('note_LCL205_212_5').style.display = "none";</script></ul></section></notes></section>