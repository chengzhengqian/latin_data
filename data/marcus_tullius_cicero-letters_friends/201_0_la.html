<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
quapropter a te peto in maiorem modum ut me absentem diligas atque defendas.</p>
</section>
<section class="div2">
<section class="opener">
100 (XV.8)
<span class="salute"></span>
</section>
<p class="noindent"><span class="italic">Scr. eodem loco et tempore</span></p>
<p class="noindent">M. CICERO PRO. COS. S. D. C. MARCELLO COLLEGAE</p>
<p>Marcellum tuum consulem factum teque ea laetitia adfectum esse quam maxime optasti mirandum in modum gaudeo, idque cum ipsius causa tum quod te omnibus secundissimis rebus dignissimum iudico, cuius erga me singularem benevolentiam vel in labore meo vel in honore perspexi, totam denique domum vestram vel salutis vel dignitatis meae studiosissimam cupidissimamque cognovi. qua re gratum mihi feceris si uxori tuae Iuniae, gravissimae atque optimae feminae, meis verbis eris gratulatus. a te, id quod consuesti, peto me absentem diligas atque defendas.</p>
</section>
<section class="div2">
<section class="opener">
101 (XV.9)
<span class="salute"></span>
</section>
<p class="noindent"><span class="italic">Scr. eodem loco et tempore</span></p>
<p class="noindent">M. CICERO PRO COS. S. D. M. MARCELLO COS.</p>
<span class="br"></span><span class="lineNumber">1</span><span class="br"></span><p>Te et pietatis in tuos et animi in rem publicam et
</p></section><notes></notes></section>