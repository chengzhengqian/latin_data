<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
nullam possim, ut hanc rem suscipias, meam putes esse, enitare, contendas, efficias ut mea commendatione, tuo studio, Caesaris beneficio hereditatem propinqui sui C. Capito obtineat. omnia quae potui in hac summa tua gratia ac potentia a te impetrare, si petivissem,<a class="footnoteLink" href="#note_LCL230_8_2" id="target_note_LCL230_8_2"><sup>2</sup></a> ultro te ad me detulisse putabo si hanc rem impetravero.</p>
<span class="br"></span><span class="lineNumber">6</span><span class="br"></span><p>Illud fore tibi adiumento spero, cuius ipse Caesar optimus esse iudex potest: semper Caesarem Capito coluit et dilexit. sed ipse huius rei testis est; novi hominis memoriam. itaque nihil te doceo; tantum tibi sumito pro Capitone apud Caesarem quantum ipsum meminisse senties. <span class="br"></span><span class="lineNumber">7</span><span class="br"></span>ego quod in me ipso experiri potui ad te deferam; in eo quantum sit ponderis tu videbis. quam partem in re publica causamque defenderim, per quos homines ordinesque steterim quibusque munitus<a class="footnoteLink" href="#note_LCL230_8_3" id="target_note_LCL230_8_3"><sup>3</sup></a> fuerim non ignoras. hoc mihi velim credas, si quid fecerim hoc ipso in bello minus ex Caesaris voluntate (quod intellexi<a class="footnoteLink" href="#note_LCL230_8_4" id="target_note_LCL230_8_4"><sup>4</sup></a> scire ipsum Caesarem me invitissimum fecisse), id feci&lt;sse&gt;<a class="footnoteLink" href="#note_LCL230_8_5" id="target_note_LCL230_8_5"><sup>5</sup></a> aliorum consilio, hortatu, auctoritate; quo&lt;d&gt; fuerim moderatior temperatiorque quam in ea parte quisquam, id me fecisse maxime auctoritate Capitonis. cuius similis si reliquos necessarios habuissem, rei publicae fortasse non nihil, mihi certe plurimum profuissem.</p>
<span class="br"></span><span class="lineNumber">8</span><span class="br"></span><p>Hanc rem, mi Plance, si effeceris, meam de tua erga




</p></section><notes><section class="footnotes"><ul><li class="note" id="note_LCL230_8_2"><a class="footnoteCrossrefLink" href="#target_note_LCL230_8_2" title="Click to highlight in text"><sup class="lineRef">2</sup>potuissem (<span class="italic">Man</span>.)</a></li><script type="text/javascript">document.getElementById('note_LCL230_8_2').style.display = "none";</script><li class="note" id="note_LCL230_8_3"><a class="footnoteCrossrefLink" href="#target_note_LCL230_8_3" title="Click to highlight in text"><sup class="lineRef">3</sup>inimicus <span class="italic">Man.</span>*</a></li><script type="text/javascript">document.getElementById('note_LCL230_8_3').style.display = "none";</script><li class="note" id="note_LCL230_8_4"><a class="footnoteCrossrefLink" href="#target_note_LCL230_8_4" title="Click to highlight in text"><sup class="lineRef">4</sup>-llexerim (<span class="italic">Man</span>.)</a></li><script type="text/javascript">document.getElementById('note_LCL230_8_4').style.display = "none";</script><li class="note" id="note_LCL230_8_5"><a class="footnoteCrossrefLink" href="#target_note_LCL230_8_5" title="Click to highlight in text"><sup class="lineRef">5</sup>(<span class="italic">Lamb</span>.)</a></li><script type="text/javascript">document.getElementById('note_LCL230_8_5').style.display = "none";</script></ul></section></notes></section>