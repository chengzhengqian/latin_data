<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

existimes, me, cum amori quem inter nos mutuum esse intellegam plurimum tribuam, tum de summo ingenio et de studiis tuis optimis et de spe amplissimae dignitatis ita iudicare ut neminem tibi anteponam, comparem paucos.</p>
</section>
<section class="div2">
<section class="opener">
205 (XII.18)
<span class="salute"></span>
</section>
<p class="noindent"><span class="italic">Scr. Romae ex. m. Sept. vel in. Oct. an. 46</span></p>
<p class="noindent">CICERO S. D. CORNIFICIO COLLEGAE</p>
<span class="br"></span><span class="lineNumber">1</span><span class="br"></span><p>Quod extremum fuit in ea epistula quam a te proxime accepi ad id primum respondebo; animum adverti enim hoc vos magnos oratores facere non numquam. epistulas requiris meas; ego autem numquam, cum mihi denuntiatum esset a tuis ire aliquem, non dedi.</p>
<p>Quod mihi videor ex tuis litteris intellegere, te nihil commissurum esse temere nec ante quam scisses quo iste nescio qui Caecilius Bassus erumperet quicquam certi constituturum, id ego et speraram prudentia tua fretus et ut confiderem fecerunt tuae gratissimae mihi litterae; idque ut facias quam saepissime, ut et quid tu agas et quid agatur scire possim et etiam quid acturus sis, valde te rogo.</p>
<p>Etsi periniquo patiebar animo te a me digredi, tamen eo tempore me consolabar quod et in summum otium te ire arbitrabar et ab impendentibus magnis negotiis discedere. <span class="br"></span><span class="lineNumber">2</span><span class="br"></span>utrumque contra accidit; istic enim bellum est exortum, hic pax consecuta, sed tamen eius modi pax in qua, si
</p></section><notes></notes></section>