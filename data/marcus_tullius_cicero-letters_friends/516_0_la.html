<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<blockquote><p>
<span class="line indent1">μισῶ σoφιστήν, ὅστις oὐχ αὑτῷ σoφός.</span><span class="linebreak"></span>
</p></blockquote>
<p class="noindent">quem versum senex Precilius laudat egregie et ait posse eundem et ‘ἅμα πρόσσω καὶ ὀπίσσω’ videre et tamen nihilo minus</p>
<blockquote><p>
<span class="line indent1">αἰὲν ἀριστεύειν καὶ ὑπείρoχoν ἔμμεναι ἄλλων.</span><span class="linebreak"></span>
</p></blockquote>
<p>Sed ut redeam ad id unde coepi, vehementer mihi gratum feceris si hunc adulescentem humanitate tua, quae est singularis, comprehenderis et ad id quod ipsorum Preciliorum causa te velle arbitror addideris cumulum commendationis meae. genere novo sum litterarum ad te usus ut intellegeres non vulgarem esse commendationem.</p>
</section>
<section class="div2">
<section class="opener">
318 (XIII.4)
<span class="salute"></span>
</section>
<p class="noindent"><span class="italic">Scr. Romae fort. inter m. Nov. an. 46 et Sept. an. 45</span></p>
<p class="noindent">M. CICERO S. D. Q. VALERIO Q. F. ORCAE LEGATO PRO PR.</p>
<span class="br"></span><span class="lineNumber">1</span><span class="br"></span><p>Cum municipibus Volaterranis mihi summa necessitudo est. magno enim meo beneficio adfecti cumulatissime mihi gratiam rettulerunt; nam nec in honoribus meis nec laboribus umquam defuerunt. cum quibus si mihi nulla causa intercederet, tamen, quod te vehementissime diligo




</p></section><notes></notes></section>