<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
116 (II.19)
<span class="salute"></span>
</section>
<p class="noindent"><span class="italic">Scr. in castris ad Pyramum c. <span class="sc">ix</span> Kal. Quint. an. 50</span></p>
<p class="noindent">M. TULLIUS M. F. &lt;M. N.&gt;<a class="footnoteLink" href="#note_LCL216_8_1" id="target_note_LCL216_8_1"><sup>1</sup></a> CICERO IMP. S. D. C. COELIO L. F. C. N. CALDO Q.</p>
<span class="br"></span><span class="lineNumber">1</span><span class="br"></span><p>Cum optatissimum nuntium accepissem te mihi quaestorem obtigisse, eo iucundiorem mihi eam sortem sperabam fore quo diutius in provincia mecum fuisses. magni enim videbatur interesse ad eam necessitudinem quam nobis fors<a class="footnoteLink" href="#note_LCL216_8_2" id="target_note_LCL216_8_2"><sup>2</sup></a> tribuisset consuetudinem quoque accedere. postea, cum mihi nihil neque a te ipso neque ab ullo alio de adventu tuo scriberetur, verebar ne ita caderet, quod etiam nunc vereor, ne,<a class="footnoteLink" href="#note_LCL216_8_3" id="target_note_LCL216_8_3"><sup>3</sup></a> ante quam tu in provinciam venisses, ego de provincia decederem. accepi autem a te missas litteras in Cilicia, cum essem in castris, a. d. <span class="sc">x</span> Kal. Quint., scriptas humanissime, quibus facile et officium et ingenium tuum perspici posset; sed neque unde nec quo die datae essent aut quo tempore te exspectarem significabant, nec is qui attulerat a te acceperat, ut ex eo scirem quo ex loco aut quo tempore essent datae.</p>
<span class="br"></span><span class="lineNumber">2</span><span class="br"></span><p>Quae cum essent incerta, existimavi tamen faciendum esse ut ad te statores meos et lictores cum litteris mitterem. quas si satis opportuno tempore accepisti, gratissimum mihi feceris si ad me in Ciliciam quam primum veneris. nam quod ad me Curi&lt;u&gt;s, consobrinus tuus, mihi, ut scis, maxime necessarius, quod item C. Vergilius, propinÂ­quus



</p></section><notes><section class="footnotes"><ul><li class="note" id="note_LCL216_8_1"><a class="footnoteCrossrefLink" href="#target_note_LCL216_8_1" title="Click to highlight in text"><sup class="lineRef">1</sup>(<span class="italic">Or</span>.)</a></li><script type="text/javascript">document.getElementById('note_LCL216_8_1').style.display = "none";</script><li class="note" id="note_LCL216_8_2"><a class="footnoteCrossrefLink" href="#target_note_LCL216_8_2" title="Click to highlight in text"><sup class="lineRef">2</sup>sors R</a></li><script type="text/javascript">document.getElementById('note_LCL216_8_2').style.display = "none";</script><li class="note" id="note_LCL216_8_3"><a class="footnoteCrossrefLink" href="#target_note_LCL216_8_3" title="Click to highlight in text"><sup class="lineRef">3</sup>ut <span class="italic">coni. SB</span></a></li><script type="text/javascript">document.getElementById('note_LCL216_8_3').style.display = "none";</script></ul></section></notes></section>