<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
ipsi, producendum putes.</p>
<span class="br"></span><span class="lineNumber">2</span><span class="br"></span><p>Sunt tibi, M. Tulli, liberi propinquique digni quidem te et merito tibi carissimi; esse etiam debent in re publica<a class="footnoteLink" href="#note_LCL230_374_4" id="target_note_LCL230_374_4"><sup>4</sup></a> proxime hos cari qui studiorum tuorum sunt aemuli, quorum esse cupio tibi copiam. sed tamen non maxima me turba puto excludi quo minus tibi vacet me excipere et ad omnia quae velis et probes producere. animum tibi nostrum fortasse probavimus; ingenium diutina servitus certe, qualecumque est, minus tamen quam erat passa est videri.</p>
<span class="br"></span><span class="lineNumber">3</span><span class="br"></span><p>Nos ex ora maritima Asiae provinciae et ex insulis quas potuimus navis deduximus, dilectum remigum magna contumacia civitatum tamen satis celeriter habuimus, secuti sumus classem Dolabellae, cui L. Figulus<a class="footnoteLink" href="#note_LCL230_374_5" id="target_note_LCL230_374_5"><sup>5</sup></a> praeerat. qui spem saepe transitionis praebendo neque umquam non decedendo novissime Corycum se contulit et clauso portu se tenere coepit. nos illa relicta, quod et in castra pervenire satius esse putabamus et sequebatur classis altera, quam anno priore in Bithynia Tillius Cimber compararat, Turullius quaestor praeerat, Cyprum petivimus. ibi quae cognovimus scribere ad vos quam celerrime voluimus.</p>
<span class="br"></span><span class="lineNumber">4</span><span class="br"></span><p>Dolabellam ut Tarsenses, pessimi socii, ita Laodiceni multo amentiores ultro arcessierunt; ex quibus utrisque civitatibus Graecorum militum numero speciem exercitus



</p></section><notes><section class="footnotes"><ul><li class="note" id="note_LCL230_374_4"><a class="footnoteCrossrefLink" href="#target_note_LCL230_374_4" title="Click to highlight in text"><sup class="lineRef">4</sup><span class="italic">anne</span> in rem publicam, <span class="italic">post</span> tuorum <span class="italic">transferendum?</span></a></li><script type="text/javascript">document.getElementById('note_LCL230_374_4').style.display = "none";</script><li class="note" id="note_LCL230_374_5"><a class="footnoteCrossrefLink" href="#target_note_LCL230_374_5" title="Click to highlight in text"><sup class="lineRef">5</sup>lucilius (<span class="italic">Sch√ºtz</span>)</a></li><script type="text/javascript">document.getElementById('note_LCL230_374_5').style.display = "none";</script></ul></section></notes></section>