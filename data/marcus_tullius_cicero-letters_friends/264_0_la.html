<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

Annei causa omnia velle; sed tamen sic velim existimes te mihi nihil gratius facere posse quam si intellexero per te illum ipsum<a class="footnoteLink" href="#note_LCL216_58_2" id="target_note_LCL216_58_2"><sup>2</sup></a> negotium ex sententia confecisse, idque quam primum ut efficias te etiam atque etiam rogo.</p>
</section>
<section class="div2">
<section class="opener">
134 (XIII.65)
<span class="salute"></span>
</section>
<p class="noindent"><span class="italic">Scr. in Cilicia an. 51 vel 50</span></p>
<p class="noindent">M. CICERO THERMO PRO PR. S.<a class="footnoteLink" href="#note_LCL216_58_1" id="target_note_LCL216_58_1"><sup>1</sup></a></p>
<span class="br"></span><span class="lineNumber">1</span><span class="br"></span><p>Cum P. Terentio Hispone, qui operas in scriptura pro magistro dat, mihi summa familiaritas consuetudoque est, multaque et magna inter nos officia paria et mutua intercedunt. eius summa existimatio agitur in eo ut pactiones cum civitatibus reliquis conficiat. non me praeterit nos eam rem Ephesi expertos esse neque ab Ephesiis ullo modo impetrare potuisse; sed quoniam, quem ad modum omnes existimant et ego intellego, tua cum summa integritate tum singulari humanitate et mansuetudine consecutus es ut libentissimis Graecis nutu quod velis consequare, peto a te in maiorem modum ut honoris mei causa hac laude Hisponem adfici velis.</p>
<span class="br"></span><span class="lineNumber">2</span><span class="br"></span><p>Praeterea cum sociis scripturae mihi summa necessitudo est, non solum ob eam causam quod ea societas universa in mea fide est sed etiam quod plerisque sociis utor




</p></section><notes><section class="footnotes"><ul><li class="note" id="note_LCL216_58_2"><a class="footnoteCrossrefLink" href="#target_note_LCL216_58_2" title="Click to highlight in text"><sup class="lineRef">2</sup>suum <span class="italic">Wes.</span></a></li><script type="text/javascript">document.getElementById('note_LCL216_58_2').style.display = "none";</script><li class="note" id="note_LCL216_58_1"><a class="footnoteCrossrefLink" href="#target_note_LCL216_58_1" title="Click to highlight in text"><sup class="lineRef">1</sup><span class="sc">m. cicero s.d. p. silio pro pr.</span> (<span class="italic">SB, H.M.Cotton secutus</span>)</a></li><script type="text/javascript">document.getElementById('note_LCL216_58_1').style.display = "none";</script></ul></section></notes></section>