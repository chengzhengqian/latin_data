<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
me benevolentia spem confirmaveris, ipsum Capitonem, gratissimum, officiosissimum, optimum virum, ad tuam necessitudinem tuo summo beneficio adiunxeris.</p>
</section>
<section class="div2">
<section class="opener">
283 (XIII.17)
<span class="salute"></span>
</section>
<p class="noindent"><span class="italic">Scr. Romae an. 46 vel 45</span></p>
<p class="noindent">CICERO S. D. SER. SULPICIO</p>
<span class="br"></span><span class="lineNumber">1</span><span class="br"></span><p>M’. Curius, qui Patris negotiatur, multis et magnis de causis a me diligitur. nam et amicitia pervetus mihi cum eo est, ut primum in forum veni<a class="footnoteLink" href="#note_LCL230_10_1" id="target_note_LCL230_10_1"><sup>1</sup></a> instituta, et Patris cum aliquotiens antea tum proxime hoc miserrimo bello domus eius tota mihi patuit; qua, si opus fuisset, tam essem usus quam mea. maximum autem mihi vinculum cum eo est quasi sanctioris cuiusdam necessitudinis quod est Attici nostri familiarissimus eumque unum praeter ceteros observat ac diligit.</p>
<span class="br"></span><span class="lineNumber">2</span><span class="br"></span><p>Quem si tu iam forte cognosti, puto me hoc quod facio facere serius. ea est enim humanitate et observantia ut eum tibi iam ipsum per se commendatum putem. quod tamen si ita est, magno opere a te quaeso ut ad eam voluntatem, si quam in illum ante has meas litteras contulisti, quam maximus po&lt;te&gt;st &lt;m&gt;ea<a class="footnoteLink" href="#note_LCL230_10_2" id="target_note_LCL230_10_2"><sup>2</sup></a> commendatione cumulus <span class="br"></span><span class="lineNumber">3</span><span class="br"></span>accedat. sin autem propter verecundiam suam minus se tibi obtulit aut nondum eum satis habes cognitum aut quae causa est cur maioris commendationis indigeat, sic tibi eum commendo ut neque maiore studio quemquam


</p></section><notes><section class="footnotes"><ul><li class="note" id="note_LCL230_10_1"><a class="footnoteCrossrefLink" href="#target_note_LCL230_10_1" title="Click to highlight in text"><sup class="lineRef">1</sup>venit χ (<span class="italic">cf. Beaujeu ad loc.</span>)</a></li><script type="text/javascript">document.getElementById('note_LCL230_10_1').style.display = "none";</script><li class="note" id="note_LCL230_10_2"><a class="footnoteCrossrefLink" href="#target_note_LCL230_10_2" title="Click to highlight in text"><sup class="lineRef">2</sup>(<span class="italic">Man</span>.)</a></li><script type="text/javascript">document.getElementById('note_LCL230_10_2').style.display = "none";</script></ul></section></notes></section>