<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p>Cura ut valeas, et me, ut amas, ama.</p>
</section>
<section class="div2">
<section class="opener">
27 (VII.6)
<span class="salute"></span>
</section>
<p class="noindent"><span class="italic">Scr. in Cumano aut Pompeiano m. Mai. post. parte an. 54</span></p>
<p class="noindent">CICERO S. D. TREBATIO</p>
<span class="br"></span><span class="lineNumber">1</span><span class="br"></span><p>In omnibus meis epistulis quas ad Caesarem aut ad Balbum mitto legitima quaedam est accessio commendationis tuae, nec ea vulgaris sed cum aliquo insigni indicio meae erga te benevolentiae. tu modo ineptias istas et desideria urbis et urbanitatis depone et, quo consilio profectus es, id adsiduitate et virtute consequere. hoc tibi tam ignoscemus nos amici quam ignoverunt Medeae</p>
<p class="lineGroup">
<span class="line indent1">quae Corinthum arcem altam habebant matronae opulentae, optimates,</span><span class="linebreak"></span>
</p>
<p class="noindent">quibus illa ‘manibus gypsatissimis’ persuasit ne sibi vitio illae verterent quod abesset a patria. nam</p>
<p class="lineGroup">
<span class="line indent1">multi suam rem bene gessere et publicam patria procul;</span><span class="linebreak"></span>
<span class="line indent1">multi, qui domi aetatem agerent, propterea sunt improbati.</span><span class="linebreak"></span>
</p>
<p class="noindent">quo in numero tu certe fuisses nisi te extrusissemus.</p>
<span class="br"></span><span class="lineNumber">2</span><span class="br"></span><p>Sed plura scribemus alias. tu, qui ceteris cavere didi­cisti,


</p></section><notes></notes></section>