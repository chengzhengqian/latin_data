<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
poenas dare debuisse. sed metuisti, ut ais, ne nimis liber in ulciscendo viderere. metuisti igitur ne &lt;nimis&gt;<a class="footnoteLink" href="#note_LCL230_236_1" id="target_note_LCL230_236_1"><sup>1</sup></a> gravis civis, ne nimis fortis, ne nimis te dignus viderere.</p>
<span class="br"></span><span class="lineNumber">2</span><span class="br"></span><p>Quod societatem rei publicae conservandae tibi mecum a patre acceptam renovas gratum est; quae societas inter nos semper, mi Cornifici, manebit. gratum etiam illud, quod mihi tuo nomine gratias agendas non putas; nec enim id inter nos facere debemus. senatus saepius pro dignitate tua appellaretur si absentibus consulibus umquam nisi ad rem novam cogeretur. itaque nec de HS |<span class="sc">x</span>̅<span class="sc">x</span>̅| nec de HS <span class="sc">d</span>̅<span class="sc">c</span>̅<span class="sc">c</span>̅ quicquam agi nunc per senatum potest. tibi autem ex senatus consulto imperandum mutuumve<a class="footnoteLink" href="#note_LCL230_236_2" id="target_note_LCL230_236_2"><sup>2</sup></a> sumendum censeo.</p>
<span class="br"></span><span class="lineNumber">3</span><span class="br"></span><p>In re publica quid agatur credo te ex eorum litteris cognoscere qui ad te acta debent perscribere. ego sum spe bona. consilio, cura, labore non desum, omnibus inimicis rei publicae esse me acerrimum hostem prae me fero. res neque nunc difficili loco mihi videtur esse et fuisset facillimo<a class="footnoteLink" href="#note_LCL230_236_3" id="target_note_LCL230_236_3"><sup>3</sup></a> si culpa a quibusdam afuisset.</p>
</section><notes><section class="footnotes"><ul><li class="note" id="note_LCL230_236_1"><a class="footnoteCrossrefLink" href="#target_note_LCL230_236_1" title="Click to highlight in text"><sup class="lineRef">1</sup>(<span class="italic">SB</span>)</a></li><script type="text/javascript">document.getElementById('note_LCL230_236_1').style.display = "none";</script><li class="note" id="note_LCL230_236_2"><a class="footnoteCrossrefLink" href="#target_note_LCL230_236_2" title="Click to highlight in text"><sup class="lineRef">2</sup>-umque (<span class="italic">Or</span>.)</a></li><script type="text/javascript">document.getElementById('note_LCL230_236_2').style.display = "none";</script><li class="note" id="note_LCL230_236_3"><a class="footnoteCrossrefLink" href="#target_note_LCL230_236_3" title="Click to highlight in text"><sup class="lineRef">3</sup>-ima (<span class="italic">Man</span>.)</a></li><script type="text/javascript">document.getElementById('note_LCL230_236_3').style.display = "none";</script></ul></section></notes></section>