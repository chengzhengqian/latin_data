<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>(poteris autem pluribus) prospicias et consulas rationibus meis. vides ex senatus consulto provinciam esse habendam. si eam, quod eius facere potueris, quam expeditissimam mihi tradideris, facilior erit mihi quasi decursus mei temporis. quid in eo genere efficere possis, tui consili est; ego te quod tibi veniet in mentem mea interesse &lt;ut facias&gt;<a class="footnoteLink" href="#note_LCL205_278_1" id="target_note_LCL205_278_1"><sup>1</sup></a> valde rogo.</p>
<p>Pluribus verbis ad te scriberem si aut tua humanitas longiorem orationem exspectaret aut id fieri nostra amicitia pateretur aut res verba desideraret ac non pro se ipsa loqueretur. hoc velim tibi persuadeas, si rationibus meis provisum a te esse intellexero, magnam te ex eo et perpetuam voluptatem esse capturum.</p>
</section>
<section class="div2">
<section class="opener">
66 (III.3)
<span class="salute"></span>
</section>
<p class="noindent"><span class="italic">Scr. Brundisii paulo post xi Kal. Iun. an. 51</span></p>
<p class="noindent">CICERO S. D. APPIO PULCHRO</p>
<span class="br"></span><span class="lineNumber">1</span><span class="br"></span><p>A. d. <span class="sc">xi</span> Kal. Iun. Brundisium cum venissem, Q. Fabi&lt;us Vergili&gt;anus,<a class="footnoteLink" href="#note_LCL205_278_2" id="target_note_LCL205_278_2"><sup>1</sup></a> legatus tuus, mihi praesto fuit eaque me ex tuis mandatis monuit quae non &lt;modo&gt;<a class="footnoteLink" href="#note_LCL205_278_3" id="target_note_LCL205_278_3"><sup>2</sup></a> mihi, ad quem pertinebant, sed universo senatui venerant in mentem, praesidio firmiore opus esse ad istam provinciam; censebant enim omnes fere ut in Italia supplementum meis et Bibuli legionibus scriberetur. id cum Sulpicius



</p></section><notes><section class="footnotes"><ul><li class="note" id="note_LCL205_278_1"><a class="footnoteCrossrefLink" href="#target_note_LCL205_278_1" title="Click to highlight in text"><sup class="lineRef">1</sup>(<span class="italic">coni. SB*</span>)</a></li><script type="text/javascript">document.getElementById('note_LCL205_278_1').style.display = "none";</script><li class="note" id="note_LCL205_278_2"><a class="footnoteCrossrefLink" href="#target_note_LCL205_278_2" title="Click to highlight in text"><sup class="lineRef">1</sup>(<span class="italic">Bengel</span>)</a></li><script type="text/javascript">document.getElementById('note_LCL205_278_2').style.display = "none";</script><li class="note" id="note_LCL205_278_3"><a class="footnoteCrossrefLink" href="#target_note_LCL205_278_3" title="Click to highlight in text"><sup class="lineRef">2</sup>(<span class="italic">Crat</span>.)</a></li><script type="text/javascript">document.getElementById('note_LCL205_278_3').style.display = "none";</script></ul></section></notes></section>