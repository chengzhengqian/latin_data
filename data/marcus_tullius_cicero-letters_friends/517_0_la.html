<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
quodque me a te plurimi fieri sentio, et monerem te et hortarer ut eorum fortunis consuleres, praesertim cum prope praecipuam causam haberent ad ius obtinendum, primum quod Sullani temporis acerbitatem deorum immortalium benignitate subterfugerunt, deinde quod summo studio <span class="br"></span><span class="lineNumber">2</span><span class="br"></span>populi Romani a me in consulatu meo defensi sunt. cum &lt;enim&gt;<a class="footnoteLink" href="#note_LCL230_74_1" id="target_note_LCL230_74_1"><sup>1</sup></a> tribuni pl. legem iniquissimam de eorum agris promulgavissent, facile senatui populoque Romano persuasi ut eos civis quibus Fortuna pepercisset, salvos esse vellent. hanc actionem meam C. Caesar primo suo consulatu lege agraria comprobavit agrumque Volaterranum et oppidum omni periculo in perpetuum liberavit, ut mihi dubium non sit quin is qui novas necessitudines adiungat vetera sua beneficia conservari velit. quam ob rem est tuae prudentiae aut sequi eius auctoritatem cuius sectam atque imperium summa cum tua dignitate secutus es aut certe illi integram omnem causam reservare. illud vero dubitare non debes quin tam grave, tam firmum, tam honestum municipium tibi tuo summo beneficio in perpetuum obligari velis.</p>
<span class="br"></span><span class="lineNumber">3</span><span class="br"></span><p>Sed haec quae supra scripta sunt eo spectant ut te horter et suadeam. reliqua sunt quae pertinent ad rogandum, ut non solum tua causa tibi consilium me dare putes sed etiam quod mihi opus sit me a te petere et rogare. gratissimum igitur mihi feceris si Volaterranos omnibus rebus


</p></section><notes><section class="footnotes"><ul><li class="note" id="note_LCL230_74_1"><a class="footnoteCrossrefLink" href="#target_note_LCL230_74_1" title="Click to highlight in text"><sup class="lineRef">1</sup>(<span class="italic">Man</span>.)</a></li><script type="text/javascript">document.getElementById('note_LCL230_74_1').style.display = "none";</script></ul></section></notes></section>