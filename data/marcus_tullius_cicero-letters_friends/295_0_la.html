<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
157 (IX.9)
<span class="salute"></span>
</section>
<p class="noindent"><span class="italic">Scr. in castris Caesaris ante Dyrrachium m. Mai., ut vid., an. 48</span></p>
<p class="noindent">DOLABELLA S. D. CICERONI</p>
<span class="br"></span><span class="lineNumber">1</span><span class="br"></span><p>S. v. g.; v. et Tullia nostra recte v. Terentia minus belle habuit, sed certum scio iam convaluisse eam. praeterea rectissime sunt apud te omnia.</p>
<p>Etsi nullo tempore in suspicionem tibi debui venire partium causa potius quam tua tibi suadere ut te aut cum Caesare nobiscumque coniungeres aut certe in otium referres, praecipue nunc, iam inclinata victoria, ne possum quidem in ullam aliam incidere opinionem nisi in eam in<a class="footnoteLink" href="#note_LCL216_120_1" id="target_note_LCL216_120_1"><sup>1</sup></a> qua scilicet tibi suadere videar quod pie tacere non possim. tu autem, mi Cicero, sic haec accipies ut, sive probabuntur tibi sive non probabuntur, ab optimo certe animo ac deditissimo tibi et cogitata et scripta esse iudices.</p>
<span class="br"></span><span class="lineNumber">2</span><span class="br"></span><p>Animadvertis Cn. Pompeium nec nominis sui nec rerum gestarum gloria neque etiam regum ac nationum clientelis, quas ostentare crebro solebat, esse tutum, et hoc etiam quod infimo cuique contigit illi non posse contingere, ut honeste effugere possit, pulso Italia, amissis Hispaniis, capto exercitu veterano, circumvallato nunc denique, quod nescio an nulli umquam nostro acciderit imperatori. quam ob rem quid aut ille sperare possit aut &lt;tu illi prodesse&gt;<a class="footnoteLink" href="#note_LCL216_120_2" id="target_note_LCL216_120_2"><sup>2</sup></a> tu animadverte pro tua prudentia; sic


</p></section><notes><section class="footnotes"><ul><li class="note" id="note_LCL216_120_1"><a class="footnoteCrossrefLink" href="#target_note_LCL216_120_1" title="Click to highlight in text"><sup class="lineRef">1</sup><span class="italic">del. Wes.</span></a></li><script type="text/javascript">document.getElementById('note_LCL216_120_1').style.display = "none";</script><li class="note" id="note_LCL216_120_2"><a class="footnoteCrossrefLink" href="#target_note_LCL216_120_2" title="Click to highlight in text"><sup class="lineRef">2</sup>(<span class="italic">coni. Watt, auct. SB, qui</span> nos timere)</a></li><script type="text/javascript">document.getElementById('note_LCL216_120_2').style.display = "none";</script></ul></section></notes></section>