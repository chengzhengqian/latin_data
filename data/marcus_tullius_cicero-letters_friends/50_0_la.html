<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

homines quod salvum esse voluerunt est mihi gratissimum; sed vellem non solum salutis meae quem ad modum medici sed ut aliptae etiam virium et coloris rationem habere voluissent. nunc, ut Apelles Veneris caput et summa pectoris politissima arte perfecit, reliquam partem corporis incohatam reliquit, sic quidam homines in capite meo solum elaborarunt, reliquum corpus imperfectum ac rude reliquerunt.</p>
<span class="br"></span><span class="lineNumber">16</span><span class="br"></span><p>In quo ego spem fefelli non modo invidorum sed etiam inimicorum meorum, qui de uno acerrimo et fortissimo viro meoque iudicio omnium magnitudine animi et constantia praestantissimo, Q. Metello L. f., quondam falsam opinionem acceperant,<a class="footnoteLink" href="#note_LCL205_134_8" id="target_note_LCL205_134_8"><sup>8</sup></a> quem post reditum dictitant fracto animo et demisso fuisse (est vero probandum, qui et summa voluntate cesserit et egregia animi alacritate afuerit neque sane redire curarit, eum ob id ipsum f&lt;r&gt;actum fuisse in quo cum omnis homines tum M. illum Scaurum, singularem virum, constantia et gravitate superasset!)—sed quod de illo acceperant aut etiam suspicabantur de me idem cogitabant, abiectiore animo me futurum, cum res publica maiorem etiam mihi animum quam umquam habuissem daret cum declarasset se non potuisse me uno civi carere, cumque Metellum unius tribuni pl. rogatio, me universa res publica duce senatu, comitante Italia, pro­mulgantibus



</p></section><notes><section class="footnotes"><ul><li class="note" id="note_LCL205_134_8"><a class="footnoteCrossrefLink" href="#target_note_LCL205_134_8" title="Click to highlight in text"><sup class="lineRef">8</sup>acceperunt (<span class="italic">Ern</span>.)</a></li><script type="text/javascript">document.getElementById('note_LCL205_134_8').style.display = "none";</script></ul></section></notes></section>