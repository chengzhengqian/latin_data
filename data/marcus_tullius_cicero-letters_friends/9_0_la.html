<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
4 (V.6)
<span class="salute"></span>
</section>
<p class="noindent"><span class="italic">Scr. Romae med. vel ex. m. Dec. an. 62</span></p>
<p class="noindent">M. CICERO S. D. P. SESTIO L. F. PRO Q.</p>
<span class="br"></span><span class="lineNumber">1</span><span class="br"></span><p>Cum ad me Decius librarius venisset egissetque mecum ut operam darem ne tibi hoc tempore succederetur, quamquam illum hominem frugi et tibi amicum existimabam, tamen, quod memoria tenebam cuius modi ad me litteras antea misisses, non satis credidi homini prudenti tam valde esse mutatam voluntatem tuam. sed postea quam et Cornelia tua Terentiam convenit et ego cum Q. Cornelio locutus sum, adhibui diligentiam, quotienscumque senatus fuit, ut adessem, plurimumque in eo negoti habui ut Q. Fufium tribunum pl. et ceteros ad quos tu scripseras cogerem mihi potius credere quam tuis litteris. omnino res tota in mensem Ianuarium reiecta erat, sed facile obtinebatur.</p>
<span class="br"></span><span class="lineNumber">2</span><span class="br"></span><p>Ego tua gratulatione commotus, quod ad me pridem scripseras velle te bene &lt;e&gt;venire quod de Crasso domum emissem, emi eam ipsam domum <span class="sc">|x̅x̅x̅v̅|</span> aliquanto post tuam gratulationem. itaque nunc me scito tantum habere aeris alieni ut cupiam coniurare, si quisquam recipiat. sed partim odio inducti me excludunt et aperte vindicem coniurationis oderunt, partim non credunt et a me insidias



</p></section><notes></notes></section>