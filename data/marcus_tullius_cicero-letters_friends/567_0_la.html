<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
amplificari velim, me tuis optimis consiliis, amplitudini, gloriae nullo loco defuturum.</p>
</section>
<section class="div2">
<section class="opener">
354 (XI.7)
<span class="salute"></span>
</section>
<p class="noindent"><span class="italic">Scr. Romae med. m. Dec. an. 44</span></p>
<p class="noindent">M. CICERO S. D. D. BRUTO IMP. COS. DESIG.</p>
<span class="br"></span><span class="lineNumber">1</span><span class="br"></span><p>Cum adhibuisset domi meae Lupus me et Libonem et Servium, consobrinum tuum, quae mea fuerit sententia cognosse te ex M. Seio arbitror, qui nostro sermoni interfuit; reliqua, quamquam statim Seium Graeceius est subsecutus, tamen ex Graeceio poteris cognoscere.</p>
<span class="br"></span><span class="lineNumber">2</span><span class="br"></span><p>Caput autem est hoc, quod te diligentissime percipere et meminisse volam, ut ne in libertate et salute populi Romani conservanda auctoritatem senatus exspectes nondum liberi, ne et tuum factum condemnes (nullo enim publico consilio rem publicam liberavisti, quo etiam est res illa maior et clarior) et adulescentem, vel puerum potius, Caesarem iudices temere fecisse qui tantam causam publicam privato consilio susceperit, denique homines rusticos sed fortissimos viros civisque optimos dementis fuisse iudices, primum milites veteranos, commilitones tuos, deinde legionem Martiam, legionem quartam, quae suum consulem hostem iudicaverunt seque ad salutem rei

</p></section><notes></notes></section>