<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
tamen in hoc te deprecor ne meum hoc officium adrogantiae condemnes quod hunc laborem alteri delegavi, non quin mihi suavissimum sit et occupato et ad litteras scribendas, ut tu nosti, pigerrimo tuae memoriae dare operam, sed ipsum volumen quod tibi misi facile, ut ego arbitror, me excusat. nescio cuius oti esset non modo perscribere haec sed omnino animadvertere; omnia enim sunt ibi senatus consulta, &lt;e&gt;dicta, fabulae, rumores. quod exemplum si forte minus te delectarit, ne molestiam tibi <span class="br"></span><span class="lineNumber">2</span><span class="br"></span>cum impensa mea exhibeam, fac me certiorem. si quid in re publica maius actum erit, quod isti operarii minus commode persequi possint, et quem ad modum actum sit et quae existimatio secuta quaeque de eo spes sit diligenter tibi perscribemus.</p>
<p>Ut nunc est, nulla magno opere exspectatio est. nam et illi rumores de comitiis Transpadanorum Cumarum tenus caluerunt; Romam cum venissem, ne tenuissimam quidem auditionem de ea re accepi. praeterea Marcellus, quod adhuc nihil rettulit de successione provinciarum Galliarum et in Kal. Iun., ut mihi ipse dixit, eam distulit relationem, sane quam eos sermones expressit qui de eo tum fuerant cum Romae nos essemus.</p>
<span class="br"></span><span class="lineNumber">3</span><span class="br"></span><p>Tu si Pompeium, ut volebas, offendisti, qui tibi visus sit et quam orationem habuerit tecum quamque ostenderit voluntatem (solet enim aliud sentire et loqui neque tanÂ­tum




</p></section><notes></notes></section>