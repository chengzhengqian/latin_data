<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
quam pro periculo tuo. te enim, ut spero, propediem censorem audiemus, cuius magistratus officia, quae sunt maximi animi summique consili, tibi diligentius et accuratius quam haec quae nos de te agimus cogitanda esse censeo.</p>
</section>
<section class="div2">
<section class="opener">
74 (III.11)
<span class="salute"></span>
</section>
<p class="noindent"><span class="italic">Scr. in castris ad Pyramum fort. <span class="sc">v</span> Kal. Quint. an. 50</span></p>
<p class="noindent">CICERO APPIO PULCHRO, UT SPERO, CENSORI S. D.</p>
<p>Cum essem in castris ad fluvium Pyramum, redditae <span class="br"></span><span class="lineNumber">1</span><span class="br"></span>mihi sunt uno tempore a te epistulae duae, quas ad me Q. Servilius Tarso miserat. earum in altera dies erat adscripta Non. Apr., in altera, quae mihi recentior videbatur, dies non erat. respondebo igitur superiori prius, in qua scribis ad me de absolutione maiestatis. de qua etsi permulto a&lt;n&gt;te certior factus eram litteris, nuntiis, fama denique ipsa (nihil enim fuit clarius, non quo quisquam aliter putasset, sed nihil de insignibus ad laudem viris obscure nuntiari solet), tamen eadem illa laetiora fecerunt mihi tuae litterae, non solum quia planius loquebantur et uberius quam vulgi sermo sed etiam quia magis videbar tibi gratulari cum de te ex te ipso audiebam. complexus igitur sum <span class="br"></span><span class="lineNumber">2</span><span class="br"></span>cogitatione te absentem, epistulam vero osculatus etiam ipse mihi gratulatus sum. quae enim &lt;a&gt; cuncto populo, a senatu, a iudicibus ingenio, industriae, virtuti tribuuntur, quia mihi ipse adsentor fortasse cum ea esse in me fingo, mihi quoque ipsi tribui puto.</p>
</section><notes></notes></section>