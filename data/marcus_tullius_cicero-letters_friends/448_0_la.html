<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

mirere nos id locutos esse inter nos quod numquam locuti <span class="br"></span><span class="lineNumber">2</span><span class="br"></span>sumus, sed nosti morem dialogorum. posthac autem, mi Varro, quam plurima, si videtur, et [de]<a class="footnoteLink" href="#note_LCL216_426_2" id="target_note_LCL216_426_2"><sup>2</sup></a> nobis inter nos, sero fortasse; sed superiorum temporum Fortuna rei publicae causam sustineat, haec ipsi praestare debemus. atque utinam quietis temporibus atque aliquo, si non bono, at saltem certo statu civitatis haec inter nos studia exercere possemus! quamquam tum quidem vel aliae quaepiam rationes honestas nobis et curas et actiones darent; nunc autem quid est sine his cur vivere velimus? mihi vero cum his ipsis vix, his autem detractis ne vix quidem. sed haec coram et saepius.</p>
<p>Migrationem et emptionem feliciter evenire volo tuumque in ea re consilium probo. cura ut valeas.</p>
</section>
<section class="div2">
<section class="opener">
255 (V.9)
<span class="salute"></span>
</section>
<p class="noindent"><span class="italic">Scr. in castris Naronae v Id. Quint. an. 45</span></p>
<p class="noindent">VATINIUS IMP. CICERONI SUO S.</p>
<span class="br"></span><span class="lineNumber">1</span><span class="br"></span><p>S. v. b.; e. e. &lt;q.&gt;<a class="footnoteLink" href="#note_LCL216_426_1" id="target_note_LCL216_426_1"><sup>1</sup></a> v.</p>
<p>Si tuam consuetudinem in patrociniis tuendis servas, P. Vatinius cliens advenit qui pro se causam dicier vult. non, puto, repudiabis in honore quem in periculo recepisti. ego autem quem potius adoptem aut invocem quam illum quo


</p></section><notes><section class="footnotes"><ul><li class="note" id="note_LCL216_426_2"><a class="footnoteCrossrefLink" href="#target_note_LCL216_426_2" title="Click to highlight in text"><sup class="lineRef">2</sup>(<span class="italic">SB, qui etiam</span> et nobiscum et <span class="italic">coni.</span>)</a></li><script type="text/javascript">document.getElementById('note_LCL216_426_2').style.display = "none";</script><li class="note" id="note_LCL216_426_1"><a class="footnoteCrossrefLink" href="#target_note_LCL216_426_1" title="Click to highlight in text"><sup class="lineRef">1</sup>(<span class="italic">SB</span>)</a></li><script type="text/javascript">document.getElementById('note_LCL216_426_1').style.display = "none";</script></ul></section></notes></section>