<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent noindent">
lacessitus leviter repungere. neque solum dixi sed etiam saepe facio dis hominibusque approbantibus.</p>
<span class="br"></span><span class="lineNumber">20</span><span class="br"></span><p>Habes de Vatinio. cognosce de Crasso: ego, cum mihi cum illo magna iam gratia esset, quod eius omnis gravissimas iniurias communis concordiae causa voluntaria quadam oblivione cont&lt;ri&gt;eram, repentinam eius defensionem Gabini, quem proximis superioribus diebus acerrime oppugnasset, tamen, si sine ulla mea contumelia suscepisset, tulissem. sed cum me disputantem, non lacessentem, laesisset, exarsi non solum praesenti, credo, iracundia (nam ea tam vehemens fortasse non fuisset) sed cum inclusum illud odium multarum eius in me iniuriarum, quod ego effudisse me omne arbitrabar, residuum tamen insciente me fuisset, omne repente apparuit. quo quidem tempore ipso quidam homines, et<a class="footnoteLink" href="#note_LCL205_142_16" id="target_note_LCL205_142_16"><sup>16</sup></a> idem illi quos saepe signific[ati]o<a class="footnoteLink" href="#note_LCL205_142_17" id="target_note_LCL205_142_17"><sup>17</sup></a> neque appello, cum se maximum fructum cepisse dicerent ex libertate mea meque tum denique sibi esse visum rei publicae qualis fuissem restitutum, cumque ea contentio mihi magnum etiam foris fructum tulisset, gaudere se dicebant mihi et illum inimicum et eos qui in eadem causa essent numquam amicos futuros. quorum iniqui sermones cum ad me per homines honestissimos perferrentur, cumque Pompeius ita contendisset ut nihil umquam magis ut cum Crasso redirem in gratiam Caesarque per litteras maxima se molestia ex illa contentione adfectum ostenderet, habui non temporum solum ratioÂ­nem



</p></section><notes><section class="footnotes"><ul><li class="note" id="note_LCL205_142_16"><a class="footnoteCrossrefLink" href="#target_note_LCL205_142_16" title="Click to highlight in text"><sup class="lineRef">16</sup><span class="italic">del. coni. SB</span></a></li><script type="text/javascript">document.getElementById('note_LCL205_142_16').style.display = "none";</script><li class="note" id="note_LCL205_142_17"><a class="footnoteCrossrefLink" href="#target_note_LCL205_142_17" title="Click to highlight in text"><sup class="lineRef">17</sup>(<span class="italic">Madvig</span>)</a></li><script type="text/javascript">document.getElementById('note_LCL205_142_17').style.display = "none";</script></ul></section></notes></section>