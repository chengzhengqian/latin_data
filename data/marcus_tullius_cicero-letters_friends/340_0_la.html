<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
192 (VII.33)
<span class="salute"></span>
</section>
<p class="noindent"><span class="italic">Scr. Romae ex. m. Quint., ut vid., an. 46</span></p>
<p class="noindent">M. CICERO S. D. VOLUMNIO</p>
<span class="br"></span><span class="lineNumber">1</span><span class="br"></span><p>Quod declamationibus nostris cares, damni nihil facis. quod Hirtio invideres nisi eum amares, non erat causa invidendi, nisi forte ipsius eloquentiae magis quam quod me audiret invideres. nos enim plane, mi suavissime Volumni, aut nihil sumus aut nobis quidem ipsis displicemus gregalibus illis quibus te plaudente vigebamus amissis, ut etiam, si quando aliquid dignum nostro nomine emisimus, ingemiscamus quod haec ‘pinnigero, non armigero in corpore tela exerceantur,’ ut ait Philoctetes apud Accium, ‘abiecta gloria.’</p>
<span class="br"></span><span class="lineNumber">2</span><span class="br"></span><p>Sed tamen omnia mihi erunt, si tu veneris, hilariora. quamquam venis, ut ipse intellegis, in maximarum quasi concursum occupationum. quas &lt;s&gt;i, ut volumus, explicarimus,<a class="footnoteLink" href="#note_LCL216_210_1" id="target_note_LCL216_210_1"><sup>1</sup></a> ego vero multam salutem et foro dicam et curiae vivamque tecum multum et cum communibus nostris amatoribus. nam et Cassius tuus et Dolabella noster, vel potius uterque noster, studiis iisdem tenentur et meis aequissimis utuntur auribus. opus est huc limatulo et polito tuo iudicio et illis interioribus litteris tuis<a class="footnoteLink" href="#note_LCL216_210_2" id="target_note_LCL216_210_2"><sup>2</sup></a> quibus saepe verecundiorem me in loquendo facis. mihi enim iudicatum est, si modo hoc Caesar aut patietur aut volet, deponere



</p></section><notes><section class="footnotes"><ul><li class="note" id="note_LCL216_210_1"><a class="footnoteCrossrefLink" href="#target_note_LCL216_210_1" title="Click to highlight in text"><sup class="lineRef">1</sup>exceper- (<span class="italic">SB</span>: expedier- <span class="italic">Madvig</span>)</a></li><script type="text/javascript">document.getElementById('note_LCL216_210_1').style.display = "none";</script><li class="note" id="note_LCL216_210_2"><a class="footnoteCrossrefLink" href="#target_note_LCL216_210_2" title="Click to highlight in text"><sup class="lineRef">2</sup>meis (<span class="italic">Ern</span>.)</a></li><script type="text/javascript">document.getElementById('note_LCL216_210_2').style.display = "none";</script></ul></section></notes></section>