<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
volueris studiosissimus homo natandi neque spectare essedarios, quem antea ne andabata quidem defraudare poteramus. sed iam satis iocati sumus.</p>
<span class="br"></span><span class="lineNumber">3</span><span class="br"></span><p>Ego de te ad Caesarem quam diligenter scripserim, tute scis; quam saepe, ego. sed mehercule iam intermiseram, ne viderer liberalissimi hominis meique amantissimi voluntati erga me diffidere. sed tamen iis litteris quas proxime dedi putavi esse hominem commonendum. id feci. quid profecerim, facias me velim certiorem et simul de toto statu tuo consiliisque omnibus. scire enim cupio quid agas, quid exspectes, quam longum istum tuum discessum <span class="br"></span><span class="lineNumber">4</span><span class="br"></span>a nobis futurum putes. sic enim tibi persuadeas velim, unum mihi esse solacium qua re facilius possim<a class="footnoteLink" href="#note_LCL205_204_1" id="target_note_LCL205_204_1"><sup>1</sup></a> pati te esse sine nobis si tibi esse id emolumento sciam. sin autem id non est, nihil duobus nobis est stultius, me qui te non Romam attraham, te qui non huc advoles. una mehercule nostra vel severa vel iocosa congressio pluris erit quam non modo hostes sed etiam fratres nostri Haedui. qua re omnibus de rebus fac ut quam primum sciam.</p>
<p>aut consolando aut consilio aut re iuvero.</p>
</section><notes><section class="footnotes"><ul><li class="note" id="note_LCL205_204_1"><a class="footnoteCrossrefLink" href="#target_note_LCL205_204_1" title="Click to highlight in text"><sup class="lineRef">1</sup>possem (<span class="italic">Man</span>.)</a></li><script type="text/javascript">document.getElementById('note_LCL205_204_1').style.display = "none";</script></ul></section></notes></section>