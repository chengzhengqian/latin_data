<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
37 (VII.18)
<span class="salute"></span>
</section>
<p class="noindent"><span class="italic">Scr. in Pomptino <span class="sc">vi</span> Id. Apr. an. 53</span></p>
<p class="noindent">CICERO TREBATIO S.</p>
<span class="br"></span><span class="lineNumber">1</span><span class="br"></span><p>Accepi a te aliquot epistulas uno tempore, quas tu diversis temporibus dederas. in quibus me cetera delectarunt; significabant enim te istam militiam iam firmo animo ferre et esse fortem virum et constantem. quae ego paulisper in te ita desideravi &lt;ut&gt;<a class="footnoteLink" href="#note_LCL205_214_1" id="target_note_LCL205_214_1"><sup>1</sup></a> non imbecillitate animi tui sed magis ut desiderio nostri te aestuare putarem. qua re perge ut coepisti; forti animo istam tolera militiam. multa, mihi crede, adsequere; ego enim renovabo commendationem, sed tempore. sic habeto, non tibi maiori esse curae ut iste tuus a me discessus quam<a class="footnoteLink" href="#note_LCL205_214_2" id="target_note_LCL205_214_2"><sup>2</sup></a> fructuosissimus tibi sit quam mihi. itaque, quoniam vestrae cautiones infirmae sunt, Graeculam tibi misi cautionem chirographi mei. tu me velim de ratione Gallici belli certiorem facias; ego enim ignavissimo cuique maximam fidem habeo.</p>
<span class="br"></span><span class="lineNumber">2</span><span class="br"></span><p>Sed ut ad epistulas tuas redeam, cetera belle; illud miror: quis solet eodem exemplo pluris dare qui sua manu scribit? nam quod in palimpsesto, laudo equidem parsimoÂ­niam,




</p></section><notes><section class="footnotes"><ul><li class="note" id="note_LCL205_214_1"><a class="footnoteCrossrefLink" href="#target_note_LCL205_214_1" title="Click to highlight in text"><sup class="lineRef">1</sup>(<span class="italic">Benedict</span>)</a></li><script type="text/javascript">document.getElementById('note_LCL205_214_1').style.display = "none";</script><li class="note" id="note_LCL205_214_2"><a class="footnoteCrossrefLink" href="#target_note_LCL205_214_2" title="Click to highlight in text"><sup class="lineRef">2</sup>tam (<span class="italic">Vict</span>.)</a></li><script type="text/javascript">document.getElementById('note_LCL205_214_2').style.display = "none";</script></ul></section></notes></section>