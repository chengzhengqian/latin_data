<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
scribam plura et ipse operam dabo ut te quam primum videam. quod scribis tibi manendi causam eam fuisse ut me convenires, id mihi, ne mentiar, est gratum.</p>
</section>
<section class="div2">
<section class="opener">
68 (III.5)
<span class="salute"></span>
</section>
<p class="noindent"><span class="italic">Scr. Trallibus a. d. <span class="sc">vi</span> vel <span class="sc">v</span> Kal. Sext. an. 51</span></p>
<p class="noindent">CICERO S. D. APPIO PULCHRO</p>
<span class="br"></span><span class="lineNumber">1</span><span class="br"></span><p>Trallis veni a. d. <span class="sc">vi</span> Kal. Sext. ibi mihi praesto fuit L. Lucilius cum litteris mandatisque tuis; quo quidem hominem neminem potuisti nec mihi amiciorem nec, ut arbitror, ad ea cognoscenda quae scire volebam aptiorem prudentioremve mittere. ego autem et tuas litteras legi libenter et audivi Lucilium diligenter. nunc, quoniam et tu ita sentis (scribis enim quae &lt;de&gt; nostris officiis ego ad te scripseram, etsi tibi iucunda fuerint, tamen, quoniam ex alto repetita sint, non necessaria te putasse) et re vera confirmata amicitia et perspecta fide commemoratio officiorum supervacanea est, eam partem orationis praetermittam, tibi tamen agam, ut debeo, gratias. animadverti enim et didici ex tuis litteris te omnibus in rebus habuisse rationem ut mihi consuleres statueresque<a class="footnoteLink" href="#note_LCL205_284_1" id="target_note_LCL205_284_1"><sup>1</sup></a> et parares quodam modo <span class="br"></span><span class="lineNumber">2</span><span class="br"></span>omnia quo mea ratio facilior et solutior esse posset. hoc tuum officium cum mihi gratissimum esse dicam, sequitur illud, ut te existimare velim mihi magnae curae fore atque esse iam, primum ut ipse tu tuique omnes, deinde ut etiam reliqui, scire possint me tibi esse amicissimum. quod quiÂ­bus

</p></section><notes><section class="footnotes"><ul><li class="note" id="note_LCL205_284_1"><a class="footnoteCrossrefLink" href="#target_note_LCL205_284_1" title="Click to highlight in text"><sup class="lineRef">1</sup>restit- (<span class="italic">Gul.</span>: praestit- <span class="italic">Or.</span>)</a></li><script type="text/javascript">document.getElementById('note_LCL205_284_1').style.display = "none";</script></ul></section></notes></section>