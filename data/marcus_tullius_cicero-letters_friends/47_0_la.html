<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
gestis esset consecutus cuiusque ego dignitatis ab adulescentia fautor, in praetura autem et in consulatu adiutor etiam exstitissem, cumque idem auctoritate et sententia per se, consiliis et studiis tecum me adiuvisset meumque inimicum unum in civitate haberet inimicum, non putavi famam inconstantiae mihi pertimescendam si quibusdam in sententiis paulum me immutassem meamque voluntatem ad summi viri de meque optime meriti dignitatem adgregassem.</p>
<span class="br"></span><span class="lineNumber">12</span><span class="br"></span><p>In hac sententia complectendus erat mihi Caesar, ut vides, in coniuncta et causa et dignitate. hic multum valuit cum vetus amicitia, quam tu non ignoras mihi et Quinto fratri cum Caesare fuisse, tum humanitas eius ac liberalitas brevi tempore et litteris et officiis perspecta nobis et cognita. vehementer etiam res ipsa publica me movit, quae mihi videbatur contentionem, praesertim maximis rebus a Caesare gestis, cum illis viris nolle fieri et ne fieret vehementer recusare. gravissime autem me in hanc mentem impulit et Pompei fides, quam de me Caesari dederat, et fratris mei, quam Pompeio.</p>
<p>Erant praeterea haec animadvertenda in civitate quae sunt apud Platonem nostrum scripta divinitus, quales in re publica principes essent talis reliquos solere esse civis. tenebam memoria nobis consulibus ea fundamenta iacta iam<a class="footnoteLink" href="#note_LCL205_128_5" id="target_note_LCL205_128_5"><sup>5</sup></a> ex Kal. Ian. confirmandi senatus ut neminem mirari



</p></section><notes><section class="footnotes"><ul><li class="note" id="note_LCL205_128_5"><a class="footnoteCrossrefLink" href="#target_note_LCL205_128_5" title="Click to highlight in text"><sup class="lineRef">5</sup>iactatam (<span class="italic">Baiter</span>)</a></li><script type="text/javascript">document.getElementById('note_LCL205_128_5').style.display = "none";</script></ul></section></notes></section>