<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

liberalitatis fructu privas et diligentiae et, quod minime tamen laboro, mediocris etiam prudentiae: liberalitatis, quod mavis scribae mei beneficio quam meo legatum meum &lt;M. Anneium&gt;<a class="footnoteLink" href="#note_LCL216_42_8" id="target_note_LCL216_42_8"><sup>8</sup></a> praefectumque Q. Leptam maxima calamitate levatos, cum praesertim non deberent esse obligati; diligentiae, quod existimas de tanto officio meo, tanto etiam periculo,<a class="footnoteLink" href="#note_LCL216_42_9" id="target_note_LCL216_42_9"><sup>9</sup></a> nec scisse me quicquam nec cogitavisse, scribam quicquid voluisset, cum id mihi ne recitavisset quidem, rettulisse; prudentiae, cum rem a me non insipienter excogitatam &lt;ne cogitatam&gt;<a class="footnoteLink" href="#note_LCL216_42_10" id="target_note_LCL216_42_10"><sup>10</sup></a> quidem putas. nam et Volusi liberandi meum fuit consilium et ut multa tam gravis Valerianis praedibus ipsique T. Mario depelleretur a me inita ratio est. quam quidem omnes non solum probant sed etiam laudant, et, si verum scire vis, hoc uni <span class="br"></span><span class="lineNumber">5</span><span class="br"></span>scribae meo intellexi non nimium placere. sed ego putavi esse viri boni, cum populus suum servaret, consulere fortunis tot vel amicorum vel civium.</p>
<p>Nam de Lucceio<a class="footnoteLink" href="#note_LCL216_42_11" id="target_note_LCL216_42_11"><sup>11</sup></a> est ita actum ut auctore Cn. Pompeio ista pecunia in fano poneretur. id ego agnovi meo iussu esse factum. qua pecunia Pompeius est usus, ut ea<a class="footnoteLink" href="#note_LCL216_42_12" id="target_note_LCL216_42_12"><sup>12</sup></a> quam tu deposueras Sestius. sed haec ad te nihil intellego pertinere. illud me non animadvertisse moleste ferrem ut adscriberem te in fano pecuniam iussu meo deposuisse, nisi ista pecunia gravissimis esset certissimisque monu­mentis







</p></section><notes><section class="footnotes"><ul><li class="note" id="note_LCL216_42_8"><a class="footnoteCrossrefLink" href="#target_note_LCL216_42_8" title="Click to highlight in text"><sup class="lineRef">8</sup>(<span class="italic">Wes</span>.)</a></li><script type="text/javascript">document.getElementById('note_LCL216_42_8').style.display = "none";</script><li class="note" id="note_LCL216_42_9"><a class="footnoteCrossrefLink" href="#target_note_LCL216_42_9" title="Click to highlight in text"><sup class="lineRef">9</sup>periculo &lt;meorum&gt; <span class="italic">T.–P.</span></a></li><script type="text/javascript">document.getElementById('note_LCL216_42_9').style.display = "none";</script><li class="note" id="note_LCL216_42_10"><a class="footnoteCrossrefLink" href="#target_note_LCL216_42_10" title="Click to highlight in text"><sup class="lineRef">10</sup>(<span class="italic">Vict</span>.)</a></li><script type="text/javascript">document.getElementById('note_LCL216_42_10').style.display = "none";</script><li class="note" id="note_LCL216_42_11"><a class="footnoteCrossrefLink" href="#target_note_LCL216_42_11" title="Click to highlight in text"><sup class="lineRef">11</sup>logeo <span class="italic">Lamb.</span>: λoγείᾳ <span class="italic">coni. SB</span></a></li><script type="text/javascript">document.getElementById('note_LCL216_42_11').style.display = "none";</script><li class="note" id="note_LCL216_42_12"><a class="footnoteCrossrefLink" href="#target_note_LCL216_42_12" title="Click to highlight in text"><sup class="lineRef">12</sup>tua (<span class="italic">Ern</span>.)</a></li><script type="text/javascript">document.getElementById('note_LCL216_42_12').style.display = "none";</script></ul></section></notes></section>