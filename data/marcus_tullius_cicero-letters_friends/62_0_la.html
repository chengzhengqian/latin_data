<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
locum venias ac statim causam illam totam et tempus adripere; et simul, si uno in argumento unaque in persona mens tua tota versabitur, cerno iam animo quanto omnia uberiora atque ornatiora futura sint.</p>
<p>Neque tamen ignoro quam impudenter faciam qui primum tibi tantum oneris imponam (potest enim mihi denegare occupatio tua), deinde etiam ut ornes me postulem. <span class="br"></span><span class="lineNumber">3</span><span class="br"></span>quid si illa tibi non tanto opere videntur ornanda? sed tamen, qui semel verecundiae finis transierit, eum bene et naviter oportet esse impudentem. itaque te plane etiam atque etiam rogo ut et ornes ea vehementius etiam quam fortasse sentis et in eo leges historiae neglegas gratiamque illam de qua suavissime quodam in prohoemio scripsisti, a qua te flecti<a class="footnoteLink" href="#note_LCL205_158_4" id="target_note_LCL205_158_4"><sup>4</sup></a> non magis potuisse demonstras quam Herculem Xenophontium illum a Voluptate, eam, si me tibi vehementius commendabit, ne aspernere amorique nostro plusculum etiam quam concedet veritas largiare.</p>
<p>Quod si te adducemus ut hoc suscipias, erit, ut mihi <span class="br"></span><span class="lineNumber">4</span><span class="br"></span>persuadeo, materies digna facultate et copia tua. a principio enim coniurationis usque ad reditum nostrum videtur mihi modicum quoddam corpus confici posse, in quo et illa poteris uti civilium commutationum scientia vel in explicandis causis rerum novarum vel in remediis<a class="footnoteLink" href="#note_LCL205_158_5" id="target_note_LCL205_158_5"><sup>5</sup></a> incommodorum, cum et reprehendes ea quae vituperanda duces et



</p></section><notes><section class="footnotes"><ul><li class="note" id="note_LCL205_158_4"><a class="footnoteCrossrefLink" href="#target_note_LCL205_158_4" title="Click to highlight in text"><sup class="lineRef">4</sup>te effecti (<span class="italic">Vict</span>.)</a></li><script type="text/javascript">document.getElementById('note_LCL205_158_4').style.display = "none";</script><li class="note" id="note_LCL205_158_5"><a class="footnoteCrossrefLink" href="#target_note_LCL205_158_5" title="Click to highlight in text"><sup class="lineRef">5</sup>in &lt;expromendis&gt; remediis <span class="italic">Pluygers</span></a></li><script type="text/javascript">document.getElementById('note_LCL205_158_5').style.display = "none";</script></ul></section></notes></section>