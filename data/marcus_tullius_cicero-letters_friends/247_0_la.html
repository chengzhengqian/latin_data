<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
videamus hortatur, desiderium ut quam primum. illud igitur potius. cura ergo potissimum ut valeas. de tuis innumerabilibus in me officiis erit hoc gratissimum.</p>
<p><span class="sc">iii</span> Non. Nov.</p>
</section>
<section class="div2">
<section class="opener">
121 (XVI.2)
<span class="salute"></span>
</section>
<p class="noindent"><span class="italic">Scr. Alyziae Non. Nov. an. 50</span></p>
<p class="noindent">TULLIUS TIRONI SUO S.</p>
<p>Non queo ad te nec libet scribere quo animo sim adfectus. tantum scribo, et tibi et mihi maximae voluptati fore si te firmum quam primum videro. tertio die abs te ad Alyziam accesseramus. is locus est citra Leucadem stadia <span class="sc">cxx</span>. Leucade aut te ipsum aut tuas litteras a Marione putabam me accepturum. quantum me diligis tantum fac ut valeas, vel quantum te a me scis diligi.</p>
<p>Non. Nov. Alyzia.</p>
</section>
<section class="div2">
<section class="opener">
122 (XVI.3)
<span class="salute"></span>
</section>
<p class="noindent"><span class="italic">Scr. Alyziae <span class="sc">viii</span> Id. Nov. an. 50</span></p>
<p class="noindent">TULLIUS ET CICERO TIRONI SUO S. D. ET Q. PATER ET FILIUS</p>
<span class="br"></span><span class="lineNumber">1</span><span class="br"></span><p>Nos apud Alyziam, ex quo loco tibi litteras ante dederamus, unum diem commorati sumus, quod Quintus nos consecutus non erat. is dies fuit Non. Nov. inde ante lucem

</p></section><notes></notes></section>