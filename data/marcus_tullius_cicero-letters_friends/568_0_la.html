<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
publicae defendendam contulerunt. voluntas senatus pro auctoritate haberi debet cum auctoritas impeditur metu. <span class="br"></span><span class="lineNumber">3</span><span class="br"></span>postremo suscepta tibi causa iam bis est ut non sit integrum, primum Idibus Martiis, deinde proxime exercitu novo et copiis comparatis. quam ob rem ad omnia ita paratus, ita<a class="footnoteLink" href="#note_LCL230_176_1" id="target_note_LCL230_176_1"><sup>1</sup></a> animatus debes esse, non ut nihil facias nisi iussus sed ut ea geras quae ab omnibus summa cum admiratione laudentur.</p>
</section>
<section class="div2">
<section class="opener">
355 (X.3)
<span class="salute"></span>
</section>
<p class="noindent"><span class="italic">Scr. Romae paulo post <span class="sc">v</span> Id. Dec. an. 44</span></p>
<p class="noindent">CICERO PLANCO S.</p>
<span class="br"></span><span class="lineNumber">1</span><span class="br"></span><p>Cum ipsum Furnium per se vidi libentissime tum hoc libentius quod illum audiens te videbar videre.<a class="footnoteLink" href="#note_LCL230_176_1a" id="target_note_LCL230_176_1a"><sup>1</sup></a> nam et in re militari virtutem et in administranda provincia iustitiam et in omni genere prudentiam mihi tuam exposuit et praeterea mihi non ignotam in consuetudine et familiaritate suavitatem tuam; adiunxit praeterea summam erga se liberalitatem. quae omnia mihi iucunda, hoc extremum etiam gratum fuit.</p>
<span class="br"></span><span class="lineNumber">2</span><span class="br"></span><p>Ego, Plance, necessitudinem constitutam habui cum domo vestra ante aliquanto quam tu natus es, amorem autem erga te ab ineunte pueritia tua, confirmata iam aetate familiaritatem cum studio meo tum iudicio tuo constitutam. his de causis mirabiliter faveo dignitati tuae, quam


</p></section><notes><section class="footnotes"><ul><li class="note" id="note_LCL230_176_1"><a class="footnoteCrossrefLink" href="#target_note_LCL230_176_1" title="Click to highlight in text"><sup class="lineRef">1</sup>sit (<span class="italic">Man</span>.) audire (<span class="italic">SB</span>)</a></li><script type="text/javascript">document.getElementById('note_LCL230_176_1').style.display = "none";</script></ul></section></notes></section>