<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<span class="br"></span><span class="lineNumber">3</span><span class="br"></span><p>Erat in eadem epistula ‘veternus civitatis.’ gaudebam sane et congelasse nostrum amicum laetabar otio. extrema pagella pupugit me tuo chirographo. quid ais? Caesarem nunc<a class="footnoteLink" href="#note_LCL205_416_3" id="target_note_LCL205_416_3"><sup>3</sup></a> defendit Curio? qui&lt;s&gt; hoc putaret, praeter me? nam, ita vivam, putavi. di immortales, quam ego risum nostrum desidero!</p>
<span class="br"></span><span class="lineNumber">4</span><span class="br"></span><p>Mihi erat in animo, quoniam iuris dictionem confe&lt;ce&gt;ram, civitates locupletaram, publicanis etiam superioris lustri reliqua sine sociorum ulla querela conservaram, privatis, summis infimis, fueram iucundus, proficisci in Ciliciam Non. Mai. et, cum primum aestiva attigissem militemque collocassem, decedere ex senatus consulto. cupio te aedilem videre miroque desiderio me urbs adficit et omnes mei tuque in primis.</p>
</section>
<section class="div2">
<section class="opener">
94 (VIII.13)
<span class="salute"></span>
</section>
<p class="noindent"><span class="italic">Scr. Romae in. m. Iun. an. 50</span></p>
<p class="noindent">CAELIUS CICERONI S.</p>
<span class="br"></span><span class="lineNumber">1</span><span class="br"></span><p>Gratulor tibi adfinitate&lt;m&gt;<a class="footnoteLink" href="#note_LCL205_416_1" id="target_note_LCL205_416_1"><sup>1</sup></a> viri me dius fidius optimi; nam hoc ego de illo existimo. cetera porro, quibus adhuc ille sibi parum utilis fuit, et aetate iam sunt decussa et consuetudine atque auctoritate tua, pudore Tulliae, si qua restabunt, confido celeriter sublatum iri. non est enim



</p></section><notes><section class="footnotes"><ul><li class="note" id="note_LCL205_416_3"><a class="footnoteCrossrefLink" href="#target_note_LCL205_416_3" title="Click to highlight in text"><sup class="lineRef">3</sup>non (<span class="italic">Rut</span>.)</a></li><script type="text/javascript">document.getElementById('note_LCL205_416_3').style.display = "none";</script><li class="note" id="note_LCL205_416_1"><a class="footnoteCrossrefLink" href="#target_note_LCL205_416_1" title="Click to highlight in text"><sup class="lineRef">1</sup>(<span class="italic">Lamb</span>.)</a></li><script type="text/javascript">document.getElementById('note_LCL205_416_1').style.display = "none";</script></ul></section></notes></section>