<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
accurrere; si nemo utetur opera, tamen et scribere et legere πoλιτείας, et, si minus in curia atque in foro, at in litteris et libris, ut doctissimi veteres fecerunt, gnavare<a class="footnoteLink" href="#note_LCL216_152_2" id="target_note_LCL216_152_2"><sup>2</sup></a> rem publicam et de moribus ac legibus quaerere.</p>
<p>Mihi haec videntur. tu quid sis acturus et quid tibi placeat pergratum erit si ad me scripseris.</p>
</section>
<section class="div2">
<section class="opener">
178 (IX.7)
<span class="salute"></span>
</section>
<p class="noindent"><span class="italic">Scr. Romae m. Mai. parte post. an. 46</span></p>
<p class="noindent">CICERO VARRONI</p>
<span class="br"></span><span class="lineNumber">1</span><span class="br"></span><p>Cenabam apud Seium, cum utrique nostrum redditae sunt a te litterae. mihi vero iam maturum videtur. nam quod ante[a te]<a class="footnoteLink" href="#note_LCL216_152_1" id="target_note_LCL216_152_1"><sup>1</sup></a> calumniatus sum, indicabo malitiam meam: volebam prope alicubi esse t&lt;e&gt;,<a class="footnoteLink" href="#note_LCL216_152_2a" id="target_note_LCL216_152_2a"><sup>2</sup></a> si quid bonae salutis; σύν τε δύ’ ἐρχoμένω. nunc, quoniam confecta sunt omnia, dubitandum non est quin equis viris. nam ut audivi de L. Caesare filio, mecum ipse ‘quid hic mihi faciet patri?’ itaque non desino apud istos qui nunc dominantur cenitare. quid faciam? tempori serviendum est.</p>
</section><notes><section class="footnotes"><ul><li class="note" id="note_LCL216_152_2"><a class="footnoteCrossrefLink" href="#target_note_LCL216_152_2" title="Click to highlight in text"><sup class="lineRef">2</sup>gravare (<span class="italic">Mend</span>.) (<span class="italic">Man</span>.)</a></li><script type="text/javascript">document.getElementById('note_LCL216_152_2').style.display = "none";</script><li class="note" id="note_LCL216_152_1"><a class="footnoteCrossrefLink" href="#target_note_LCL216_152_1" title="Click to highlight in text"><sup class="lineRef">1</sup>anteate (<span class="italic">Mend.</span>: antea <span class="italic">Man.</span>)</a></li><script type="text/javascript">document.getElementById('note_LCL216_152_1').style.display = "none";</script></ul></section></notes></section>