<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
adiuverit, et audaciae perditorum et nostrae sollicitudinis hic finem reperiemus. quod si latro praecognito nostro adventu rursus in Italiam se recipere coeperit, Bruti erit officium occurrere ei; cui scio nec consilium nec animum defuturum. ego tamen, si id acciderit, fratrem cum equitatu mittam qui sequatur Italiamque a vastatione defendat.</p>
<p>Fac valeas meque mutuo diligas.</p>
</section>
<section class="div2">
<section class="opener">
391 (X.21)
<span class="salute"></span>
</section>
<p class="noindent"><span class="italic">Scr. in castris ad Isaram <span class="sc">iii</span> Id. Mai., ut vid., an. 43</span></p>
<p class="noindent">PLANCUS CICERONI</p>
<span class="br"></span><span class="lineNumber">1</span><span class="br"></span><p>Puderet me inconstantiae mearum litterarum si non haec ex aliena levitate penderent. omnia feci qua re Lepido coniuncto ad rem publicam defendendam minore sollicitudine vestra perditis resisterem. omnia ei et petenti recepi et ultro pollicitus sum, scripsique tibi biduo ante confidere me bono Lepido esse usurum communique consilio bellum administraturum. credidi chirographis eius, adfirmationi praesentis Laterensis, qui tum apud me erat reconciliaremque me Lepido fidemque haberem orabat. non licuit diutius bene de eo sperare. illud certe cavi et cavebo, ne mea credulitate rei publicae<a class="footnoteLink" href="#note_LCL230_280_1" id="target_note_LCL230_280_1"><sup>1</sup></a> summa fallatur.</p>
</section><notes><section class="footnotes"><ul><li class="note" id="note_LCL230_280_1"><a class="footnoteCrossrefLink" href="#target_note_LCL230_280_1" title="Click to highlight in text"><sup class="lineRef">1</sup>res p. <span class="italic">Lamb.</span></a></li><script type="text/javascript">document.getElementById('note_LCL230_280_1').style.display = "none";</script></ul></section></notes></section>