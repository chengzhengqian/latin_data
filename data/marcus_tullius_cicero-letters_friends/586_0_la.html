<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<span class="br"></span><span class="lineNumber">2</span><span class="br"></span><p>Ne movear<a class="footnoteLink" href="#note_LCL230_212_1" id="target_note_LCL230_212_1"><sup>1</sup></a> eius sermonibus quem, tametsi nemo est qui videre velit, tamen nequaquam proinde ac dignus est oderunt homines, periculum non est. adeo est enim invisus mihi ut nihil non acerbum putem quod commune cum illo sit. natura autem mea et studia trahunt me ad pacis et libertatis cupiditatem. itaque illud initium civilis belli saepe deflevi. cum vero non liceret mihi nullius partis esse quia utrubique magnos inimicos habebam, ea castra fugi in quibus plane tutum me ab insidiis inimici sciebam non futurum. compulsus eo quo minime volebam, ne in extremis <span class="br"></span><span class="lineNumber">3</span><span class="br"></span>essem, plane pericula non dubitanter adii. Caesarem vero, quod me in tanta fortuna modo cognitum vetustissimorum familiarium loco habuit, dilexi summa cum pietate et fide. quae mea sententia gerere mihi licuit ita feci ut optimus quisque maxime probarit;<a class="footnoteLink" href="#note_LCL230_212_2" id="target_note_LCL230_212_2"><sup>2</sup></a> quod iussus sum eo tempore atque ita feci ut appareret invito imperatum esse. cuius facti iniustissima invidia erudire me potuit quam iucunda libertas et quam misera sub dominatione vita esset.</p>
<p>Ita, si id agitur ut rursus in potestate omnia unius sint, quicumque is est, ei me profiteor inimicum; nec periculum est ullum quod pro libertate aut refugiam aut deprecer. <span class="br"></span><span class="lineNumber">4</span><span class="br"></span>sed consules neque senatus consulto neque litteris suis praeceperant mihi quid facerem; unas enim [post]<a class="footnoteLink" href="#note_LCL230_212_3" id="target_note_LCL230_212_3"><sup>3</sup></a> Id. Mart. demum a Pansa litteras accepi, in quibus hortatur





</p></section><notes><section class="footnotes"><ul><li class="note" id="note_LCL230_212_1"><a class="footnoteCrossrefLink" href="#target_note_LCL230_212_1" title="Click to highlight in text"><sup class="lineRef">1</sup>moveare (<span class="italic">Man</span>.)</a></li><script type="text/javascript">document.getElementById('note_LCL230_212_1').style.display = "none";</script><li class="note" id="note_LCL230_212_2"><a class="footnoteCrossrefLink" href="#target_note_LCL230_212_2" title="Click to highlight in text"><sup class="lineRef">2</sup>probaret <span class="italic">Stroth</span></a></li><script type="text/javascript">document.getElementById('note_LCL230_212_2').style.display = "none";</script><li class="note" id="note_LCL230_212_3"><a class="footnoteCrossrefLink" href="#target_note_LCL230_212_3" title="Click to highlight in text"><sup class="lineRef">3</sup>(<span class="italic">SB</span>: <span class="italic">lac. ante</span> Id. <span class="italic">ind. Watt</span>)</a></li><script type="text/javascript">document.getElementById('note_LCL230_212_3').style.display = "none";</script></ul></section></notes></section>