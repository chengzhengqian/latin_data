<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
331 (VII.22)
<span class="salute"></span>
</section>
<p class="noindent"><span class="italic">Scr. Romae, fort. an. 46</span></p>
<p class="noindent">CICERO TREBATIO S.</p>
<p>Illuseras heri inter scyphos, quod dixeram controversiam esse, possetne heres, quod furtum antea factum esset, furti recte agere. itaque, etsi domum bene potus seroque redieram, tamen id caput ubi haec controversia est notavi et descriptum tibi misi, ut scires id quod tu neminem sensisse dicebas Sex. Aelium, M’. Manilium, M. Brutum sensisse. ego tamen Scaevolae et Testae adsentior.</p>
</section>
<section class="div2">
<section class="opener">
332 (VII.21)
<span class="salute"></span>
</section>
<p class="noindent"><span class="italic">Scr. in Tusculano parte post. m. Iun. an. 44</span></p>
<p class="noindent">CICERO TREBATIO S.</p>
<p>Sili causam te docui. is postea fuit apud me. cum ei dicerem tibi videri sponsionem illam nos sine periculo facere posse, ‘si bonorum Turpiliae possessionem Q. Caepio praetor ex edicto suo mihi dedit,’ negare aiebat Servium tabulas testamenti esse eas quas instituisset is qui factionem testamenti non habuerit; hoc idem Offilium<a class="footnoteLink" href="#note_LCL230_112_1" id="target_note_LCL230_112_1"><sup>1</sup></a> dicere.



</p></section><notes><section class="footnotes"><ul><li class="note" id="note_LCL230_112_1"><a class="footnoteCrossrefLink" href="#target_note_LCL230_112_1" title="Click to highlight in text"><sup class="lineRef">1</sup>officium</a></li><script type="text/javascript">document.getElementById('note_LCL230_112_1').style.display = "none";</script></ul></section></notes></section>