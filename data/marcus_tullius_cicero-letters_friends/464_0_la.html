<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

est familiaritasque ut, si mea res esset, non magis laborarem. quapropter gratissimum mihi feceris si curaris ut is intellegat me a te tantum amari quantum ipse existimo. hoc mihi gratius facere nihil potes, idque ut facias vehementer te rogo.</p>
</section>
<section class="div2">
<section class="opener">
271 (XIII.45)
<span class="salute"></span>
</section>
<p class="noindent"><span class="italic">Scr. Romae an. 47 vel 46, ut vid.</span></p>
<p class="noindent">CICERO APPULEIO PRO Q.<a class="footnoteLink" href="#note_LCL216_458_1" id="target_note_LCL216_458_1"><sup>1</sup></a></p>
<p>L. Egnatio uno equite Romano vel familiarissime utor. eius Anchialum servum negotiaque quae habet in Asia tibi commendo non minore studio quam si rem meam commendarem. sic enim existimes velim, mihi cum eo non modo cottidianam consuetudinem summam intercedere sed etiam officia magna et mutua nostra inter nos esse. quam ob rem etiam atque etiam a te peto ut cures ut intellegat me ad te satis diligenter scripsisse; nam de tua erga me voluntate non dubitabat. id ut facias te etiam atque etiam rogo.</p>
<p>Vale.</p>
</section><notes><section class="footnotes"><ul><li class="note" id="note_LCL216_458_1"><a class="footnoteCrossrefLink" href="#target_note_LCL216_458_1" title="Click to highlight in text"><sup class="lineRef">1</sup>proqu(a)estori (<span class="italic">SB</span>)</a></li><script type="text/javascript">document.getElementById('note_LCL216_458_1').style.display = "none";</script></ul></section></notes></section>