<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
326 (IX.14)
<span class="salute"></span>
</section>
<p class="noindent"><span class="italic">Scr. in Pompeiano <span class="sc">v</span> Non. Mai. an. 44</span></p>
<p class="noindent">CICERO DOLABELLAE COS. SUO SAL.</p>
<span class="br"></span><span class="lineNumber">1</span><span class="br"></span><p>Etsi contentus eram, mi Dolabella, tua gloria satisque ex ea magnam laetitiam voluptatemque capiebam, tamen non possum non confiteri cumulari me maximo gaudio quod vulgo hominum opinio socium me adscribat tuis laudibus. neminem conveni (convenio autem cottidie plurimos; sunt enim permulti optimi viri qui valetudinis causa in haec loca veniant, praeterea ex municipiis frequentes necessarii mei) quin omnes, cum te summis laudibus ad caelum extulerunt, mihi continuo maximas gratias agant. negant enim se dubitare quin tu meis praeceptis et consiliis obtemperans praestantissimum te civem et singularem consulem praebeas.</p>
<span class="br"></span><span class="lineNumber">2</span><span class="br"></span><p>Quibus ego, quamquam verissime possum respondere te quae facias tuo iudicio et tua sponte facere nec cuiusquam egere consilio, tamen neque plane adsentior, ne imminuam tuam laudem si omnis a meis consiliis profecta videatur, neque valde nego; sum enim avidior etiam quam satis est gloriae. et tamen non alienum est dignitate tua, quod ipsi Agamemnoni, regum regi, fuit honestum, habere aliquem in consiliis capiendis Nestorem, mihi vero gloriosum te iuvenem consulem florere laudibus quasi alumnum disciplinae meae.</p>
<span class="br"></span><span class="lineNumber">3</span><span class="br"></span><p>L. quidem Caesar, cum ad eum aegrotum Neapolim

</p></section><notes></notes></section>