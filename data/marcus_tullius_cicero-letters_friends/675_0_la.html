<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
satis fecisse certo scio, nec iis concedo, quamquam sunt singulari in te benevolentia, ut te salvum malint quam ego; illi mihi necesse est concedant ut tibi plus quam ipsi hoc tempore prodesse possim. quod quidem nec destiti facere nec desistam, et iam in maxima re feci et fundamenta ieci salutis tuae. tu fac bono animo magnoque sis meque tibi nulla re defuturum esse confidas.</p>
<p>Prid. Non. Quint.</p>
</section>
<section class="div2">
<section class="opener">
427 (XI.22)
<span class="salute"></span>
</section>
<p class="noindent"><span class="italic">Scr. Romae in. m. Quint. (?) an. 43</span></p>
<p class="noindent">M. CICERO S. D. D. BRUTO</p>
<span class="br"></span><span class="lineNumber">1</span><span class="br"></span><p>Cum Appio Claudio C. f. summa mihi necessitudo est multis eius officiis et meis mutuis constituta. peto a te maiorem in modum vel humanitatis tuae vel mea causa ut eum auctoritate tua, quae plurimum valet, conservatum velis. volo te, cum fortissimus vir cognitus sis, etiam clementissimum existimari. magno tibi erit ornamento nobilissimum adulescentem beneficio tuo esse salvum. cuius quidem causa hoc melior debet esse quod pietate adductus propter patris restitutionem se cum Antonio coniunxit. <span class="br"></span><span class="lineNumber">2</span><span class="br"></span>qua re etsi minus veram causam habebis, tamen †vel probabilem†<a class="footnoteLink" href="#note_LCL230_390_1" id="target_note_LCL230_390_1"><sup>1</sup></a> aliquam poteris inducere.</p>
<p>Nu&lt;tus&gt; tuus potest hominem summo loco natum, summo ingenio, summa virtute, officiosissimum praeterea


</p></section><notes><section class="footnotes"><ul><li class="note" id="note_LCL230_390_1"><a class="footnoteCrossrefLink" href="#target_note_LCL230_390_1" title="Click to highlight in text"><sup class="lineRef">1</sup><span class="italic">del. SB olim</span></a></li><script type="text/javascript">document.getElementById('note_LCL230_390_1').style.display = "none";</script></ul></section></notes></section>