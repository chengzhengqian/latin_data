<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

perspexeram quae Balbus et Oppius absente Caesare egissent ea solere illi rata esse, egi vehementer cum iis ut hoc mihi darent, tibi in Sicilia, quoad vellemus, esse uti liceret. qui mihi consuessent aut libenter polliceri, si quid esset eius modi quod eorum animos non offenderet, aut etiam negare et adferre rationem cur negarent, huic meae rogationi, &lt;vel efflagitationi&gt;<a class="footnoteLink" href="#note_LCL216_356_1" id="target_note_LCL216_356_1"><sup>1</sup></a> potius, non continuo responderunt. eodem die tamen ad me reverterunt, mihi hoc dederunt ut esses in Sicilia quoad velles; se praestaturos nihil ex eo te offensionis habiturum.</p>
<p>Quoniam quid tibi permittatur cognosti, quid mihi placeat <span class="br"></span><span class="lineNumber">2</span><span class="br"></span>puto te scire oportere. actis his rebus litterae a te mihi redditae sunt quibus a me consilium petis quid sim tibi auctor, in Siciliane subsidas<a class="footnoteLink" href="#note_LCL216_356_2" id="target_note_LCL216_356_2"><sup>2</sup></a> an ut<a class="footnoteLink" href="#note_LCL216_356_3" id="target_note_LCL216_356_3"><sup>3</sup></a> ad reliquias Asiaticae negotiationis proficiscare. haec tua deliberatio non mihi convenire visa est cum oratione Largi. ille enim mecum, quasi tibi non liceret in Sicilia diutius commorari, ita locutus erat; tu autem, quasi concessum sit, ita deliberas. sed ego, sive hoc sive illud est, in Sicilia censeo commorandum. propinquitas locorum vel ad impetrandum adiuvat crebris litteris et nuntiis vel ad reditus celeritatem re aut impetrata, quod spero, aut aliqua ratione confecta. quam ob rem censeo magno opere commorandum.</p>
<span class="br"></span><span class="lineNumber">3</span><span class="br"></span><p>T. Furfano Postumo, familiari meo, legatisque eius, item meis familiaribus, diligentissime te commendabo cum venerint. erant enim omnes Mutinae. viri sunt optimi



</p></section><notes><section class="footnotes"><ul><li class="note" id="note_LCL216_356_1"><a class="footnoteCrossrefLink" href="#target_note_LCL216_356_1" title="Click to highlight in text"><sup class="lineRef">1</sup>(<span class="italic">Wes.,</span> aut flag- <span class="italic">iam Schütz</span>)</a></li><script type="text/javascript">document.getElementById('note_LCL216_356_1').style.display = "none";</script><li class="note" id="note_LCL216_356_2"><a class="footnoteCrossrefLink" href="#target_note_LCL216_356_2" title="Click to highlight in text"><sup class="lineRef">2</sup>&lt;ut&gt; subsidas <span class="italic">Wes.</span></a></li><script type="text/javascript">document.getElementById('note_LCL216_356_2').style.display = "none";</script><li class="note" id="note_LCL216_356_3"><a class="footnoteCrossrefLink" href="#target_note_LCL216_356_3" title="Click to highlight in text"><sup class="lineRef">3</sup><span class="italic">del.</span> ҁ</a></li><script type="text/javascript">document.getElementById('note_LCL216_356_3').style.display = "none";</script></ul></section></notes></section>