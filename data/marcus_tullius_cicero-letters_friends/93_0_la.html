<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
39 (VII.15)
<span class="salute"></span>
</section>
<p class="noindent"><span class="italic">Scr. Romae m. Iun., ut vid., an. 53</span></p>
<p class="noindent">CICERO TREBATIO</p>
<span class="br"></span><span class="lineNumber">1</span><span class="br"></span><p>‘Quam sint morosi qui amant’ vel ex hoc intellegi potest: moleste ferebam antea te invitum istic esse; pungit me rursus quod scribis esse te istic libenter. neque enim mea commendatione te non delectari facile patiebar et nunc angor quicquam tibi sine me esse iucundum. sed hoc tamen malo ferre nos desiderium quam te non ea quae spero consequi.</p>
<span class="br"></span><span class="lineNumber">2</span><span class="br"></span><p>Cum vero in C. Mati, suavissimi doctissimique hominis, familiaritatem venisti, non dici potest quam valde gaudeam. qui fac ut te quam maxime diligat. mihi crede, nihil ex ista provincia potes quod iucundius sit deportare.</p>
<p>Cura ut valeas.</p>
</section>
<section class="div2">
<section class="opener">
40 (XVI.13)
<span class="salute"></span>
</section>
<p class="noindent"><span class="italic">Scr. in Cumano <span class="sc">iv</span> Id. Apr. an. 53</span></p>
<p class="noindent">TULLIUS TIRONI S.</p>
<p>Omnia a te data mihi putabo si te valentem videro. summa cura exspectabam adventum [men]Andri&lt;ci&gt;,<a class="footnoteLink" href="#note_LCL205_220_1" id="target_note_LCL205_220_1"><sup>1</sup></a>
</p></section><notes><section class="footnotes"><ul><li class="note" id="note_LCL205_220_1"><a class="footnoteCrossrefLink" href="#target_note_LCL205_220_1" title="Click to highlight in text"><sup class="lineRef">1</sup>menandri (<span class="italic">Man</span>.)</a></li><script type="text/javascript">document.getElementById('note_LCL205_220_1').style.display = "none";</script></ul></section></notes></section>