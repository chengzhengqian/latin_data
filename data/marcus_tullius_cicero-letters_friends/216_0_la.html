<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
108 (XV.10)
<span class="salute"></span>
</section>
<p class="noindent"><span class="italic">Scr. Tarsi ex. an. 51</span></p>
<p class="noindent">M. CICERO IMP. S. D. C. MARCELLO C.F. COS.</p>
<span class="br"></span><span class="lineNumber">1</span><span class="br"></span><p>Quoniam id accidit quod mihi maxime fuit optatum, ut omnium Marcellorum, Marcellinorum etiam (mirificus enim generis ac nominis vestri fuit erga me semper animus)—quoniam ergo ita accidit ut omnium vestrum studio tuus consulatus satis facere posset, in quem meae res gestae lausque et honos earum potissimum incideret, peto a te, id quod facillimum factu est non aspernante, ut confido, senatu, ut quam honorificentissimum senatus consultum litteris meis recitatis faciendum cures.</p>
<span class="br"></span><span class="lineNumber">2</span><span class="br"></span><p>Si mihi tecum minus esset quam est cum tuis omnibus adlegarem ad te illos a quibus intellegis me praecipue diligi. patris tui beneficia in me sunt amplissima; neque enim saluti meae neque honori amicior quisquam dici potest. frater tuus quanti me faciat semperque fecerit esse hominem qui ignoret arbitror neminem. domus tua denique tota me semper omnibus summis officiis prosecuta est. neque vero tu in me diligendo cuiquam concessisti tuorum. qua re a te peto in maiorem modum ut me per te quam ornatissimum velis esse meamque et in supplica­tione



</p></section><notes></notes></section>