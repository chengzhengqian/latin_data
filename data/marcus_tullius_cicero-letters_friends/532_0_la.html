<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
quanti te faciam et quam pro nostro veterrimo verissimoque amore omnibus tuis etiam minimis commodis, non modo tanto bono, gaudeam. noli putare, mi Cicero, me hoc auribus tuis dare. nihil adulescente tuo atque adeo nostro (nihil enim tibi a me<a class="footnoteLink" href="#note_LCL230_104_1" id="target_note_LCL230_104_1"><sup>1</sup></a> potest esse seiunctum) aut amabilius omnibus his qui Athenis sunt est aut studiosius earum artium quas tu maxime amas, hoc est optimarum. itaque tibi, quod vere facere possum, libenter quoque gratulor nec minus etiam nobis, quod eum quem necesse erat diligere qualiscumque esset talem habemus ut libenter quoque diligamus.</p>
<span class="br"></span><span class="lineNumber">2</span><span class="br"></span><p>Qui cum mihi in sermone iniecisset se velle Asiam visere, non modo invitatus sed etiam rogatus est a me ut id potissimum nobis obtinentibus provinciam faceret. cui nos et caritate et amore tuum officium praestaturos non debes dubitare. illud quoque erit nobis curae ut Cratippus una cum eo sit, ne putes in Asia feriatum illum ab iis studiis in quae tua cohortatione incitatur futurum. nam illum paratum, ut video, et ingressum pleno gradu cohortari non intermittemus, quo in dies longius discendo exercendoque se procedat.</p>
<span class="br"></span><span class="lineNumber">3</span><span class="br"></span><p>Vos quid ageretis in re publica, cum has litteras dabam, non sciebam. audiebam quaedam turbulenta, quae scilicet cupio esse falsa, ut aliquando otiosa libertate fruamur; quod vel minime mihi adhuc contigit. ego tamen nactus in navigatione nostra pusillum laxamenti concinnavi tibi munusculum ex instituto meo et dictum cum magno nostro honore a te dictum conclusi et tibi infra subscripsi. in quiÂ­bus

</p></section><notes><section class="footnotes"><ul><li class="note" id="note_LCL230_104_1"><a class="footnoteCrossrefLink" href="#target_note_LCL230_104_1" title="Click to highlight in text"><sup class="lineRef">1</sup>mihi a te (<span class="italic">SB</span>)</a></li><script type="text/javascript">document.getElementById('note_LCL230_104_1').style.display = "none";</script></ul></section></notes></section>