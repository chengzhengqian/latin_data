<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
quid mihi faciendum esse censeres, eundumne ad Pompeium an manendum in Italia. suasisti ut consulerem dignitati meae; ex quo quid sentires intellexi et sum admiratus fidem tuam et in consilio dando religionem, quod, cum aliud malle amicissimum tuum putares, antiquius tibi officium meum quam illius voluntas fuit.</p>
<span class="br"></span><span class="lineNumber">2</span><span class="br"></span><p>Equidem et ante hoc tempus te dilexi et semper me a te diligi sensi; et cum abessem atque in magnis periculis essem, et me absentem et meos praesentis a te cultos et defensos esse memini, et post meum reditum quam familiariter mecum vixeris quaeque ego de te senserim et praedicarim omnis qui solent haec animadvertere testis habemus. gravissimum vero iudicium de mea fide et constantia fecisti cum post mortem Caesaris [et] totum te<a class="footnoteLink" href="#note_LCL230_120_1" id="target_note_LCL230_120_1"><sup>1</sup></a> ad amicitiam meam contulisti. quod tuum iudicium nisi mea summa benevolentia erga te omnibusque meritis comprobaro, ipse me hominem non putabo.</p>
<span class="br"></span><span class="lineNumber">3</span><span class="br"></span><p>Tu, mi Oppi, conservabis amorem tuum (etsi more magis hoc quidem scribo quam quo te admonendum putem) meaque omnia tuebere; quae tibi ne ignota essent Attico mandavi. a me autem, cum paulum oti nacti erimus, uberiores litteras exspectato.</p>
<p>Da operam ut valeas. hoc mihi gratius facere nihil potes.</p>
</section><notes><section class="footnotes"><ul><li class="note" id="note_LCL230_120_1"><a class="footnoteCrossrefLink" href="#target_note_LCL230_120_1" title="Click to highlight in text"><sup class="lineRef">1</sup>te totum [te] <span class="italic">coni. SB</span></a></li><script type="text/javascript">document.getElementById('note_LCL230_120_1').style.display = "none";</script></ul></section></notes></section>