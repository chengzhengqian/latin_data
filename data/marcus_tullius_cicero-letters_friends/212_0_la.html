<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>ipsius erga te mihi perspectus et cognitus. sed de Fabio faciemus studiose quae rogas.</p>
<p>Tu multis de causis vellem me convenire potuisses: primum ut te, quem iam diu plurimi facio, tanto intervallo viderem; deinde ut tibi, quod feci per litteras, possem praesens gratulari; tum ut quibus de rebus vellemus, tu tuis, ego meis, inter nos communicaremus; postremo ut amicitia nostra, quae summis officiis ab utroque culta est sed longis intervallis temporum interruptam consuetudinem habuit, confirmaretur vehementius.</p>
<span class="br"></span><span class="lineNumber">3</span><span class="br"></span><p>Id quoniam non accidit, utemur bono litterarum et eadem fere absentes quae si coram essemus consequeremur.<a class="footnoteLink" href="#note_LCL205_458_2" id="target_note_LCL205_458_2"><sup>2</sup></a> unus scilicet fructus qui in te videndo est percipi litteris non potest, alter gratulationis est is quidem exilior quam si tibi te ipsum intuens gratularer, sed tamen et feci antea et facio nunc tibique cum pro rerum magnitudine quas gessisti tum pro opportunitate temporis gratulor, quod te de provincia decedentem summa laus et summa gratia provinciae prosecuta est.</p>
<span class="br"></span><span class="lineNumber">4</span><span class="br"></span><p>Tertium est ut id quod de nostris rebus coram communicassemus inter nos confici&lt;a&gt;mus idem litteris. ego ceterarum rerum causa tibi Romam properandum magno opere censeo; nam et ea quae reliqui tranquilla de te erant et hac tua recenti victoria tanta clarum tuum adventum fore intellego. sed si quae sunt onera tuorum, si tanta sunt



</p></section><notes><section class="footnotes"><ul><li class="note" id="note_LCL205_458_2"><a class="footnoteCrossrefLink" href="#target_note_LCL205_458_2" title="Click to highlight in text"><sup class="lineRef">2</sup>consequemur “Å</a></li><script type="text/javascript">document.getElementById('note_LCL205_458_2').style.display = "none";</script></ul></section></notes></section>