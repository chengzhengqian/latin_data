<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p>De re publica deque his negotiis cogitationibusque nostris perscripseram ad te diligenter paucis ante diebus easque litteras dederam pueris tuis.</p>
<p>Vale.</p>
</section>
<section class="div2">
<section class="opener">
55 (XIII.60)
<span class="salute"></span>
</section>
<p class="noindent"><span class="italic">Scr. Romae post m. Sept. an. 57</span></p>
<p class="noindent">M. CICERO C. MUNATIO C. F. S.</p>
<span class="br"></span><span class="lineNumber">1</span><span class="br"></span><p>L. Livineius Trypho est omnino L. Reguli, familiarissimi mei, libertus; cuius calamitas etiam officiosiorem me facit in illum; nam benevolentior quam semper fui esse non possum. sed ego libertum eius per se ipsum diligo. summa enim eius erga me officia exstiterunt iis nostris temporibus quibus facillime [bonam]<a class="footnoteLink" href="#note_LCL205_254_1" id="target_note_LCL205_254_1"><sup>1</sup></a> benevolentiam hominum <span class="br"></span><span class="lineNumber">2</span><span class="br"></span>et fidem perspicere potui. eum tibi ita commendo ut homines grati et memores bene meritos de se commendare debent. pergratum mihi feceris si ille intellexerit se, quod pro salute mea multa pericula adierit, saepe hieme summa navigarit, pro tua erga me benevolentia gratum etiam tibi fecisse.</p>
</section><notes><section class="footnotes"><ul><li class="note" id="note_LCL205_254_1"><a class="footnoteCrossrefLink" href="#target_note_LCL205_254_1" title="Click to highlight in text"><sup class="lineRef">1</sup><span class="italic">ante</span> fidem <span class="italic">Lamb.</span></a></li><script type="text/javascript">document.getElementById('note_LCL205_254_1').style.display = "none";</script></ul></section></notes></section>