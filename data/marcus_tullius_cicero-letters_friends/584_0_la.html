<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<span class="br"></span><span class="lineNumber">2</span><span class="br"></span><p>Nunc te cohortatione non puto indigere ut nos absentis remque publicam, quantum est in te, defendas. scire te volo firma praesidia vobis senatuique non deesse ut optima spe et maximo animo rem publicam defendas. reliqua tecum aget L. Carteius, familiaris meus.</p>
<p>Vale.</p>
<p>D. Non. Mart. ex castris Taricheis.</p>
</section>
<section class="div2">
<section class="opener">
367 (XII.7)
<span class="salute"></span>
</section>
<p class="noindent"><span class="italic">Scr. Romae ex. m. Febr. an. 43</span></p>
<p class="noindent">CICERO CASSIO S.</p>
<span class="br"></span><span class="lineNumber">1</span><span class="br"></span><p>Quanto studio dignitatem tuam et in senatu et ad populum defenderim ex tuis te malo quam ex me cognoscere. quae mea sententia in senatu facile valuisset, nisi Pansa vehementer obstitisset. ea sententia dicta productus sum in contionem a tribuno pl. M. Servilio. dixi de te quae potui, tanta contentione quanta meorum &lt;laterum&gt;<a class="footnoteLink" href="#note_LCL230_208_1" id="target_note_LCL230_208_1"><sup>1</sup></a> est, tanto clamore consensuque populi ut nihil umquam simile viderim. id velim mihi ignoscas quod invita socru tua fecerim. mulier timida verebatur ne Pansae animus offenderetur. in contione quidem Pansa dixit matrem quoque tuam et fratrem illam a me sententiam noluisse dici. sed me haec non



</p></section><notes><section class="footnotes"><ul><li class="note" id="note_LCL230_208_1"><a class="footnoteCrossrefLink" href="#target_note_LCL230_208_1" title="Click to highlight in text"><sup class="lineRef">1</sup>(<span class="italic">Watt</span>)</a></li><script type="text/javascript">document.getElementById('note_LCL230_208_1').style.display = "none";</script></ul></section></notes></section>