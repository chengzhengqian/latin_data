<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
32 (VII.16)
<span class="salute"></span>
</section>
<p class="noindent"><span class="italic">Scr. Romae ex. m. Nov. an. 54</span></p>
<p class="noindent">M. CICERO S. D. TREBATIO</p>
<span class="br"></span><span class="lineNumber">1</span><span class="br"></span><p>In ‘Equo Troiano’ scis esse in extremo ‘sero sapiunt.’ tu tamen, mi vetule, non sero. primas illas rabiosulas sat fatuas dedisti. deinde quod in Britannia non nimis<a class="footnoteLink" href="#note_LCL205_200_1" id="target_note_LCL205_200_1"><sup>1</sup></a> Φιλoθέωρoν te praebuisti, plane non reprehendo. nunc vero in hibernis [in]tectus<a class="footnoteLink" href="#note_LCL205_200_2" id="target_note_LCL205_200_2"><sup>2</sup></a> mihi videris; itaque te commovere non curas. ‘usquequaque sapere oportet; id erit telum acerrimum.’</p>
<span class="br"></span><span class="lineNumber">2</span><span class="br"></span><p>Ego, si foris cenitarem, Cn. Octavio, familiari tuo, non defuissem. cui tamen dixi, cum me aliquotiens invitaret, ‘oro te, quis tu es?’ sed mehercules, extra iocum, homo bellus est; vellem eum tecum abduxisses.</p>
<span class="br"></span><span class="lineNumber">3</span><span class="br"></span><p>Quid agatis et ecquid in Italiam venturi sitis hac hieme, fac plane sciam. Balbus mihi confirmavit te divitem futurum. id utrum Romano more locutus sit, bene nummatum te futurum, an quo modo Stoici dicunt omnis esse divites qui caelo et terra frui possint, postea videro. qui istinc veniunt superbiam tuam accusant quod negent te percontantibus respondere. sed tamen est quod gaudeas; constat enim inter omnis neminem te uno Samarobrivae iuris peritiorem esse.</p>
</section><notes><section class="footnotes"><ul><li class="note" id="note_LCL205_200_1"><a class="footnoteCrossrefLink" href="#target_note_LCL205_200_1" title="Click to highlight in text"><sup class="lineRef">1</sup>minus (<span class="italic">Rut</span>.)</a></li><script type="text/javascript">document.getElementById('note_LCL205_200_1').style.display = "none";</script><li class="note" id="note_LCL205_200_2"><a class="footnoteCrossrefLink" href="#target_note_LCL205_200_2" title="Click to highlight in text"><sup class="lineRef">2</sup>iniectus (<span class="italic">SB</span>: bene t- <span class="italic">coni. idem</span>)</a></li><script type="text/javascript">document.getElementById('note_LCL205_200_2').style.display = "none";</script></ul></section></notes></section>