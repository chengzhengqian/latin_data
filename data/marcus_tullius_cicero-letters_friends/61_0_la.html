<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p>Ardeo cupiditate incredibili neque, ut ego arbitror, reprehendenda nomen ut nostrum scriptis illustretur et celebretur tuis. quod etsi mihi saepe ostendis&lt;ti&gt;<a class="footnoteLink" href="#note_LCL205_156_1" id="target_note_LCL205_156_1"><sup>1</sup></a> te esse facturum, tamen ignoscas velim huic festinationi meae. genus enim scriptorum tuorum, etsi erat semper a me vehementer exspectatum, tamen vicit opinionem meam meque ita vel cepit vel incendit ut cuperem quam celerrime res nostras monumentis commendari tuis. neque enim me solum commemoratio posteritatis ac spes quaedam<a class="footnoteLink" href="#note_LCL205_156_2" id="target_note_LCL205_156_2"><sup>2</sup></a> immortalitatis rapit sed etiam illa cupiditas ut vel auctoritate testimoni tui vel indicio benevolentiae vel suavitate ingeni vivi perfruamur.</p>
<span class="br"></span><span class="lineNumber">2</span><span class="br"></span><p>Neque tamen haec cum scribebam eram nescius quantis oneribus premerere susceptarum rerum et iam institutarum. sed quia videbam Italici belli et civilis historiam iam a te paene esse perfectam, dixeras autem mihi te reliquas res ordiri, deesse mihi nolui quin te admonerem ut cogitares coniunctene malles cum reliquis rebus nostra contexere an, ut multi Graeci fecerunt, Callisthenes Phocicum<a class="footnoteLink" href="#note_LCL205_156_3" id="target_note_LCL205_156_3"><sup>3</sup></a> bellum, Timaeus Pyrrhi, Polybius Numantinum, qui omnes a perpetuis suis historiis ea quae dixi bella separaverunt, tu quoque item civilem coniurationem ab hostilibus externisque bellis seiungeres. equidem ad nostram laudem non multum video interesse, sed ad properationem meam quiddam interest non te exspectare dum ad




</p></section><notes><section class="footnotes"><ul><li class="note" id="note_LCL205_156_1"><a class="footnoteCrossrefLink" href="#target_note_LCL205_156_1" title="Click to highlight in text"><sup class="lineRef">1</sup>(<span class="italic">Ern</span>.)</a></li><script type="text/javascript">document.getElementById('note_LCL205_156_1').style.display = "none";</script><li class="note" id="note_LCL205_156_2"><a class="footnoteCrossrefLink" href="#target_note_LCL205_156_2" title="Click to highlight in text"><sup class="lineRef">2</sup>ad spem quandam (<span class="italic">Hofmann</span>)</a></li><script type="text/javascript">document.getElementById('note_LCL205_156_2').style.display = "none";</script><li class="note" id="note_LCL205_156_3"><a class="footnoteCrossrefLink" href="#target_note_LCL205_156_3" title="Click to highlight in text"><sup class="lineRef">3</sup>troicum (<span class="italic">Westermann</span>)</a></li><script type="text/javascript">document.getElementById('note_LCL205_156_3').style.display = "none";</script></ul></section></notes></section>