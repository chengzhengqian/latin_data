<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

mihi semper idoneum visum est deversorio, si modo tecti satis est ad comitatum nostrum recipiendum. ceteroqui mihi locus non displicet. nec ea re Petrinum tuum deseram; nam et villa et amoenitas illa commorationis est, non deversori.</p>
<span class="br"></span><span class="lineNumber">2</span><span class="br"></span><p>De curatione aliqua munerum regiorum cum Oppio locutus sum; nam Balbum, postea quam tu es profectus, non vidi. tantis pedum doloribus adficitur ut se conveniri nolit. omnino de tota re, ut mihi videris, sapientius faceres si non curares. quod enim eo labore adsequi vis nullo modo adsequere. tanta est enim intimorum multitudo ut ex iis aliquis potius effluat quam novo sit aditus, praesertim qui nihil adferat praeter operam, in qua ille se dedisse beneficium putabit, si modo &lt;id&gt; ipsum sciet, non accepisse. sed tamen aliquid videbimus in quo sit species. aliter quidem non modo non appetendum sed etiam fugiendum puto.</p>
<p>Ego me Asturae diutius arbitror commoraturum quoad ille &lt;qua&gt;<a class="footnoteLink" href="#note_LCL216_442_1" id="target_note_LCL216_442_1"><sup>1</sup></a> quandoque veniat.</p>
<p>Vale.</p>
</section><notes><section class="footnotes"><ul><li class="note" id="note_LCL216_442_1"><a class="footnoteCrossrefLink" href="#target_note_LCL216_442_1" title="Click to highlight in text"><sup class="lineRef">1</sup>(<span class="italic">SB</span>)</a></li><script type="text/javascript">document.getElementById('note_LCL216_442_1').style.display = "none";</script></ul></section></notes></section>