<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
269 (XIII.74)
<span class="salute"></span>
</section>
<p class="noindent"><span class="italic">Scr. Romae hieme an. 47–46</span></p>
<p class="noindent">M. CICERO Q. PHILIPPO PRO COS. S.</p>
<p>Etsi non dubito pro tua in me observantia proque nostra necessitudine quin commendationem meam memoria teneas, tamen etiam atque etiam eundem tibi L. Oppium, familiarem meum, praesentem et L. Egnati, familiarissimi mei, absentis negotia commendo. tanta mihi cum eo necessitudo est familiaritasque, ut, si mea res esset, non magis laborarem. quapropter gratissimum mihi feceris si curaris ut is intellegat me a te tantum amari quantum ipse existimo. hoc mihi gratius facere nihil potes, idque ut facias te vehementer rogo.</p>
</section>
<section class="div2">
<section class="opener">
270 (XIII.44)
<span class="salute"></span>
</section>
<p class="noindent"><span class="italic">Scr. Romae, hieme an 47–46</span></p>
<p class="noindent">CICERO GALLIO S.</p>
<p>Etsi ex tuis et ex L. Oppi, familiaris<a class="footnoteLink" href="#note_LCL216_456_1" id="target_note_LCL216_456_1"><sup>1</sup></a> mei, litteris cognovi te memorem commendationis meae fuisse idque pro tua summa erga me benevolentia proque nostra necessitudine minime sum admiratus, tamen etiam atque etiam tibi L. Oppium praesentem et L. Egnati, mei familiarissimi, absentis negotia commendo. tanta mihi cum eo necessitudo

</p></section><notes><section class="footnotes"><ul><li class="note" id="note_LCL216_456_1"><a class="footnoteCrossrefLink" href="#target_note_LCL216_456_1" title="Click to highlight in text"><sup class="lineRef">1</sup>-rissimi (<span class="italic">Bengel</span>)</a></li><script type="text/javascript">document.getElementById('note_LCL216_456_1').style.display = "none";</script></ul></section></notes></section>