<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
posterum prospiciente, futura exspecto, ut ex tuis litteris, cum formam rei publicae viderim, quale aedificium futurum <span class="br"></span><span class="lineNumber">2</span><span class="br"></span>sit scire possim. neque tamen adhuc habeo quod te accusem; neque enim fuit quod tu plus providere posses quam quivis nostrum in primisque ego, qui cum Pompeio compluris dies nullis in aliis nisi de re publica sermonibus versatus sum. quae nec possunt scribi nec scribenda sunt; tantum habeto, civem egregium esse Pompeium et ad omnia quae providenda sunt in re publica et animo et consilio paratum. qua re da te homini; complectetur, mihi crede. iam idem illi et boni et mali cives videntur qui nobis videri solent.</p>
<span class="br"></span><span class="lineNumber">3</span><span class="br"></span><p>Ego, cum Athenis decem ipsos dies fuissem multumque mecum Gallus noster Caninius, proficiscebar inde prid. Non. Quint., cum hoc ad te litterarum dedi. tibi cum omnia mea commendatissima esse cupio tum nihil magis quam ne tempus nobis provinciae prorogetur. in eo mihi sunt omnia. quod quando et quo modo et per quos agendum sit, tu optime constitues.</p>
</section>
<section class="div2">
<section class="opener">
81 (VIII.4)
<span class="salute"></span>
</section>
<p class="noindent"><span class="italic">Scr. Romae Kal. Sext. an. 51</span></p>
<p class="noindent">CAELIUS CICERONI S.</p>
<span class="br"></span><span class="lineNumber">1</span><span class="br"></span><p>Invideo tibi. tam multa cottidie quae mirer&lt;is&gt; istoc perferuntur. primum illud, absolutum Messallam, deinde eundem condemnatum; C. Marcellum consulem factum, M. Calidium ab repulsa postulatum a Galli&lt;i&gt;s duobus, P.
</p></section><notes></notes></section>