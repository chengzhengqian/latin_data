<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

nobis autem in hac causa nihil aliud opus est nisi te ius instituto tuo dicere. sed tamen, cum me non fugiat quanta sit in praetore auctoritas, praesertim ista integritate, gravitate, clementia qua te esse inter omnis constat, peto abs te pro nostra coniunctissima necessitudine plurimisque officiis paribus ac mutuis ut voluntate, auctoritate, studio tuo perficias ut M. Anneius intellegat te et sibi amicum esse (quod non dubitat; saepe enim mecum locutus est) et multo amiciorem his meis litteris esse factum. in tuo toto imperio atque provincia nihil est quod mihi gratius facere possis. nam apud ipsum, gratissimum hominem atque optimum virum, quam bene positurus sis studium tuum atque officium dubitare te non existimo.</p>
</section>
<section class="div2">
<section class="opener">
130 (XIII.53)
<span class="salute"></span>
</section>
<p class="noindent"><span class="italic">Scr. in Cilicia an. 51 vel 50</span></p>
<p class="noindent">CICERO THERMO PRO PR. S.</p>
<span class="br"></span><span class="lineNumber">1</span><span class="br"></span><p>L. Genucilio Curvo iam pridem utor familiarissime, optimo viro et homine gratissimo. eum tibi penitus commendo atque trado, primum ut omnibus in rebus ei [te]<a class="footnoteLink" href="#note_LCL216_50_1" id="target_note_LCL216_50_1"><sup>1</sup></a> commodes, quoad fides tua dignitasque patietur; patietur autem in omnibus; nihil enim abs te umquam quod sit alienum <span class="br"></span><span class="lineNumber">2</span><span class="br"></span>tuis aut etiam suis moribus postulabit. praecipue autem tibi commendo negotia eius quae sunt in Hellesponto: primum ut obtineat id iuris in agris quod ei Pariana

</p></section><notes><section class="footnotes"><ul><li class="note" id="note_LCL216_50_1"><a class="footnoteCrossrefLink" href="#target_note_LCL216_50_1" title="Click to highlight in text"><sup class="lineRef">1</sup>(<span class="italic">Man</span>.)</a></li><script type="text/javascript">document.getElementById('note_LCL216_50_1').style.display = "none";</script></ul></section></notes></section>