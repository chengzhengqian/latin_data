<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
doloris tui, quae non cum illis communicabitur sed ad te ipsum proprie referetur; in qua non est iam gravitatis et sapientiae tuae, quam tu a puero praestitisti, ferre immoderatius casum incommodorum tuorum, qui sit ab eorum quos dilexeris miseria maloque seiunctus. etenim eum semper te et privatis in rebus et publicis praestitisti tuenda tibi ut sit gravitas et constantiae serviendum. nam quod adlatura est ipsa diuturnitas, quae maximos luctus vetustate tollit, id nos praecipere consilio prudentiaque debemus. <span class="br"></span><span class="lineNumber">6</span><span class="br"></span>etenim si nulla fuit umquam [si] liberis amissis tam imbecillo mulier animo quae non aliquando lugendi modum fecerit, certe nos, quod est dies adlatura, id consilio ante ferre<a class="footnoteLink" href="#note_LCL216_184_3" id="target_note_LCL216_184_3"><sup>3</sup></a> debemus neque exspectare temporis medicinam, quam repraesentare ratione possimus.</p>
<p>His ego litteris si quid profecissem existimabam optandum quiddam me esse adsecutum; sin minus forte valuissent, officio tamen esse functum viri<a class="footnoteLink" href="#note_LCL216_184_4" id="target_note_LCL216_184_4"><sup>4</sup></a> benevolentissimi atque amicissimi. quem me tibi et fuisse semper existimes velim et futurum esse confidas.</p>
</section>
<section class="div2">
<section class="opener">
188 (IX.21)
<span class="salute"></span>
</section>
<p class="noindent"><span class="italic">Scr. Romae anno incerto</span></p>
<p class="noindent">CICERO PAETO S.</p>
<span class="br"></span><span class="lineNumber">1</span><span class="br"></span><p>Ain tandem? insanire tibi videris quod imitere verborum


</p></section><notes><section class="footnotes"><ul><li class="note" id="note_LCL216_184_3"><a class="footnoteCrossrefLink" href="#target_note_LCL216_184_3" title="Click to highlight in text"><sup class="lineRef">3</sup>anteferre (<span class="italic">Baiter</span>)</a></li><script type="text/javascript">document.getElementById('note_LCL216_184_3').style.display = "none";</script><li class="note" id="note_LCL216_184_4"><a class="footnoteCrossrefLink" href="#target_note_LCL216_184_4" title="Click to highlight in text"><sup class="lineRef">4</sup>functurum (<span class="italic">Wes</span>.)</a></li><script type="text/javascript">document.getElementById('note_LCL216_184_4').style.display = "none";</script></ul></section></notes></section>