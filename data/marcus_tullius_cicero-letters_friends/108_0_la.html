<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
hunc defenderam; et ille, cum omnis res publica in meo capite discrimen esset habitura, magnum quiddam spectavit, nec sua sponte sed eorum auxilio qui me stante stare non poterant, hic simiolus animi causa me in quem inveheretur delegerat persuaseratque non nullis invidis meis se in me emissarium semper fore. quam ob rem valde iubeo gaudere te. magna res gesta est. numquam ulli fortiores cives fuerunt quam qui ausi sunt eum contra tantas opes eius a quo ipsi lecti iudices erant condemnare. quod fecissent numquam nisi iis dolori meus fuisset dolor.</p>
<span class="br"></span><span class="lineNumber">4</span><span class="br"></span><p>Nos hic in multitudine et celebritate iudiciorum et novis legibus ita distinemur ut cottidie vota faciamus ne intercaletur, ut quam primum te videre possimus.</p>
</section>
<section class="div2">
<section class="opener">
53 (XIII.42)
<span class="salute"></span>
</section>
<p class="noindent"><span class="italic">Scr. Romae an. 61 vel 60</span></p>
<p class="noindent">M. CICERO S. D. L. CULLEOLO<a class="footnoteLink" href="#note_LCL205_250_1" id="target_note_LCL205_250_1"><sup>1</sup></a> PRO COS.</p>
<span class="br"></span><span class="lineNumber">1</span><span class="br"></span><p>L. Lucceius, meus familiaris, homo omnium gratissimus, mirificas tibi apud me gratias egit, cum diceret omnia te cumulatissime et liberalissime procuratoribus suis pollicitum esse. cum oratio tua tam ei grata fuerit, quam gratam rem ipsam existimas fore, cum, ut spero, quae pollicitus es



</p></section><notes><section class="footnotes"><ul><li class="note" id="note_LCL205_250_1"><a class="footnoteCrossrefLink" href="#target_note_LCL205_250_1" title="Click to highlight in text"><sup class="lineRef">1</sup>Luc(c)eio</a></li><script type="text/javascript">document.getElementById('note_LCL205_250_1').style.display = "none";</script></ul></section></notes></section>