<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

me putato, ut ego te existimo. ego tamen, cum Tullius rure redierit, mittam eum ad te, si quid ad rem putabis pertinere.</p>
<p>Hanc epistulam cur conscindi<a class="footnoteLink" href="#note_LCL216_48_17" id="target_note_LCL216_48_17"><sup>17</sup></a> velim causa nulla est.</p>
</section>
<section class="div2">
<section class="opener">
129 (XIII.55)
<span class="salute"></span>
</section>
<p class="noindent"><span class="italic">Scr. fort. Tarsi ex. an. 51 vel in. an. 50</span></p>
<p class="noindent">CICERO THERMO PRO PR. S.</p>
<span class="br"></span><span class="lineNumber">1</span><span class="br"></span><p>Etsi mihi videor intellexisse, cum tecum Ephesi de re M. Annei, legati mei, locutus sum, te ipsius causa vehementer omnia velle, tamen et M. Anneium tanti facio ut mihi nihil putem praetermittendum quod illius intersit et me a te tanti fieri puto ut non dubitem quin ad tuam voluntatem magnus cumulus accedat commendationis meae.<a class="footnoteLink" href="#note_LCL216_48_1" id="target_note_LCL216_48_1"><sup>1</sup></a> nam cum iam diu diligerem M. Anneium deque eo sic existimarem ut res declarat, qui<a class="footnoteLink" href="#note_LCL216_48_2" id="target_note_LCL216_48_2"><sup>2</sup></a> ultro ei detulerim legationem cum multis petentibus denegassem, tum vero, postea quam mecum in bello atque in re militari fuit, tantam in eo virtutem, prudentiam, fidem tantamque erga me benevolentiam cognovi ut hominem neminem pluris faciam.</p>
<p>Eum cum Sardianis habere controversiam scis. causam tibi exposuimus Ephesi; quam tu tamen coram facilius meliusque <span class="br"></span><span class="lineNumber">2</span><span class="br"></span>cognosces. de reliquo, mihi mehercule diu dubium fuit quid ad te potissimum scriberem. ius enim quem ad modum dicas clarum et magna cum tua laude notum est.



</p></section><notes><section class="footnotes"><ul><li class="note" id="note_LCL216_48_17"><a class="footnoteCrossrefLink" href="#target_note_LCL216_48_17" title="Click to highlight in text"><sup class="lineRef">17</sup>non scindi (<span class="italic">Hirschfeld</span>)</a></li><script type="text/javascript">document.getElementById('note_LCL216_48_17').style.display = "none";</script><li class="note" id="note_LCL216_48_1"><a class="footnoteCrossrefLink" href="#target_note_LCL216_48_1" title="Click to highlight in text"><sup class="lineRef">1</sup>-datione mea <span class="italic">Schneider</span></a></li><script type="text/javascript">document.getElementById('note_LCL216_48_1').style.display = "none";</script><li class="note" id="note_LCL216_48_2"><a class="footnoteCrossrefLink" href="#target_note_LCL216_48_2" title="Click to highlight in text"><sup class="lineRef">2</sup>qu(a)e (<span class="italic">Wes</span>.)</a></li><script type="text/javascript">document.getElementById('note_LCL216_48_2').style.display = "none";</script></ul></section></notes></section>