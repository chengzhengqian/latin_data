<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

conscientia tui facti, quantae delectationi in rebus adversis litterae esse deberent; commemorarem non solum veterum sed horum etiam recentium vel ducum vel comitum tuorum gravissimos casus; etiam externos multos claros viros nominarem (levat enim dolorem communis quasi legis <span class="br"></span><span class="lineNumber">13</span><span class="br"></span>et humanae condicionis recordatio); exponerem etiam quem ad modum hic et quanta in turba quantaque in confusione rerum omnium viveremus (necesse est enim minore desiderio perdita re publica carere quam bona). sed hoc genere nihil opus est. incolumem te cito, ut spero, vel potius ut perspicio, videbimus.</p>
<p>Interea tibi absenti et huic qui adest imagini animi et corporis tui, constantissimo atque optimo filio tuo, studium, officium, operam, laborem meum iam pridem et pollicitus sum et detuli, nunc hoc amplius quod me amicissime cottidie magis Caesar amplectitur, familiares quidem eius sicuti neminem. apud quem quicquid valebo vel auctoritate vel gratia, valebo tibi. tu cura ut cum firmitudine te animi tum etiam spe optima sustentes.</p>
</section>
<section class="div2">
<section class="opener">
235 (VI.8)
<span class="salute"></span>
</section>
<p class="noindent"><span class="italic">Scr. Romae m. Dec. an. 46</span></p>
<p class="noindent">CICERO CAECINAE</p>
<span class="br"></span><span class="lineNumber">1</span><span class="br"></span><p>Cum esset mecum Largus, homo tui studiosus, locutus Kalendas Ianuarias tibi praefinitas esse, quod omnibus reÂ­bus
</p></section><notes></notes></section>