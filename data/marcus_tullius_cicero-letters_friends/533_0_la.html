<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
versiculis si tibi quibusdam verbis εὐθυρρημονέστερος videbor, turpitudo personae eius in quam liberius invehimur nos vindicabit. ignosces etiam iracundiae nostrae, quae iusta est in eius modi et homines et civis. deinde qui magis hoc Lucilio licuerit adsumere libertatis quam nobis? cum, etiam si odio par<a class="footnoteLink" href="#note_LCL230_106_2" id="target_note_LCL230_106_2"><sup>2</sup></a> fuerit in eos quos laesit, tamen certe non magis dignos habuerit in quos tanta libertate verborum incurreret.</p>
<span class="br"></span><span class="lineNumber">4</span><span class="br"></span><p>Tu, sicut mihi pollicitus es, adiunges me quam primum ad tuos sermones; namque illud non dubito quin, si quid de interitu Caesaris scribas, non patiaris me minimam partem et rei et amoris tui ferre.</p>
<p>Vale, et matrem meosque tibi commendatos habe.</p>
<p>D. <span class="sc">viii</span> Kal. Iun. Athenis.</p>
</section>
<section class="div2">
<section class="opener">
329 (XI.2)
<span class="salute"></span>
</section>
<p class="noindent"><span class="italic">Scr. Lanuvii ex. m. Mai. an. 44</span></p>
<p class="noindent">BRUTUS ET CASSIUS PRAETORES M. ANTONIO COS.</p>
<span class="br"></span><span class="lineNumber">1</span><span class="br"></span><p>De tua fide et benevolentia in nos nisi persuasum esset nobis, non scripsissemus haec tibi; quae profecto, quoniam istum animum habes, in optimam partem accipies.</p>
<p>Scribitur nobis magnam veteranorum multitudinem Romam convenisse iam et ad Kal. Iun. futuram multo



</p></section><notes><section class="footnotes"><ul><li class="note" id="note_LCL230_106_2"><a class="footnoteCrossrefLink" href="#target_note_LCL230_106_2" title="Click to highlight in text"><sup class="lineRef">2</sup>pari <span class="italic">Man.</span></a></li><script type="text/javascript">document.getElementById('note_LCL230_106_2').style.display = "none";</script></ul></section></notes></section>