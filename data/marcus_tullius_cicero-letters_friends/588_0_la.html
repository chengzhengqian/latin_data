<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
publicae magis satis facere possim. ego quidem, etsi mihi tutius ac minus laboriosum est manere, tamen, quia video tali tempore multo magis legionibus opus esse quam provinciis, quae praesertim reciperari nullo negotio possunt, constitui, ut nunc est, cum exercitu proficisci. deinde ex litteris quas Pansae misi cognosces omnia; nam tibi earum exemplar misi.</p>
<p><span class="sc">xvii</span> Kal. Apr. Corduba.</p>
</section>
<section class="div2">
<section class="opener">
369 (X.27)
<span class="salute"></span>
</section>
<p class="noindent"><span class="italic">Scr. Romae <span class="sc">xiii</span> Kal. Apr. an. 43</span></p>
<p class="noindent">CICERO LEPIDO S.</p>
<span class="br"></span><span class="lineNumber">1</span><span class="br"></span><p>Quod mihi pro summa erga te benevolentia magnae curae est ut quam amplissima dignitate sis, moleste tuli te senatui gratias non egisse cum esses ab eo ordine ornatus summis honoribus. pacis inter civis conciliandae te cupidum esse laetor. eam si a servitute seiungis, consules et rei publicae et dignitati tuae; sin ista pax perditum hominem in possessionem impotentissimi dominatus restitutura est, hoc animo scito omnis sanos ut mortem servituti anteponant. <span class="br"></span><span class="lineNumber">2</span><span class="br"></span>itaque sapientius meo quidem iudicio facies si te in


</p></section><notes></notes></section>