<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
partem. ita obviam venit nobis, quod nos quattuor legiones tironum habere solum arbitrabatur. sed noctu, quo tutius venire in castra potuissemus, legionem Martiam, cui ego praeesse solebam, et duas cohortis praetorias miserat Hirtius nobis.</p>
<span class="br"></span><span class="lineNumber">2</span><span class="br"></span><p>Cum equites Antoni apparuissent, contineri neque legio Martia neque cohortes praetoriae potuerunt; quas sequi coepimus coacti, quoniam retinere eas non potueramus. Antonius ad Forum Gallorum suas copias continebat neque sciri volebat se legiones habere; tantum equitatum et levem armaturam ostendebat. postea quam vidit se invito legionem ire Pansa, sequi se duas legiones iussit tironum. postea quam angustias paludis et silvarum transiimus, acies est instructa a nobis <span class="sc">xii</span> cohortium. nondum <span class="br"></span><span class="lineNumber">3</span><span class="br"></span>venerant legiones duae. repente Antonius in aciem suas copias de vico produxit et sine mora concurrit. primo ita pugnatum est ut acrius non posset ex utraque parte pugnari; etsi dexterius cornu, in quo ego eram cum Martiae legionis cohortibus octo, impetu primo fugaverat legionem <span class="sc">xxxv</span> Antoni, ut amplius passus <span class="sc">d</span> ultra aciem, quo loco steterat, processerit. itaque, cum equites nostrum cornu circumire vellent, recipere me coepi et levem armaturam opponere Maurorum equitibus, ne aversos nostros adgrederentur. interim video me esse inter Antonianos Antoniumque post me esse aliquanto. repente equum immisi ad eam legionem tironum quae veniebat ex castris, scuto reiecto. Antoniani me insequi; nostri pila coicere velle. ita
</p></section><notes></notes></section>