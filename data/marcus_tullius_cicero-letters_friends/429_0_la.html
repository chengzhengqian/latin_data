<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
videtur secus. equidem, cum haec scribebam, aliquid iam actum putabam; [non quo]<a class="footnoteLink" href="#note_LCL216_388_1" id="target_note_LCL216_388_1"><sup>1</sup></a> sed quid, difficilis erat coniectura. nam cum omnis belli Mars communis et cum semper incerti exitus proeliorum sunt, tum hoc tempore ita magnae utrimque copiae, ita paratae ad depugnandum esse dicuntur ut, utercumque vicerit, non sit mirum futurum. illa in dies singulos magis magisque opinio hominum confirmatur, etiam si inter causas armorum aliquantum intersit, tamen inter victorias non multum interfuturum. alteros prope modum iam sumus experti, de altero nemo est quin cogitet quam<a class="footnoteLink" href="#note_LCL216_388_2" id="target_note_LCL216_388_2"><sup>2</sup></a> sit metuendus iratus victor armatus.</p>
<span class="br"></span><span class="lineNumber">2</span><span class="br"></span><p>Hoc loco si videor augere dolorem tuum quem consolando levare debe&lt;b&gt;am, fateor me communium malorum consolationem nullam invenire praeter illam, quae tamen, si possis eam suscipere, maxima est quaque ego cottidie magis utor, conscientiam rectae voluntatis maximam consolationem esse rerum incommodarum nec esse ullum magnum malum praeter culpam. a qua quoniam tantum absumus ut etiam optime senserimus eventusque magis nostri consili quam consilium reprehendatur et quoniam praestitimus quod debuimus, moderate quod evenit feramus. sed hoc mihi tamen non sumo ut te consoler de communibus miseriis, quae<a class="footnoteLink" href="#note_LCL216_388_3" id="target_note_LCL216_388_3"><sup>3</sup></a> ad consolandum maioris ingeni et ad ferendum singularis virtutis indigent; illud cuivis facile est docere, cur praecipue tu dolere nihil debeas. eius enim qui tardior in te levando fuit quam fore putaremus non est






</p></section><notes><section class="footnotes"><ul><li class="note" id="note_LCL216_388_1"><a class="footnoteCrossrefLink" href="#target_note_LCL216_388_1" title="Click to highlight in text"><sup class="lineRef">1</sup>(<span class="italic">Sch√ºtz</span>)</a></li><script type="text/javascript">document.getElementById('note_LCL216_388_1').style.display = "none";</script><li class="note" id="note_LCL216_388_2"><a class="footnoteCrossrefLink" href="#target_note_LCL216_388_2" title="Click to highlight in text"><sup class="lineRef">2</sup>cum (<span class="italic">Man</span>.)</a></li><script type="text/javascript">document.getElementById('note_LCL216_388_2').style.display = "none";</script><li class="note" id="note_LCL216_388_3"><a class="footnoteCrossrefLink" href="#target_note_LCL216_388_3" title="Click to highlight in text"><sup class="lineRef">3</sup>quae &lt;et&gt; <span class="italic">Man.</span></a></li><script type="text/javascript">document.getElementById('note_LCL216_388_3').style.display = "none";</script></ul></section></notes></section>