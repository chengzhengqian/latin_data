<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
Balbum et Oppium scripsisse ut ita faceret, homines, ut cognovi, amantis tui.</p>
<span class="br"></span><span class="lineNumber">2</span><span class="br"></span><p>Hoc ego idcirco nosse te volui ut scires hospitium tibi ubi parares, vel potius &lt;ut&gt;<a class="footnoteLink" href="#note_LCL216_160_2" id="target_note_LCL216_160_2"><sup>2</sup></a> utrubique; quid enim ille facturus sit incertum est. et simul ostentavi tibi me istis esse familiarem et consiliis eorum interesse. quod ego cur nolim nihil video. non enim est idem ferre si quid ferendum est et probare si quid non probandum est. etsi &lt;ne&gt;<a class="footnoteLink" href="#note_LCL216_160_3" id="target_note_LCL216_160_3"><sup>3</sup></a> quid non probem quidem iam scio, praeter initia rerum; nam haec in voluntate fuerunt. vidi enim (nam tu aberas) nostros amicos cupere bellum, hunc autem non tam cupere quam non timere. ergo haec consili fuerunt, reliqua necessaria. vincere autem aut hos aut illos necesse erat.<a class="footnoteLink" href="#note_LCL216_160_4" id="target_note_LCL216_160_4"><sup>4</sup></a></p>
<span class="br"></span><span class="lineNumber">3</span><span class="br"></span><p>Scio te semper mecum in luctu fuisse cum videremus cum<a class="footnoteLink" href="#note_LCL216_160_5" id="target_note_LCL216_160_5"><sup>5</sup></a> illud ingens malum, alterius utrius exercitus et ducum interitum, tum vero extremum malorum omnium esse civilis belli victoriam, quam quidem ego etiam illorum timebam ad quos veneramus; crudeliter enim otiosis minabantur, eratque iis et tua invisa voluntas et mea oratio. nunc vero, si essent nostri potiti, valde intemperantes fuissent; erant enim nobis perirati, quasi quicquam de nostra salute decrevissemus quod non idem illis censuissemus aut quasi utilius rei publicae fuerit eos etiam ad bestiarum auxilium confugere quam vel emori<a class="footnoteLink" href="#note_LCL216_160_6" id="target_note_LCL216_160_6"><sup>6</sup></a> vel cum spe, si non optima, at aliqua tamen vivere.</p>
</section><notes><section class="footnotes"><ul><li class="note" id="note_LCL216_160_2"><a class="footnoteCrossrefLink" href="#target_note_LCL216_160_2" title="Click to highlight in text"><sup class="lineRef">2</sup>(<span class="italic">Sch√ºtz</span>)</a></li><script type="text/javascript">document.getElementById('note_LCL216_160_2').style.display = "none";</script><li class="note" id="note_LCL216_160_3"><a class="footnoteCrossrefLink" href="#target_note_LCL216_160_3" title="Click to highlight in text"><sup class="lineRef">3</sup>(<span class="italic">Gul</span>.)</a></li><script type="text/javascript">document.getElementById('note_LCL216_160_3').style.display = "none";</script><li class="note" id="note_LCL216_160_4"><a class="footnoteCrossrefLink" href="#target_note_LCL216_160_4" title="Click to highlight in text"><sup class="lineRef">4</sup>esse (<span class="italic">SB</span>: <span class="italic">del. Watt</span>)</a></li><script type="text/javascript">document.getElementById('note_LCL216_160_4').style.display = "none";</script><li class="note" id="note_LCL216_160_5"><a class="footnoteCrossrefLink" href="#target_note_LCL216_160_5" title="Click to highlight in text"><sup class="lineRef">5</sup>quam (<span class="italic">Lamb</span>.)</a></li><script type="text/javascript">document.getElementById('note_LCL216_160_5').style.display = "none";</script><li class="note" id="note_LCL216_160_6"><a class="footnoteCrossrefLink" href="#target_note_LCL216_160_6" title="Click to highlight in text"><sup class="lineRef">6</sup>velle mori (<span class="italic">Vict</span>.)</a></li><script type="text/javascript">document.getElementById('note_LCL216_160_6').style.display = "none";</script></ul></section></notes></section>