<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
misissent, clausam Apameam tenuisset quoad vi esset expugnata. haec a te peto non solum rei publicae, quae tibi semper fuit carissima, sed etiam amicitiae nostrae nomine, <span class="br"></span><span class="lineNumber">4</span><span class="br"></span>quam confido apud te plurimum posse. crede mihi hunc exercitum quem habeo senatus atque optimi cuiusque esse maximeque tuum, de cuius voluntate adsidue audiendo mirifice te diligit carumque habet. qui si intellexerit commoda sua curae tibi esse, debere etiam se tibi omnia putabit.</p>
<span class="br"></span><span class="lineNumber">5</span><span class="br"></span><p>Litteris scriptis audivi Dolabellam in Ciliciam venisse cum suis copiis. proficiscar in Ciliciam. quid egerim celeriter ut scias dabo operam. ac velim, ut meremur de re publica, sic felices simus.</p>
<p>Fac valeas meque ames.</p>
<p>Non. Mai. ex castris.</p>
</section>
<section class="div2">
<section class="opener">
388 (XI.13)
<span class="salute"></span>
</section>
<p class="noindent"><span class="italic">Scr. in castris Pollentiae c. <span class="sc">vii</span> Id. Mai. an 43</span></p>
<p class="noindent">D. BRUTUS IMP. COS. DESIG. S. D. M. CICERONI</p>
<span class="br"></span><span class="lineNumber">1</span><span class="br"></span><p>Iam non ago tibi gratias; cui enim re vix referre possum, huic verbis non patitur res satis fieri. attendere te volo quae in manibus sunt. qua enim prudentia es, nihil te fugiet, si meas litteras diligenter legeris.</p>
<p>Sequi confestim Antonium his de causis, Cicero, non potui: eram sine equitibus, sine iumentis; Hirtium perisse

</p></section><notes></notes></section>