<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
illos cenitare. tu autem quod mihi bonam copiam eiures nihil est. tum enim cum rem habebas quaesticulus<a class="footnoteLink" href="#note_LCL216_204_6" id="target_note_LCL216_204_6"><sup>6</sup></a> te faciebat attentiorem; nunc &lt;cur&gt;,<a class="footnoteLink" href="#note_LCL216_204_7" id="target_note_LCL216_204_7"><sup>7</sup></a> cum tam aequo animo bona perdas, non eo sis consilio ut, cum me hospitio recipias, aestimationem te aliquam putes accipere? etiam<a class="footnoteLink" href="#note_LCL216_204_8" id="target_note_LCL216_204_8"><sup>8</sup></a> <span class="br"></span><span class="lineNumber">8</span><span class="br"></span>haec levior est plaga ab amico quam a debitore. nec tamen eas cenas quaero ut magnae reliquiae fiant; quod erit, magnificum sit et lautum. memini te mihi Phameae cenam narrare. temperius fiat, cetera eodem modo. quod si perseveras me ad Matris tui<a class="footnoteLink" href="#note_LCL216_204_9" id="target_note_LCL216_204_9"><sup>9</sup></a> cenam revocare, feram id quoque. volo enim videre animum qui mihi audeat ista quae scribis apponere aut etiam polypum miniati<a class="footnoteLink" href="#note_LCL216_204_10" id="target_note_LCL216_204_10"><sup>10</sup></a> Iovis similem. mihi crede, non audebis. ante meum adventum fama ad te de mea nova lautitia veniet; eam tu extimesces. neque est quod in promulside spei ponas aliquid, quam totam sustuli; solebam enim antea debilitari oleis et lucanicis tuis.</p>
<span class="br"></span><span class="lineNumber">9</span><span class="br"></span><p>Sed quid haec loquimur? liceat modo isto venire. tu vero (volo enim abstergere animi tui metum) ad tyrotarichum antiquum redi. ego tibi unum sumptum adferam, quod balneum calfacias oportebit; cetera more nostro. superiora illa lusimus.</p>
</section><notes><section class="footnotes"><ul><li class="note" id="note_LCL216_204_6"><a class="footnoteCrossrefLink" href="#target_note_LCL216_204_6" title="Click to highlight in text"><sup class="lineRef">6</sup>-culis (<span class="italic">Man</span>.)</a></li><script type="text/javascript">document.getElementById('note_LCL216_204_6').style.display = "none";</script><li class="note" id="note_LCL216_204_7"><a class="footnoteCrossrefLink" href="#target_note_LCL216_204_7" title="Click to highlight in text"><sup class="lineRef">7</sup>(<span class="italic">SB</span>)</a></li><script type="text/javascript">document.getElementById('note_LCL216_204_7').style.display = "none";</script><li class="note" id="note_LCL216_204_8"><a class="footnoteCrossrefLink" href="#target_note_LCL216_204_8" title="Click to highlight in text"><sup class="lineRef">8</sup>et tamen <span class="italic">Or</span>.: etenim <span class="italic">C.F.Hermann</span></a></li><script type="text/javascript">document.getElementById('note_LCL216_204_8').style.display = "none";</script><li class="note" id="note_LCL216_204_9"><a class="footnoteCrossrefLink" href="#target_note_LCL216_204_9" title="Click to highlight in text"><sup class="lineRef">9</sup>matris tu(a)e (<span class="italic">Dieterich</span>)</a></li><script type="text/javascript">document.getElementById('note_LCL216_204_9').style.display = "none";</script><li class="note" id="note_LCL216_204_10"><a class="footnoteCrossrefLink" href="#target_note_LCL216_204_10" title="Click to highlight in text"><sup class="lineRef">10</sup>miniani (<span class="italic">Lamb</span>.)</a></li><script type="text/javascript">document.getElementById('note_LCL216_204_10').style.display = "none";</script></ul></section></notes></section>