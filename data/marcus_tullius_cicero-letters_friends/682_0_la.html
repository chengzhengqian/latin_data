<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
433 (XII.29)
<span class="salute"></span>
</section>
<p class="noindent"><span class="italic">Scr. Romae priore parte an. 43</span></p>
<p class="noindent">CICERO CORNIFICIO SAL.</p>
<span class="br"></span><span class="lineNumber">1</span><span class="br"></span><p>Non modo tibi, cui nostra omnia notissima sunt, sed neminem in populo Romano arbitror esse cui sit ignota ea familiaritas quae mihi cum L. Lamia est. etenim magno theatro spectata est tum cum est ab A. Gabinio consule relegatus quod libere et fortiter salutem meam defendisset. nec ex eo amor inter nos natus est, sed quod erat vetus et magnus, propterea nullum periculum pro me adire dubitavit. ad haec officia, vel merita potius, iucundissima consuetudo accedit, ut nullo prorsus plus homine delecter.</p>
<p>Non puto te iam exspectare quibus eum tibi verbis commendem. causa enim tanti amoris intellegis quae verba <span class="br"></span><span class="lineNumber">2</span><span class="br"></span>desideret. iis me omnibus usum putato. tantum velim existimes, si negotia Lamiae, procuratores, libertos, familiam quibuscumque rebus opus erit defenderis, gratius mihi futurum quam si ea tua liberalitas pertinuisset ad rem familiarem meam. nec dubito quin sine mea commendatione, quod tuum est iudicium de hominibus, ipsius Lamiae causa studiose omnia facturus sis. quamquam erat nobis dictum te existimare alicui senatus consulto quod contra dignitatem tuam fieret scribendo Lamiam adfuisse; qui omnino consulibus illis numquam fuit ad scribendum; deinde omnia tum falsa senatus consulta deferebantur. nisi

</p></section><notes></notes></section>