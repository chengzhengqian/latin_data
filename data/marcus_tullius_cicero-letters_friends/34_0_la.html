<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
me provocatus sed etiam sua sponte de te communicare solet, scis temporibus illis non saepe in senatu fuisse; cui quidem litterae tuae quas proxime miseras, quod facile intellexerim, periucundae fuerunt. mihi quidem humanitas tua, vel summa potius sapientia, non iucunda solum sed etiam admirabilis visa est. virum enim excellentem et tibi tua praestanti in eum liberalitate devinctum non nihil suspicantem propter aliquorum opinionem suae cupiditatis te ab se abalienatum illa epistula retinuisti. qui mihi cum semper tuae laudi favere visus est, etiam ipso suspiciosissimo tempore Caniniano, tum vero lectis tuis litteris perspectus est a me toto animo de te ac de tuis ornamentis et commodis cogitare.</p>
<span class="br"></span><span class="lineNumber">4</span><span class="br"></span><p>Qua re ea quae scribam sic habeto, me cum illo re saepe communicata de illius ad te sententia atque auctoritate scribere: quoniam senatus consultum nullum exstat quo reductio regis Alexandrini tibi adempta sit eaque quae de ea &lt;re per&gt;scripta est<a class="footnoteLink" href="#note_LCL205_102_1" id="target_note_LCL205_102_1"><sup>1</sup></a> auctoritas, cui scis intercessum esse, ut ne quis omnino regem reduceret, tantam vim habet ut magis iratorum hominum studium quam constantis senatus consilium esse videatur, te perspicere posse, qui Ciliciam Cyprumque teneas, quid efficere et quid consequi possis, et, si res facultatem habitura videatur ut Alexandream atque Aegyptum tenere possis, esse et tuae et nostri imperi dignitatis, Ptolomaide aut aliquo propinquo loco



</p></section><notes><section class="footnotes"><ul><li class="note" id="note_LCL205_102_1"><a class="footnoteCrossrefLink" href="#target_note_LCL205_102_1" title="Click to highlight in text"><sup class="lineRef">1</sup>(“Å <span class="italic">et Lamb.</span>)</a></li><script type="text/javascript">document.getElementById('note_LCL205_102_1').style.display = "none";</script></ul></section></notes></section>