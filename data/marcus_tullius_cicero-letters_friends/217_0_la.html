<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
decernenda et in ceteris rebus existimationem satis tibi esse commendatam putes.</p>
</section>
<section class="div2">
<section class="opener">
109 (XV.13)
<span class="salute"></span>
</section>
<p class="noindent"><span class="italic">Scr. eodem loco et tempore</span></p>
<p class="noindent">M. CICERO IMP. S. D. L. PAULLO COS.</p>
<span class="br"></span><span class="lineNumber">1</span><span class="br"></span><p>Maxime mihi fuit optatum Romae esse tecum multas ob causas, sed praecipue ut et in petendo et in gerendo consulatu meum tibi debitum studium perspicere posses. ac petitionis quidem tuae ratio mihi semper fuit explorata, sed tamen navare operam volebam; in consulatu vero cupio equidem te minus habere negoti, sed moleste fero me consulem tuum studium adulescentis perspexisse, te meum, cum id aetatis sim, perspicere non posse.</p>
<span class="br"></span><span class="lineNumber">2</span><span class="br"></span><p>Sed ita fato nescio quo contigisse arbitror ut tibi ad me ornandum semper detur facultas, mihi ad remunerandum nihil suppetat praeter voluntatem. ornasti consulatum, ornasti reditum meum; incidit meum tempus rerum gerendarum in ipsum consulatum tuum. itaque cum et tua summa amplitudo et dignitas et meus magnus honos magnaque existimatio postulare videatur ut a te plurimis<a class="footnoteLink" href="#note_LCL205_468_1" id="target_note_LCL205_468_1"><sup>1</sup></a> verbis contendam ac petam ut quam honorificentissimum senatus consultum de meis rebus gestis faciendum cures, non audeo vehementer a te contendere, ne aut ipse tuae

</p></section><notes><section class="footnotes"><ul><li class="note" id="note_LCL205_468_1"><a class="footnoteCrossrefLink" href="#target_note_LCL205_468_1" title="Click to highlight in text"><sup class="lineRef">1</sup>pluribus <span class="italic">Man.</span></a></li><script type="text/javascript">document.getElementById('note_LCL205_468_1').style.display = "none";</script></ul></section></notes></section>