<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
loquebatur, cognovi tamen ex meorum omnium litteris. itaque nihil est tantum quod ego non tua causa debeam <span class="br"></span><span class="lineNumber">2</span><span class="br"></span>facturusque sim [cum]<a class="footnoteLink" href="#note_LCL216_18_1" id="target_note_LCL216_18_1"><sup>1</sup></a> studiose ac libenter. nam magni interest cui debeas, debere autem nemini malui quam tibi, cui me cum studia communia, beneficia paterna tuaque iam ante coniunxerant, tum accedit mea quidem sententia maximum vinculum, quod ita rem publicam geris atque gessisti, qua mihi carius nihil est, ut, quantum tibi omnes boni debeant, quo minus tantundem ego unus debeam non recusem. quam ob rem tibi velim ii sint exitus quos mereris et quos fore confido.</p>
<p>Ego, si me navigatio non morabitur, quae incurrebat in ipsos etesias, propediem te, ut spero, videbo.</p>
</section>
<section class="div2">
<section class="opener">
119 (XIV.5)
<span class="salute"></span>
</section>
<p class="noindent"><span class="italic">Scr. Athenis <span class="sc">xvii</span> Kal. Nov. an. 50</span></p>
<p class="noindent">TULLIUS S. D. TERENTIAE SUAE</p>
<span class="br"></span><span class="lineNumber">1</span><span class="br"></span><p>Si tu et Tullia, lux nostra, valetis, ego et suavissimus Cicero valemus.</p>
<p>Prid. Id. Oct. Athenas venimus, cum sane adversis ventis usi essemus tardeque et incommode navigassemus. de nave exeuntibus nobis Acastus cum litteris praesto fuit uno et vicesimo die sane strenue. accepi tuas litteras, quibus

</p></section><notes><section class="footnotes"><ul><li class="note" id="note_LCL216_18_1"><a class="footnoteCrossrefLink" href="#target_note_LCL216_18_1" title="Click to highlight in text"><sup class="lineRef">1</sup>(<span class="italic">Or</span>.)</a></li><script type="text/javascript">document.getElementById('note_LCL216_18_1').style.display = "none";</script></ul></section></notes></section>