<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
400 (X.34a)<a class="footnoteLink" href="#note_LCL230_304_1" id="target_note_LCL230_304_1"><sup>1</sup></a>
<span class="salute"></span>
</section>
<p class="noindent"><span class="italic">Scr. in castris ad Pontem Argenteum <span class="sc">xi</span> Kal. Iun. an. 43</span></p>
<p class="noindent">&lt;LEPIDUS CICERONI&gt;</p>
<span class="br"></span><span class="lineNumber">1</span><span class="br"></span><p>Etsi omni tempore summa studia offici mutuo inter nos certatim constiterunt pro nostra inter nos familiaritate et proinde diligenter ab utroque conservata sunt, tamen non dubito in tanto et tam repentino motu rei publicae quin non nulla de me falsis rumoribus a meis obtrectatoribus me indigna ad te delata sint, quae tuum animum magno opere moverent pro tuo amore in rem publicam. ea te moderate accepisse neque temere credendum iudicasse a meis procuratoribus certior sum factus. quae mihi, ut debent, gratissima sunt. memini enim et illa superiora quae abs tua voluntate profecta sunt ad meam dignitatem augendam et ornandam, quae perpetuo animo meo fixa manebunt.</p>
<span class="br"></span><span class="lineNumber">2</span><span class="br"></span><p>Abs te, mi Cicero, magno opere peto, si meam vitam, studium, diligentiam, fidem<a class="footnoteLink" href="#note_LCL230_304_2" id="target_note_LCL230_304_2"><sup>2</sup></a> superioribus temporibus in re publica administranda quae Lepido digna sunt perspecta habes, ut paria aut eo ampliora reliquo tempore exspectes et proinde tua auctoritate me tuendum existimes quo tibi plura tuo merito debeo.</p>
<p>Vale.</p>
<p>D. <span class="sc">xi</span> Kal. Iun. ex castris ex Ponte Argenteo.</p>
</section><notes><section class="footnotes"><ul><li class="note" id="note_LCL230_304_1"><a class="footnoteCrossrefLink" href="#target_note_LCL230_304_1" title="Click to highlight in text"><sup class="lineRef">1</sup><span class="italic">novam ep. Vict.</span></a></li><script type="text/javascript">document.getElementById('note_LCL230_304_1').style.display = "none";</script><li class="note" id="note_LCL230_304_2"><a class="footnoteCrossrefLink" href="#target_note_LCL230_304_2" title="Click to highlight in text"><sup class="lineRef">2</sup>diligentissime (<span class="italic">SB.</span>: -ntiam <span class="italic">Lamb.</span>)</a></li><script type="text/javascript">document.getElementById('note_LCL230_304_2').style.display = "none";</script></ul></section></notes></section>