<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
valuerunt &lt;a&gt;ut vale[a]nt<a class="footnoteLink" href="#note_LCL230_90_1" id="target_note_LCL230_90_1"><sup>1</sup></a> coniunctiores tecum esse quam me, necessitudine neminem. quam ob rem grata mihi est et memoria tua nostrae coniunctionis et eius etiam augendae voluntas.</p>
</section>
<section class="div2">
<section class="opener">
325 (XI.1)
<span class="salute"></span>
</section>
<p class="noindent"><span class="italic">Scr. Romae c. xi Kal. Apr., ut vid., an. 44</span></p>
<p class="noindent">D. BRUTUS BRUTO SUO ET CASSIO S.</p>
<span class="br"></span><span class="lineNumber">1</span><span class="br"></span><p>Quo in statu simus cognoscite. heri vesperi apud me Hirtius fuit; qua mente esset Antonius demonstravit, pessima scilicet et infidelissima. nam se neque mihi provinciam dare posse aiebat neque arbitrari tuto in urbe esse quemquam nostrum; adeo esse militum concitatos animos et plebis. quod utrumque esse falsum puto vos animadvertere atque illud esse verum quod Hirtius demonstrabat, timere eum ne, si mediocre auxilium dignitatis nostrae habuissemus, nullae partes iis in re publica relinquerentur.</p>
<span class="br"></span><span class="lineNumber">2</span><span class="br"></span><p>Cum in his angustiis versarer, placitum est mihi ut postularem legationem liberam mihi reliquisque nostris, ut aliqua causa proficiscendi honesta quaereretur. haec se impetraturum pollicitus est, nec tamen impetraturum confido; tanta est hominum insolentia et nostri insectatio.


</p></section><notes><section class="footnotes"><ul><li class="note" id="note_LCL230_90_1"><a class="footnoteCrossrefLink" href="#target_note_LCL230_90_1" title="Click to highlight in text"><sup class="lineRef">1</sup>(<span class="italic">Graevius</span>)</a></li><script type="text/javascript">document.getElementById('note_LCL230_90_1').style.display = "none";</script></ul></section></notes></section>