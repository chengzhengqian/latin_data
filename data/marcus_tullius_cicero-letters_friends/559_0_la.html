<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
libertatem patriae vitae amici anteponendam. ex his sermonibus utinam essent delatae ad te disputationes meae! illa vero duo quae maxima sunt laudum tuarum quis aut libentius quam ego commemorat aut saepius, te et non suscipiendi belli civilis gravissimum auctorem fuisse et moderandae victoriae? in quo qui mihi non adsentiretur inveni neminem.</p>
<p>Qua re habeo gratiam Trebatio, familiari nostro, qui mihi dedit causam harum litterarum. quibus nisi credideris, me omnis offici et humanitatis exper&lt;tem&gt; iudicaris, quo nec mihi gravius quicquam potest esse nec te alienius.</p>
</section>
<section class="div2">
<section class="opener">
349 (XI.28)
<span class="salute"></span>
</section>
<p class="noindent"><span class="italic">Scr. Romae accepta ep. superiore</span></p>
<p class="noindent">MATIUS CICERONI S.</p>
<span class="br"></span><span class="lineNumber">1</span><span class="br"></span><p>Magnam voluptatem ex tuis litteris cepi, quod quam<a class="footnoteLink" href="#note_LCL230_158_1" id="target_note_LCL230_158_1"><sup>1</sup></a> speraram atque optaram habere te de me opinionem cognovi. de qua etsi non dubitabam, tamen, quia maximi aestimabam ut incorrupta maneret, laborabam. conscius autem mihi eram nihil a me commissum esse quod boni cuiusquam offenderet animum. eo minus credebam plurimis atque optimis artibus ornato tibi temere quicquam persuaderi potuisse, praesertim in quem mea propensa et perpetua fuisset atque esset benevolentia. quod quoniam

</p></section><notes><section class="footnotes"><ul><li class="note" id="note_LCL230_158_1"><a class="footnoteCrossrefLink" href="#target_note_LCL230_158_1" title="Click to highlight in text"><sup class="lineRef">1</sup>cum</a></li><script type="text/javascript">document.getElementById('note_LCL230_158_1').style.display = "none";</script></ul></section></notes></section>