<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p>Sed cura, si me amas, ut valeas, ne ego te iacente bona tua comedim; statui enim tibi ne aegroto quidem parcere.</p>
</section>
<section class="div2">
<section class="opener">
194 (IX.19)
<span class="salute"></span>
</section>
<p class="noindent"><span class="italic">Scr. Romae med. m. Sext. an. 46</span></p>
<p class="noindent">CICERO S. D. PAETO</p>
<span class="br"></span><span class="lineNumber">1</span><span class="br"></span><p>Tamen a malitia non discedis? tenu&lt;i&gt;culo apparatu significas Balbum fuisse contentum. hoc videris dicere, cum reges tam sint continentes, multo magis consularis esse oportere. nescis me ab illo omnia expiscatum. recta enim a porta domum meam venisse &lt;scito&gt;;<a class="footnoteLink" href="#note_LCL216_216_1" id="target_note_LCL216_216_1"><sup>1</sup></a> neque hoc admiror quod non suam potius sed illud, quod non ad suam. ego autem tribus primis verbis ‘quid noster Paetus?’ <span class="br"></span><span class="lineNumber">2</span><span class="br"></span>at ille adiurans nusquam se umquam libentius. hoc si verbis adsecutus es, auris ad te adferam non minus elegantis; sin autem obsonio, peto a te ne pluris esse balbos quam disertos putes. me cottidie aliud ex alio impedit; sed si me expediero, ut in ista loca venire possim, non committam ut te sero a me certiorem factum putes.</p>
</section><notes><section class="footnotes"><ul><li class="note" id="note_LCL216_216_1"><a class="footnoteCrossrefLink" href="#target_note_LCL216_216_1" title="Click to highlight in text"><sup class="lineRef">1</sup>(<span class="italic">Sjögren</span>)</a></li><script type="text/javascript">document.getElementById('note_LCL216_216_1').style.display = "none";</script></ul></section></notes></section>