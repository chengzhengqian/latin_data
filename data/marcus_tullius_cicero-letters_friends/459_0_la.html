<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent noindent">

intersim. ne tu videris multo ante providisse quid impenderet tum cum hinc profugisti. quamquam haec etiam auditu acerba sunt, tamen audire tolerabilius est quam videre. in campo certe non fuisti cum hora secunda comitiis quaestori&lt;i&gt;s institutis sella Q. Maximi, quem illi consulem esse dicebant, posita esset;<a class="footnoteLink" href="#note_LCL216_448_1" id="target_note_LCL216_448_1"><sup>1</sup></a> quo mortuo nuntiato sella sublata est. ille autem, qui comitiis tributis esset auspicatus, centuriata habuit, consulem hora septima renuntiavit, qui usque ad Kal. Ian. esset quae erant futurae mane postridie. ita Caninio consule scito neminem prandisse. nihil tamen eo consule mali factum est; fuit enim mirifica <span class="br"></span><span class="lineNumber">2</span><span class="br"></span>vigilantia, qui suo toto consulatu somnum non viderit. haec tibi ridicula videntur; non enim ades. quae si videres, lacrimas non teneres. qui&lt;d&gt; si cetera scribam? sunt enim innumerabilia generis eiusdem. quae quidem ego non ferrem nisi me in philosophiae portum contulissem et nisi haberem socium studiorum meorum Atticum nostrum. cuius quoniam proprium te esse scribis mancipio et nexo, meum autem usu et fructu, contentus isto sum. id enim est cuiusque proprium quo quisque fruitur atque utitur. sed haec alias pluribus.</p>
<span class="br"></span><span class="lineNumber">3</span><span class="br"></span><p>Acilius, qui in Graeciam cum legionibus missus est, maximo meo beneficio est (bis enim est a me iudicio capitis rebus salvis defensus) et est homo non ingratus meque vehementer observat. ad eum de te diligentissime scripsi




</p></section><notes><section class="footnotes"><ul><li class="note" id="note_LCL216_448_1"><a class="footnoteCrossrefLink" href="#target_note_LCL216_448_1" title="Click to highlight in text"><sup class="lineRef">1</sup>est <span class="italic">Man.</span></a></li><script type="text/javascript">document.getElementById('note_LCL216_448_1').style.display = "none";</script></ul></section></notes></section>