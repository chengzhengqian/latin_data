<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
enim Romam erat nuntiatum, ita persuasum omnibus, cum paucis inermis, perterri&lt;ti&gt;s metu, fracto animo fugisse <span class="br"></span><span class="lineNumber">2</span><span class="br"></span>Antonium. qui si ita se habet ut, quem ad modum audiebam de Graeceio, confligi cum eo sine periculo non possit, non ille mihi fugisse a Mutina videtur sed locum belli gerendi mutasse. itaque homines alii facti sunt. non nulli etiam queruntur quod persecuti non sitis; opprimi potuisse, si celeritas adhibita esset, existimant. omnino est hoc populi maximeque nostri, in eo potissimum abuti libertate per quem eam consecutus sit; sed tamen providendum est ne quae iusta querela esse possit. res se sic habet: is bellum confecerit qui Antonium oppresserit. hoc quam vim habeat te existimare malo quam me apertius scribere.</p>
</section>
<section class="div2">
<section class="opener">
395 (X.18)
<span class="salute"></span>
</section>
<p class="noindent"><span class="italic">Scr. in castris ad Isaram <span class="sc">xv</span> Kal. Iun. an. 43</span></p>
<p class="noindent">PLANCUS CICERONI</p>
<span class="br"></span><span class="lineNumber">1</span><span class="br"></span><p>Quid in animo habuerim cum Laevus Nervaque discesserunt a me et ex litteris quas iis dedi et ex ipsis cognoscere potuisti, qui omnibus rebus consiliisque meis interfuerunt. accidit mihi quod homini pudenti et cupido satis faciendi rei publicae bonisque omnibus accidere solet, ut consilium sequerer periculosum magis, dum me probarem, quam tutum, quod habere posset obtrectationem.</p>
<span class="br"></span><span class="lineNumber">2</span><span class="br"></span><p>Itaque post discessum legatorum cum binis continuis
</p></section><notes></notes></section>