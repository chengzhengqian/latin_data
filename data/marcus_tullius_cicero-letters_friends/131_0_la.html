<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
civitatum minuerem sine ulla imminutione dignitatis tuae, praesertim ipsis civitatibus postulantibus? nam mihi totum genus legationum tuo nomine proficiscentium notum non erat. Apameae cum essem, multarum civitatum principes ad me detulerunt sumptus decerni legatis nimis magnos, <span class="br"></span><span class="lineNumber">3</span><span class="br"></span>cum solvendo civitates non essent. hic ego multa simul cogitavi. primum te, hominem non solum sapientem verum etiam, ut nunc loquimur, urbanum, non arbitrabar genere isto legationum delectari, idque me arbitror Synnadis pro tribunali multis verbis disputavisse: primum Ap. Claudium senatui populoque Romano non Midaensium<a class="footnoteLink" href="#note_LCL205_296_1" id="target_note_LCL205_296_1"><sup>1</sup></a> testimonio (in ea enim civitate mentio facta est) sed sua sponte esse laudatum; deinde me i[s]ta vidisse accidere multis ut eorum causa legationes Romam venirent, sed iis legationibus non meminisse ullum tempus laudandi aut locum dari; studia mihi eorum placere, quod in te bene merito grati essent, consilium totum videri minime necessarium; si autem vellent declarare in eo officium suum, laudaturum me si qui suo sumptu functus esset officio, concessurum si legitimo, non permissurum si infinito.</p>
<p>Quid enim<a class="footnoteLink" href="#note_LCL205_296_2" id="target_note_LCL205_296_2"><sup>2</sup></a> reprehendi potest? nisi quod addis visum esse quibusdam edictum meum quasi consulto ad istas legationes impediendas esse accommodatum. iam non tantum mihi videntur iniuriam facere ii qui haec disputant <span class="br"></span><span class="lineNumber">4</span><span class="br"></span>quam si cuius aures ad hanc disputationem patent. Romae composui edictum; nihil addidi nisi quod publicani me


</p></section><notes><section class="footnotes"><ul><li class="note" id="note_LCL205_296_1"><a class="footnoteCrossrefLink" href="#target_note_LCL205_296_1" title="Click to highlight in text"><sup class="lineRef">1</sup>Mideaes- (<span class="italic">Quartier</span>)</a></li><script type="text/javascript">document.getElementById('note_LCL205_296_1').style.display = "none";</script><li class="note" id="note_LCL205_296_2"><a class="footnoteCrossrefLink" href="#target_note_LCL205_296_2" title="Click to highlight in text"><sup class="lineRef">2</sup>in me <span class="italic">Or.</span>: horum <span class="italic">vel</span> eorum <span class="italic">Mend.</span>: in hoc <span class="italic">coni. SB</span></a></li><script type="text/javascript">document.getElementById('note_LCL205_296_2').style.display = "none";</script></ul></section></notes></section>