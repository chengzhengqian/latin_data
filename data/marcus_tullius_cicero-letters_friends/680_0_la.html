<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
430 (XII.24a)
<span class="salute"></span>
</section>
<p class="noindent"><span class="italic">Scr. Romae an. 44 vel 43</span></p>
<p class="noindent">&lt;CICERO CORNIFICIO S.&gt;</p>
<p>T. Pinarium, familiarissimum meum, tanto tibi studio commendo ut maiore non possim. cui cum propter omnis virtutes tum etiam propter studia communia sum amicissimus. is procurat rationes negotiaque Dionysi nostri, quem et tu multum amas et ego omnium plurimum. ea tibi ego non debeo commendare, sed commendo tamen. facies igitur ut ex Pinari, gratissimi hominis, litteris tuum et erga illum et erga Dionysium studium perspiciamus.</p>
</section>
<section class="div2">
<section class="opener">
431 (XII.26)
<span class="salute"></span>
</section>
<p class="noindent"><span class="italic">Scr. Romae an. 44 vel 43</span></p>
<p class="noindent">&lt;CICERO CORNIFICIO S.&gt;</p>
<span class="br"></span><span class="lineNumber">1</span><span class="br"></span><p>Q. Turius, qui in Africa negotiatus est, vir bonus et honestus, heredes fecit similis sui: Cn. Saturninum, Sex. Aufidium, C. Anneum, Q. Considium Gallum, L. Servilium Postumum, C. Rubellinum. ex eorum oratione intellexi gratiarum actione eos magis egere quam commendatione. tanta enim liberalitate se tua usos praedicabant ut iis plus a te tributum intellegerem quam ego te auderem rogare. <span class="br"></span><span class="lineNumber">2</span><span class="br"></span>audebo tamen; scio enim quantum ponderis mea

</p></section><notes></notes></section>