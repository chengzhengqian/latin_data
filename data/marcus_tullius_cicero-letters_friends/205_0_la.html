<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
104 (XV.1)
<span class="salute"></span>
</section>
<p class="noindent"><span class="italic">Scr. in finibus Lycaoniae et Cappadociae <span class="sc">xiii</span> Kal. Oct. an. 51</span></p>
<p class="noindent">M. TULLIUS M. F. CICERO PRO COS. S. D. COS. PR. TR. PL. SENATUI</p>
<p>S. v. v. b.; e. e. q. v.</p>
<span class="br"></span><span class="lineNumber">1</span><span class="br"></span><p>Etsi non dubie mihi nuntiabatur Parthos transisse Euphratem cum omnibus fere suis copiis, tamen, quod arbitrabar a M. Bibulo pro consule certiora de his rebus ad vos scribi posse, statuebam mihi non necesse esse publice scribere ea quae de alterius provincia nuntiarentur. postea vero quam certissimis auctoribus, legatis, nuntiis, litteris sum certior factus, vel quod tanta res erat vel quod nondum audieramus Bibulum in Syriam venisse vel quia administratio huius belli mihi cum Bibulo paene est communis, quae ad me delata essent scribenda ad vos putavi.</p>
<span class="br"></span><span class="lineNumber">2</span><span class="br"></span><p>Regis Antiochi Commageni legati primi mihi nuntiarunt Parthorum magnas copias Euphratem transire coepisse. quo nuntio adlato, cum essent non nulli qui ei regi minorem fidem habendam putarent, statui exspectandum esse si quid certius adferretur. a. d. <span class="sc">xiii</span> Kal. Oct., cum exercitum in Ciliciam ducerem, in finibus Lycaoniae et Cappadociae mihi litterae redditae sunt a Tarcondimoto, qui fidelissimus socius trans Taurum amicissimusque populo Romano existimatur, Pacorum, Orodi regis ParthoÂ­rum
</p></section><notes></notes></section>