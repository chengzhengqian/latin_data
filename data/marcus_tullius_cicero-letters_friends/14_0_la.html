<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
virtus nostra nos adflixit. peccatum est nullum, nisi quod non una animam cum ornamentis amisimus. sed si hoc fuit liberis nostris gratius, nos vivere, cetera, quamquam ferenda non sunt, feramus. atqui<a class="footnoteLink" href="#note_LCL205_62_5" id="target_note_LCL205_62_5"><sup>5</sup></a> ego, qui te confirmo, ipse me non possum.</p>
<p>Clodium Philhetaerum, quod valetudine oculorum impediebatur, hominem fidelem, remisi. Sal&lt;l&gt;ustius officio vincit omnis. Pescennius est perbenevolus nobis; quem semper spero tui fore observantem. Sicca dixerat se mecum fore, sed Brundisio discessit.</p>
<p>Cura, quod potes, ut valeas et sic existimes, me vehementius tua miseria quam mea commoveri. mea Terentia, fidissima atque optima uxor, et mea carissima filiola et spes reliqua nostra, Cicero, valete.</p>
<p>Prid. Kal. Mai. Brundisio.</p>
</section>
<section class="div2">
<section class="opener">
7 (XIV.2)
<span class="salute"></span>
</section>
<p class="noindent"><span class="italic">Scr. Thessalonicae <span class="sc">iii</span> Non. Oct. an. 58</span></p>
<p class="noindent">TULLIUS S. D. TERENTIAE SUAE ET TULLIOLAE ET CICERONI SUIS</p>
<span class="br"></span><span class="lineNumber">1</span><span class="br"></span><p>Noli putare me ad quemquam longiores epistulas scribere, nisi si quis ad me plura scripsit, cui puto rescribi oportere. nec enim habeo quid scribam nec hoc tempore quicquam difficilius facio. ad te vero et ad nostram Tulliolam non queo sine plurimis lacrimis scribere. vos enim video esse miserrimas, quas ego beatissimas semper esse

</p></section><notes><section class="footnotes"><ul><li class="note" id="note_LCL205_62_5"><a class="footnoteCrossrefLink" href="#target_note_LCL205_62_5" title="Click to highlight in text"><sup class="lineRef">5</sup>atque (<span class="italic">Wes.)*</span></a></li><script type="text/javascript">document.getElementById('note_LCL205_62_5').style.display = "none";</script></ul></section></notes></section>