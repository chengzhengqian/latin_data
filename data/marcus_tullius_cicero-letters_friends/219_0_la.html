<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
et res eas quas gessissem tibi notas esse et non ignorari a te qua aequitate et continentia tuerer socios provinciamque administrarem. iis enim a te cognitis arbitrabar facilius me tibi quae vellem probaturum.</p>
<span class="br"></span><span class="lineNumber">2</span><span class="br"></span><p>Cum in provinciam prid. Kal. Sext. venissem et propter anni tempus ad exercitum mihi confestim esse eundum viderem, biduum Laodiceae fui, deinde Apameae quadriduum, triduum Synnadis, totidem dies Philomeli; quibus in oppidis cum magni conventus fuissent, multas civitates acerbissimis tributis et gravissimis usuris et falso aere alieno liberavi. cumque ante adventum meum seditione quadam exercitus esset dissipatus, quinque cohortes sine legato, sine tribuno militum, denique etiam sine centurione ullo apud Philomelium consedissent, reliquus exercitus esset in Lycaonia, M. Anneio legato imperavi ut eas quinque cohortis ad reliquum exercitum duceret coactoque in unum locum exercitu castra in Lycaonia apud Iconium faceret.</p>
<span class="br"></span><span class="lineNumber">3</span><span class="br"></span><p>Quod cum ab illo diligenter esset actum, ego in castra a. d. <span class="sc">vii</span> Kal. Sept. veni, cum interea superioribus diebus ex senatus consulto et evocatorum firma&lt;m&gt; manum et equitatum sane idoneum et popul&lt;or&gt;um liberorum regumque sociorum auxilia voluntaria comparavissem. interim, cum exercitu lustrato iter in Ciliciam facere coepissem Kal. Sept., legati a rege Commageno ad me missi pertumultuose neque tamen non vere Parthos in Syriam tranÂ­sisse

</p></section><notes></notes></section>