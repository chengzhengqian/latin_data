<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
solum propter rei publicae sed etiam propter anni tempus. qua re istum diem probo; itaque eundem ipse sequar.</p>
<span class="br"></span><span class="lineNumber">2</span><span class="br"></span><p>Consili nostri, ne si eos quidem qui id secuti non sunt non paeniteret, nobis paenitendum putarem. secuti enim sumus non spem sed officium, reliquimus autem non officium sed desperationem. ita verecundiores fuimus quam qui se domo non commoverunt, saniores quam qui amissis opibus domum non reverterunt. sed nihil minus fero quam severitatem otiosorum et, quoquo modo se res habet, magis illos vereor qui in bello occiderunt quam hos curo quibus non satis facimus quia vivimus.</p>
<span class="br"></span><span class="lineNumber">3</span><span class="br"></span><p>Mihi si spatium fuerit in Tusculanum ante Nonas veniendi, istic te videbo; si minus, persequar in Cumanum et ante te certiorem faciam, ut lavatio parata sit.</p>
</section>
<section class="div2">
<section class="opener">
180 (IX.4)
<span class="salute"></span>
</section>
<p class="noindent"><span class="italic">Scr. in Tusculano, ut vid., ex. m. Mai. vel in. m. Iun. an. 46</span></p>
<p class="noindent">CICERO VARRONI</p>
<p>IIερὶ δυνατῶν me scito κατὰ Διóδωρoν κρὶνειν. quapropter, si venturus es, scito necesse esse te venire; sin



</p></section><notes></notes></section>