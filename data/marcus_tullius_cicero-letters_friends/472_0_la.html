<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
commendo, non ut aliquid de illa commendatione deminuam sed ut ad &lt;illam&gt;<a class="footnoteLink" href="#note_LCL216_474_1" id="target_note_LCL216_474_1"><sup>1</sup></a> hanc addam. nam et privignus est M. Caesi, mei maxime et familiaris et necessari, et fuit in Cilicia mecum tribunus militum; quo in munere ita se tractavit ut accepisse ab eo beneficium viderer, non dedisse. est praeterea, quod apud te valet plurimum, a <span class="br"></span><span class="lineNumber">2</span><span class="br"></span>nostris studiis non abhorrens. qua re velim eum quam liberalissime complectare operamque des ut in ea legatione quam suscepit contra suum commodum secutus auctoritatem meam quam maxime eius excellat industria. vult enim, id quod optimo cuique natura tributum est, quam maximam laudem cum a nobis, qui eum impulimus, tum a municipio consequi. quod ei continget si hac mea commendatione tuum erga se studium erit consecutus.</p>
</section>
<section class="div2">
<section class="opener">
280 (XIII.13)
<span class="salute"></span>
</section>
<p class="noindent"><span class="italic">Scr. Romae an. 46</span></p>
<p class="noindent">CICERO BRUTO S.</p>
<p>L. Castronius<a class="footnoteLink" href="#note_LCL216_474_1a" id="target_note_LCL216_474_1a"><sup>1</sup></a> Paetus, longe princeps municipi Lucensis, est honestus, gravis, plenus offici, bonus plane vir et cum virtutibus tum etiam fortuna, si quid hoc ad rem pertinet, ornatus. meus autem est familiarissimus, sic prorsus ut nostri ordinis observet neminem diligentius. qua re ut et


</p></section><notes><section class="footnotes"><ul><li class="note" id="note_LCL216_474_1"><a class="footnoteCrossrefLink" href="#target_note_LCL216_474_1" title="Click to highlight in text"><sup class="lineRef">1</sup>(<span class="italic">Wes</span>.)* <span class="italic">cf. 78 (VIII.2).2</span></a></li><script type="text/javascript">document.getElementById('note_LCL216_474_1').style.display = "none";</script></ul></section></notes></section>