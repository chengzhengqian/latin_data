<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p>De qua ratione tota iam videtur mihi exponendi tempus <span class="br"></span><span class="lineNumber">4</span><span class="br"></span>dari ut tibi rescribam ad ea quae quaeris. certiorem te per litteras scribis esse factum me cum Caesare et cum Appio esse in gratia teque id non reprehendere adscribis; Vatinium autem scire te velle ostendis quibus rebus adductus defenderim et laudarim. quod tibi ut planius exponam, altius paulo rationem consiliorum meorum repetam necesse est.</p>
<p>Ego me, Lentule, initio &lt;beneficio&gt;<a class="footnoteLink" href="#note_LCL205_120_3" id="target_note_LCL205_120_3"><sup>3</sup></a> rerum atque actionum tuarum non solum meis sed etiam rei publicae restitutum putabam et, quoniam tibi incredibilem quendam amorem et omnia in te ipsum summa ac singularia studia deberem, rei publicae, quae te in me restituendo multum adiuvisset, eum certe me animum merito ipsius debere arbitrabar quem antea tantum modo communi officio civium, non aliquo erga me singulari beneficio debitum praestitissem. hac me mente fuisse et senatus ex me te consule audivit et tu in nostris sermonibus collocutionibusque <span class="br"></span><span class="lineNumber">5</span><span class="br"></span>vidisti. etsi iam primis temporibus illis multis rebus meus offendebatur animus, cum te agente de reliqua nostra dignitate aut occulta non nullorum odia aut obscura in me studia cernebam. nam neque de monumentis meis ab iis adiutus es a quibus debuisti neque de vi nefaria qua cum fratre eram domo expulsus neque hercule in iis ipsis rebus quae, quamquam erant mihi propter rei familiaris naufragia necessariae, tamen a me minimi putabantur, in meis damnis ex auctoritate senatus sarciendis, eam volunÂ­tatem



</p></section><notes><section class="footnotes"><ul><li class="note" id="note_LCL205_120_3"><a class="footnoteCrossrefLink" href="#target_note_LCL205_120_3" title="Click to highlight in text"><sup class="lineRef">3</sup>(<span class="italic">Sternkopf</span>)</a></li><script type="text/javascript">document.getElementById('note_LCL205_120_3').style.display = "none";</script></ul></section></notes></section>