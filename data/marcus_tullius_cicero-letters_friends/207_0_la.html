<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
amittendae sint omnes eae provinciae quibus vectigalia populi Romani continentur. quam ob rem autem in hoc provinciali dilectu spem habeatis aliquam causa nulla est. neque multi sunt et diffugiunt qui sunt metu oblato; et quod genus hoc militum sit iudicavit vir fortissimus, M. Bibulus, in Asia, qui, cum vos ei permisis&lt;se&gt;tis, dilectum habere noluerit. nam sociorum auxilia propter acerbitatem atque iniurias imperi nostri aut ita imbecilla sunt ut non multum nos iuvare possint aut ita alienata a nobis ut neque exspectandum ab iis neque committendum iis quicquam <span class="br"></span><span class="lineNumber">6</span><span class="br"></span>esse videatur. regis Deiotari et voluntatem et copias, quantaecumque sunt, nostras esse duco. Cappadocia est inanis, reliqui reges tyrannique neque opibus satis firmi nec voluntate sunt. mihi in hac paucitate militum animus certe non deerit, spero ne consilium quidem. quid casurum sit incertum est. utinam saluti nostrae consulere possimus! dignitati certe consulemus.</p>
</section>
<section class="div2">
<section class="opener">
105 (XV.2)
<span class="salute"></span>
</section>
<p class="noindent"><span class="italic">Scr. in castris ad Cybistra <span class="sc">x</span> vel <span class="sc">ix</span> Kal. Oct. an. 51</span></p>
<p class="noindent">M. TULLIUS M. F. CICERO PRO COS. S. D. COS. PR. TR. PL. SENATUI</p>
<span class="br"></span><span class="lineNumber">1</span><span class="br"></span><p>S. v. v. b.; e. e. q. v.</p>
<p>Cum prid. Kal. Sext. in provinciam venissem neque maturius propter itinerum et navigationum difficultatem venire potuissem, maxime convenire officio meo reique
</p></section><notes></notes></section>