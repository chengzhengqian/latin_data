<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
Lepidus ursit me et suis et Antoni litteris ut legionem <span class="sc">xxx</span> mitterem sibi.</p>
<span class="br"></span><span class="lineNumber">5</span><span class="br"></span><p>Itaque quem exercitum neque vendere ullis praemiis volui nec eorum periculorum metu quae victoribus illis portendebantur deminuere, debetis existimare retentum et conservatum rei publicae esse atque ita credere, quodcumque imperassetis facturum fuisse, si quod iussistis feci. nam et provinciam in otio et exercitum in mea potestate tenui, finibus meae provinciae nusquam excessi, militem non modo legionarium sed ne auxiliarium quidem ullum quoquam misi et, si quos equites decedentis nactus sum, supplicio adfeci. quarum rerum fructum satis magnum re publica salva tulisse me putabo. sed res publica si me satis novisset et maior pars senatus, maiores ex me fructus tulisset.</p>
<p>Epistulam quam Balbo, cum etiam nunc in provincia esset, scripsi, legendam tibi misi. etiam praetextam si voles legere, Gallum Cornelium, familiarem meum, poscito.</p>
<p><span class="sc">vi</span> Id. Iun. Corduba.</p>
</section>
<section class="div2">
<section class="opener">
416 (XII.8)
<span class="salute"></span>
</section>
<p class="noindent"><span class="italic">Scr. Romae paulo post <span class="sc">v</span> Id. Iun. an. 43</span></p>
<p class="noindent">CICERO CASSIO S.</p>
<span class="br"></span><span class="lineNumber">1</span><span class="br"></span><p>Scelus adfinis tui Lepidi summamque levitatem et inconstantiam ex actis, quae ad te mitti certo scio, cognosse te arbitror. itaque nos confecto bello, ut arbitrabamur, reÂ­novatum
</p></section><notes></notes></section>