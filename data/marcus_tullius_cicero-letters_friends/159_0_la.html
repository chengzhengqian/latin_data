<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
Romae eras, hoc mihi certum ac iucundissimum vacanti negotium erat, tecum id oti tempus consumere; idque non mediocriter desidero, ut mihi non modo solus esse sed Romae te profecto solitudo videatur facta, et qui, quae mea neglegentia est, multos saepe dies ad te cum hic eras non accedebam, nunc cottidie non esse te ad quem cursitem discrucior.</p>
<p>Maxime vero ut te dies noctesque quaeram competitor Hirrus curat. quo modo illum putas auguratus tuum competitorem dolere et dissimulare me certiorem quam se candidatum? de quo ut quem optas quam primum nuntium accipias, tua me dius fidius magis quam mea causa cupio. nam mea, si fio, fi&lt;eri&gt;<a class="footnoteLink" href="#note_LCL205_352_1" id="target_note_LCL205_352_1"><sup>1</sup></a> forsitan cum locupletiore referat;<a class="footnoteLink" href="#note_LCL205_352_2" id="target_note_LCL205_352_2"><sup>2</sup></a> sed hoc usque eo suave est ut, si acciderit, tota vita risus nobis deesse non possit. est<a class="footnoteLink" href="#note_LCL205_352_3" id="target_note_LCL205_352_3"><sup>3</sup></a> tanti. sed mehercules non multum M. Octavium eorum odia quae Hirrum premunt, quae permulta sunt, subleva&lt;n&gt;t.<a class="footnoteLink" href="#note_LCL205_352_4" id="target_note_LCL205_352_4"><sup>4</sup></a></p>
<span class="br"></span><span class="lineNumber">2</span><span class="br"></span><p>Quod ad Philotimi liberti officium et bona Milonis attinet, dedimus operam ut et Philotimus quam honestissime Miloni absenti eiusque necessariis satis faceret et secundum eius fidem et sedulitatem existimatio tua conservaretur.</p>
</section><notes><section class="footnotes"><ul><li class="note" id="note_LCL205_352_1"><a class="footnoteCrossrefLink" href="#target_note_LCL205_352_1" title="Click to highlight in text"><sup class="lineRef">1</sup>si (<span class="italic">SB</span>)</a></li><script type="text/javascript">document.getElementById('note_LCL205_352_1').style.display = "none";</script><li class="note" id="note_LCL205_352_2"><a class="footnoteCrossrefLink" href="#target_note_LCL205_352_2" title="Click to highlight in text"><sup class="lineRef">2</sup>referam (<span class="italic">Reid</span>)</a></li><script type="text/javascript">document.getElementById('note_LCL205_352_2').style.display = "none";</script><li class="note" id="note_LCL205_352_3"><a class="footnoteCrossrefLink" href="#target_note_LCL205_352_3" title="Click to highlight in text"><sup class="lineRef">3</sup>sed (<span class="italic">Lamb</span>.)</a></li><script type="text/javascript">document.getElementById('note_LCL205_352_3').style.display = "none";</script><li class="note" id="note_LCL205_352_4"><a class="footnoteCrossrefLink" href="#target_note_LCL205_352_4" title="Click to highlight in text"><sup class="lineRef">4</sup>Octavius . . . sublevat (<span class="italic">Man</span>.)</a></li><script type="text/javascript">document.getElementById('note_LCL205_352_4').style.display = "none";</script></ul></section></notes></section>