<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
pudeat te ausum illum umquam esse incedere tamquam tuum competitorem. post repulsam vero risus facit; civem bonum ludit et contra Caesarem sententias dicit, exspectationem corripit, &lt;consules&gt; [curionem] prorsus [curionem]<a class="footnoteLink" href="#note_LCL205_364_1" id="target_note_LCL205_364_1"><sup>1</sup></a> non mediocriter obiurgat, &lt;tot&gt;us<a class="footnoteLink" href="#note_LCL205_364_2" id="target_note_LCL205_364_2"><sup>2</sup></a> &lt;h&gt;ac<a class="footnoteLink" href="#note_LCL205_364_3" id="target_note_LCL205_364_3"><sup>3</sup></a> repulsa se mutavit. praeterea, qui numquam in foro apparuerit, non multum in iudiciis versatus sit, agit causas liberalis, sed raro post meridiem.</p>
<span class="br"></span><span class="lineNumber">2</span><span class="br"></span><p>De provinciis quod tibi scripseram Id. Sext. actum iri, interpellat<a class="footnoteLink" href="#note_LCL205_364_4" id="target_note_LCL205_364_4"><sup>4</sup></a> iudicium Marcelli, consulis designati. in Kal. &lt;res&gt;<a class="footnoteLink" href="#note_LCL205_364_5" id="target_note_LCL205_364_5"><sup>5</sup></a> reiecta est. ne frequentiam quidem efficere potuerant. has litteras a. d. <span class="sc">iiii</span> Non. Sept. dedi, cum ad eam diem ne profligatum quidem quicquam erat. ut video, causa haec integra in proximum annum transferetur et, quantum divino, relinquendum tibi erit qui provinciam obtineat. nam non expeditur successio, quoniam Galliae, quae habent intercessorem, in eandem condicionem quam ceterae provinciae vocantur. hoc mihi non est dubium; quo tibi magis scripsi ut ad hunc eventum te parares.</p>
<span class="br"></span><span class="lineNumber">3</span><span class="br"></span><p>Fere litteris omnibus tibi de pantheris scripsi. turpe tibi erit Patiscum Curioni decem pantheras misisse, te<a class="footnoteLink" href="#note_LCL205_364_6" id="target_note_LCL205_364_6"><sup>6</sup></a> non








</p></section><notes><section class="footnotes"><ul><li class="note" id="note_LCL205_364_1"><a class="footnoteCrossrefLink" href="#target_note_LCL205_364_1" title="Click to highlight in text"><sup class="lineRef">1</sup>(<span class="italic">SB</span>)</a></li><script type="text/javascript">document.getElementById('note_LCL205_364_1').style.display = "none";</script><li class="note" id="note_LCL205_364_2"><a class="footnoteCrossrefLink" href="#target_note_LCL205_364_2" title="Click to highlight in text"><sup class="lineRef">2</sup>obiurgatus (<span class="italic">Lünemann</span>)</a></li><script type="text/javascript">document.getElementById('note_LCL205_364_2').style.display = "none";</script><li class="note" id="note_LCL205_364_3"><a class="footnoteCrossrefLink" href="#target_note_LCL205_364_3" title="Click to highlight in text"><sup class="lineRef">3</sup>ac</a></li><script type="text/javascript">document.getElementById('note_LCL205_364_3').style.display = "none";</script><li class="note" id="note_LCL205_364_4"><a class="footnoteCrossrefLink" href="#target_note_LCL205_364_4" title="Click to highlight in text"><sup class="lineRef">4</sup>interpellavit <span class="italic">Wes.</span>: -larat <span class="italic">T.–P.</span></a></li><script type="text/javascript">document.getElementById('note_LCL205_364_4').style.display = "none";</script><li class="note" id="note_LCL205_364_5"><a class="footnoteCrossrefLink" href="#target_note_LCL205_364_5" title="Click to highlight in text"><sup class="lineRef">5</sup>(<span class="italic">Or</span>.)</a></li><script type="text/javascript">document.getElementById('note_LCL205_364_5').style.display = "none";</script><li class="note" id="note_LCL205_364_6"><a class="footnoteCrossrefLink" href="#target_note_LCL205_364_6" title="Click to highlight in text"><sup class="lineRef">6</sup>te &lt;mihi&gt; <span class="italic">coni. SB</span></a></li><script type="text/javascript">document.getElementById('note_LCL205_364_6').style.display = "none";</script></ul></section></notes></section>