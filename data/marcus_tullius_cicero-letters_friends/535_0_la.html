<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
330 (XVI.23)
<span class="salute"></span>
</section>
<p class="noindent"><span class="italic">Scr. in Tusculano ex. m. Mai.</span>, <span class="italic">ut vid.</span>, <span class="italic">an. 44</span></p>
<p class="noindent">CICERO TIRONI S.</p>
<span class="br"></span><span class="lineNumber">1</span><span class="br"></span><p>Tu vero confice professionem, si potes (etsi haec pecunia ex eo genere est ut professione non egeat, verum tamen). Balbus ad me scripsit tanta se ἐπιφορᾷ oppressum ut loqui non possit. Antonius de lege quod<a class="footnoteLink" href="#note_LCL230_110_1" id="target_note_LCL230_110_1"><sup>1</sup></a> egerit. liceat modo rusticari. ad Bithynicum scripsi.</p>
<span class="br"></span><span class="lineNumber">2</span><span class="br"></span><p>De Servilio tu videris, qui senectutem non contemnis. etsi Atticus noster, quia quondam me commoveri πανικοῖς intellexit, idem semper putat nec videt quibus praesidiis philosophiae saeptus sim; et hercle, quod timidus ipse est, θορυβοποιεῖ. ego tamen Antoni inveteratam sine ulla offensione amicitiam retinere sane volo scribamque ad eum, sed non ante quam te videro. nec tamen te avoco a syngrapha; γόνυ κνήμης. cras exspecto Leptam et †n.†,<a class="footnoteLink" href="#note_LCL230_110_2" id="target_note_LCL230_110_2"><sup>2</sup></a> ad cuius rutam puleio mihi tui sermonis utendum est.</p>
<p>Vale.</p>
</section><notes><section class="footnotes"><ul><li class="note" id="note_LCL230_110_1"><a class="footnoteCrossrefLink" href="#target_note_LCL230_110_1" title="Click to highlight in text"><sup class="lineRef">1</sup>quid (<span class="italic">Lehmann</span>)</a></li><script type="text/javascript">document.getElementById('note_LCL230_110_1').style.display = "none";</script><li class="note" id="note_LCL230_110_2"><a class="footnoteCrossrefLink" href="#target_note_LCL230_110_2" title="Click to highlight in text"><sup class="lineRef">2</sup>nostrum <span class="italic">T.</span>–<span class="italic">P.</span>: eum <span class="italic">Wes.</span></a></li><script type="text/javascript">document.getElementById('note_LCL230_110_2').style.display = "none";</script></ul></section></notes></section>