<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
esse arbitramur) sed quodam modo quasi commendaticias, sumpsimus.</p>
<span class="br"></span><span class="lineNumber">4</span><span class="br"></span><p>Scriberem quam id beneficium bene apud Mescinium positurus esses nisi et te scire confiderem et mihi peterem. sic enim velim existimes, non minus me de illius re laborare quam ipsum de sua. sed cum illum studeo quam facillime ad suum pervenire tum illud laboro, ut non minimum hac mea commendatione se consecutum arbitretur.</p>
</section>
<section class="div2">
<section class="opener">
293 (XIII.27)
<span class="salute"></span>
</section>
<p class="noindent"><span class="italic">Scr. Romae an. 46 vel 45</span></p>
<p class="noindent">CICERO SERVIO S.</p>
<span class="br"></span><span class="lineNumber">1</span><span class="br"></span><p>Licet eodem exemplo saepius tibi huius generis litteras mittam, cum gratias agam quod meas commendationes tam diligenter observes, quod feci in aliis et faciam, ut video, saepius; sed tamen non parcam operae et, ut vo&lt;s so&gt;letis in formulis, sic ego in epistulis ‘de eadem re alio modo.’</p>
<span class="br"></span><span class="lineNumber">2</span><span class="br"></span><p>C. Avianius igitur Hammonius incredibilis mihi gratias per litteras egit et suo et Aemili Avianiani, patroni sui, nomine: nec liberalius nec honorificentius potuisse tractari nec se praesentem nec rem familiarem absentis patroni sui. id mihi cum iucundum est eorum causa quos tibi ego summa necessitudine et summa coniunctione adductus commendaveram, quod M. Aemilius unus est ex meis fa­miliarissimis

</p></section><notes></notes></section>