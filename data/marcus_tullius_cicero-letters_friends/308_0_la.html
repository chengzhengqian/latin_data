<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
176 (IX.3)
<span class="salute"></span>
</section>
<p class="noindent"><span class="italic">Scr. Romae c. <span class="sc">xiii</span> Kal. Mai. an. 46</span></p>
<p class="noindent">CICERO VARRONI</p>
<span class="br"></span><span class="lineNumber">1</span><span class="br"></span><p>Etsi quid scriberem non habebam, tamen Caninio ad te eunti non potui nihil dare. quid ergo potissimum scribam? quod velle te puto, cito me ad te esse venturum. etsi vide, quaeso, satisne rectum sit nos hoc tanto incendio civitatis in istis locis esse; dabimus sermonem iis qui nesciunt nobis, quocumque in loco simus, eundem cultum, eundem victum esse. &lt;sed&gt;<a class="footnoteLink" href="#note_LCL216_146_1" id="target_note_LCL216_146_1"><sup>1</sup></a> quid refert? tamen in sermonem incidemus. valde id, credo, laborandum est, ne, cum omnes in omni genere et scelerum et flagitiorum volutentur, nostra <span class="br"></span><span class="lineNumber">2</span><span class="br"></span>nobiscum aut inter nos cessatio vituperetur! ego vero neglecta barbarorum inscitia persequar. quamvis enim sint haec misera, quae sunt miserrima, tamen artes nostrae nescio quo modo nunc uberiores fructus ferre videntur quam olim ferebant, sive quia nulla nunc in re alia acquiescimus sive quod gravitas morbi facit ut medicinae egeamus eaque nunc appareat, cuius vim non sentiebamus cum valebamus.</p>
<p>Sed quid ego nunc haec ad te, cuius domi nascuntur, γλαῦκ’ εἰς Ἀθήνας? nihil scilicet nisi ut rescriberes aliquid, me exspectares. sic igitur facies.</p>
</section><notes><section class="footnotes"><ul><li class="note" id="note_LCL216_146_1"><a class="footnoteCrossrefLink" href="#target_note_LCL216_146_1" title="Click to highlight in text"><sup class="lineRef">1</sup>(<span class="italic">T.–P.</span>)</a></li><script type="text/javascript">document.getElementById('note_LCL216_146_1').style.display = "none";</script></ul></section></notes></section>