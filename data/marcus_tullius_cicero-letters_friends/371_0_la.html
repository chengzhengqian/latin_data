<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

igitur erimus cautiores. tu tamen, cum audisses ab Anicio (vidit enim me nauseantem), non modo mittendi causam iustam habuisti sed etiam visendi.</p>
<p>Ego hic cogito commorari quoad me reficiam. nam et viris et corpus amisi; sed si morbum depulero, facile, ut spero, illa revocabo.</p>
</section>
<section class="div2">
<section class="opener">
211 (XIII.68)
<span class="salute"></span>
</section>
<p class="noindent"><span class="italic">Scr. Romae c. Kal. Oct. an. 46</span></p>
<p class="noindent">M. TULLIUS CICERO P. SERVILIO ISAURICO PRO COS. <span class="br"></span><span class="lineNumber">1</span><span class="br"></span>COLLEGAE S.P.</p>
<p>Gratae mihi vehementer tuae litterae fuerunt, ex quibus cognovi cursus navigationum tuarum; significabas enim memoriam tuam nostrae necessitudinis, qua mihi nihil poterat esse iucundius. quod reliquum est, multo etiam erit gratius si ad me de re publica, id est de statu provinciae, de institutis tuis, familiariter scribes. quae quamquam ex multis pro tua claritate audiam, tamen libentissime <span class="br"></span><span class="lineNumber">2</span><span class="br"></span>ex tuis litteris cognoscam.</p>
<p>Ego ad te de re publica summa quid sentiam non saepe scribam propter periculum eius modi litterarum; quid agatur autem scribam saepius. sperare tamen videor Caesari, collegae nostro, fore curae et esse ut habeamus aliquam rem publicam; cuius consiliis magni referebat te interesse. sed si tibi utilius est, id est gloriosius, Asiae praeesse et istam partem rei publicae male adfectam tueri, mihi


</p></section><notes></notes></section>