<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
aliquem mittam, quo fidelius ad te litterae perferantur.</p>
<p>Prid. Non. Iun.</p>
</section>
<section class="div2">
<section class="opener">
412 (XI.24)
<span class="salute"></span>
</section>
<p class="noindent"><span class="italic">Scr. Romae <span class="sc">viii</span> Id. Iun. an. 43</span></p>
<p class="noindent">M. CICERO S. D. D. BRUTO IMP. COS. DESIG.</p>
<span class="br"></span><span class="lineNumber">1</span><span class="br"></span><p>Narro tibi: antea subirascebar brevitati tuarum litterarum, nunc mihi loquax esse videor. te igitur imitabor. quam multa quam paucis! te recte valere operamque dare ut cottidie melius; Lepidum commode sentire; tribus exercitibus quidvis nos oportere confidere. si timidus essem, tamen ista epistula mi omnem metum abstersisses. sed ut mones, frenum momordi. etenim, qui te incluso omnem spem habuerim in te, quid nunc putas? cupio iam vigiliam meam, Brute, tibi tradere, sed ita ut ne desim constantiae meae.</p>
<span class="br"></span><span class="lineNumber">2</span><span class="br"></span><p>Quod scribis in Italia te moraturum dum tibi litterae meae veniant, si per hostem licet, non erraris; multa enim Romae. sin<a class="footnoteLink" href="#note_LCL230_348_1" id="target_note_LCL230_348_1"><sup>1</sup></a> adventu tuo bellum confici potest, nihil sit antiquius. pecunia expeditissima quae erat tibi decreta est. habes amantissimum Servium. nos non desumus.</p>
<p><span class="sc">viii</span> Id. Iun.</p>
</section><notes><section class="footnotes"><ul><li class="note" id="note_LCL230_348_1"><a class="footnoteCrossrefLink" href="#target_note_LCL230_348_1" title="Click to highlight in text"><sup class="lineRef">1</sup>si in (<span class="italic">Man</span>.)</a></li><script type="text/javascript">document.getElementById('note_LCL230_348_1').style.display = "none";</script></ul></section></notes></section>