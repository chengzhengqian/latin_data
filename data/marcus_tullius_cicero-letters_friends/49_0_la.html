<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
solum, cum de me ageres, sed etiam confirmasti atque <span class="br"></span><span class="lineNumber">14</span><span class="br"></span>tenuisti. qua in causa (non modo non negabo sed etiam semper et meminero et praedicabo libenter) usus es quibusdam nobilissimis hominibus fortioribus in me restituendo quam fuerant idem in tenendo. qua in sententia si constare voluissent, suam auctoritatem simul cum salute mea reciperassent. recreati&lt;s&gt; enim boni&lt;s&gt; viri&lt;s&gt; consulatu tuo et constantissimis atque optimis actionibus tuis excitati(s), Cn. Pompeio praesertim ad causam adiuncto, cum etiam Caesar rebus maximis gestis singularibus ornatus et novis honoribus ac iudiciis senatus ad auctoritatem eius ordinis adiungeretur, nulli improbo civi locus ad rem publicam violandam esse potuisset.</p>
<span class="br"></span><span class="lineNumber">15</span><span class="br"></span><p>Sed attende, quaeso, quae sint consecuta. primum illa furia,<a class="footnoteLink" href="#note_LCL205_132_6" id="target_note_LCL205_132_6"><sup>6</sup></a> &lt;ille fur&gt;<a class="footnoteLink" href="#note_LCL205_132_7" id="target_note_LCL205_132_7"><sup>7</sup></a> muliebrium religionum, qui non pluris fecerat Bonam Deam quam tris sorores, impunitatem est illorum sententiis adsecutus qui, cum tribunus pl. poenas a seditioso civi per bonos viros iudicio persequi vellet, exemplum praeclarissimum in posterum vindicandae seditionis de re publica sustulerunt, idemque postea non meum monumentum (non enim illae manubiae meae sed operis locatio mea fuerat), monumentum vero senatus hostili nomine et cruentis inustum litteris esse passi sunt. qui me





</p></section><notes><section class="footnotes"><ul><li class="note" id="note_LCL205_132_6"><a class="footnoteCrossrefLink" href="#target_note_LCL205_132_6" title="Click to highlight in text"><sup class="lineRef">6</sup>illa furta (<span class="italic">Man.</span>: ille fur “Å)</a></li><script type="text/javascript">document.getElementById('note_LCL205_132_6').style.display = "none";</script><li class="note" id="note_LCL205_132_7"><a class="footnoteCrossrefLink" href="#target_note_LCL205_132_7" title="Click to highlight in text"><sup class="lineRef">7</sup>(<span class="italic">SB</span>)</a></li><script type="text/javascript">document.getElementById('note_LCL205_132_7').style.display = "none";</script></ul></section></notes></section>