<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

fuisse, ipsumque virum optimum gratissimumque cognosces. promitto tibi te ex eius amicitia magnam voluptatem <span class="br"></span><span class="lineNumber">3</span><span class="br"></span>esse capturum.</p>
<p>Praeterea a te peto in maiorem modum pro nostra amicitia et pro tuo perpetuo in me studio ut in hac re etiam elabores: Dionysius, servus meus, qui meam bibliothecen multorum nummorum tractavit, cum multos libros surripuisset nec se impune laturum putaret, aufugit. is est in provincia tua. eum et M. Bolanus, familiaris &lt;meus&gt;,<a class="footnoteLink" href="#note_LCL216_276_2" id="target_note_LCL216_276_2"><sup>2</sup></a> et multi alii Naronae viderunt, sed cum se a me manu missum esse diceret, crediderunt. hunc tu si mihi restituendum curaris, non possum dicere quam mihi gratum futurum sit. res ipsa parva, sed animi mei dolor magnus est. ubi sit et quid fieri possit Bolanus te docebit. ego, si hominem per te reciperaro, summo me a te beneficio adfectum arbitrabor.</p>
</section>
<section class="div2">
<section class="opener">
213 (XV.18)
<span class="salute"></span>
</section>
<p class="noindent"><span class="italic">Scr. Romae ex. m. Dec. an. 46</span></p>
<span class="br"></span><span class="lineNumber">1</span><span class="br"></span><p class="noindent">M. CICERO S. D. C. CASSIO</p>
<p>Longior epistula fuisset nisi eo ipso tempore petita esset a me cum iam iretur ad te, longior autem si φλύαρον aliquem habuissem;<a class="footnoteLink" href="#note_LCL216_276_1" id="target_note_LCL216_276_1"><sup>1</sup></a> nam σπουδάζειν sine periculo vix possumus. ‘ridere igitur’ inquies ‘possumus?’ non mehercule facillime; verum tamen aliam aberrationem a molestiis nullam habemus. ‘ubi igitur’ inquies ‘philosophia?’ tua


</p></section><notes><section class="footnotes"><ul><li class="note" id="note_LCL216_276_2"><a class="footnoteCrossrefLink" href="#target_note_LCL216_276_2" title="Click to highlight in text"><sup class="lineRef">2</sup>(<span class="italic">Man</span>.)</a></li><script type="text/javascript">document.getElementById('note_LCL216_276_2').style.display = "none";</script><li class="note" id="note_LCL216_276_1"><a class="footnoteCrossrefLink" href="#target_note_LCL216_276_1" title="Click to highlight in text"><sup class="lineRef">1</sup>-isset (<span class="italic">Lamb</span>.)</a></li><script type="text/javascript">document.getElementById('note_LCL216_276_1').style.display = "none";</script></ul></section></notes></section>