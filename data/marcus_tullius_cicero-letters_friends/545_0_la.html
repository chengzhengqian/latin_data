<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

conspectum propono! videor enim videre ementem te rusticas res, cum vilico loquentem, in lacinia servantem ex mensa secunda semina. sed, quod ad rem pertinet, me tum tibi defuisse aeque ac tu doleo. sed noli dubitare, mi Tiro, quin te sublevaturus sim, si modo Fortuna me, praesertim cum sciam communem nobis emptum esse istum fundum.</p>
<span class="br"></span><span class="lineNumber">8</span><span class="br"></span><p>De mandatis quod tibi curae fuit est mihi gratum. sed peto a te ut quam celerrime mihi librarius mittatur, maxime quidem Graecus. multum enim mihi eripitur operae in exscribendis hypomnematis.</p>
<p>Tu velim in primis cures ut valeas, ut una συμφιλολογεῖν possimus. Antherum<a class="footnoteLink" href="#note_LCL230_130_2" id="target_note_LCL230_130_2"><sup>2</sup></a> tibi commendo.</p>
<p>Vale.</p>
</section>
<section class="div2">
<section class="opener">
338 (XVI.25)
<span class="salute"></span>
</section>
<p class="noindent"><span class="italic">Scr. Athenis fort. autumno an. 44</span></p>
<p class="noindent">CICERO F. TIRONI SUO S.</p>
<p>Etsi iusta et idonea usus es excusatione intermissionis litterarum tuarum, tamen id ne saepius facias rogo. nam etsi de re publica rumoribus et nuntiis certior fio et de sua in me voluntate semper ad me perscribit pater, tamen de quavis minima re scripta a te ad me epistula semper fuit gratissima. qua re, cum in primis tuas desiderem litteras,


</p></section><notes><section class="footnotes"><ul><li class="note" id="note_LCL230_130_2"><a class="footnoteCrossrefLink" href="#target_note_LCL230_130_2" title="Click to highlight in text"><sup class="lineRef">2</sup>anterum H</a></li><script type="text/javascript">document.getElementById('note_LCL230_130_2').style.display = "none";</script></ul></section></notes></section>