<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
Fadium quendam, militem Pompeianum, quia, cum depressus in ludum bis gratis depugnasset, auctor&lt;ar&gt;e<a class="footnoteLink" href="#note_LCL230_360_1" id="target_note_LCL230_360_1"><sup>1</sup></a> sese nolebat et ad populum confugerat, primum Gallos equites immisit in populum (coniecti enim lapides sunt in eum cum abriperetur Fadius), deinde abstractum defodit in ludo et vivum combussit, cum quidem pransus nudis pedibus, tunica soluta, manibus ad tergum reiectis inambularet et illi misero quiritanti ‘c. R. natus sum’ responderet ‘abi nunc, populi fidem implora’; bestiis vero civis Romanos, in iis circulatorem quendam auctionum, notissimum hominem Hispali, quia deformis erat, obiecit. cum huiusce modi portento res mihi fuit.</p>
<span class="br"></span><span class="lineNumber">4</span><span class="br"></span><p>Sed de illo plura coram, nunc, quod praestat, quid me velitis facere constituite. tris legiones firmas habeo, quarum unam, <span class="sc">xxviii</span>, cum ad se initio belli arcessisset Antonius hac pollicitatione, quo die in castra venisset denarios quingenos singulis militibus daturum, in victoria vero eadem praemia quae suis legionibus (quorum quis ullam finem aut modum futurum putavit?), incitatissimam retinui aegre mehercules, nec retinuissem si uno loco habuissem, utpote cum singulae quaedam cohortes seditionem fecerint; reliquas quoque legiones non destitit litteris atque infinitis pollicitationibus incitare. nec vero minus


</p></section><notes><section class="footnotes"><ul><li class="note" id="note_LCL230_360_1"><a class="footnoteCrossrefLink" href="#target_note_LCL230_360_1" title="Click to highlight in text"><sup class="lineRef">1</sup>(<span class="italic">Rut</span>.)</a></li><script type="text/javascript">document.getElementById('note_LCL230_360_1').style.display = "none";</script></ul></section></notes></section>