<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
342 (XI.4)
<span class="salute"></span>
</section>
<p class="noindent"><span class="italic">Scr. in Gallia Cisalpina m. Sept. an. 44</span></p>
<p class="noindent">D. BRUTUS IMP. COS. DESIG. S. D. CICERONI</p>
<span class="br"></span><span class="lineNumber">1</span><span class="br"></span><p>Si de tua in me voluntate dubitarem, multis a te verbis peterem ut dignitatem meam tuerere. sed profecto est ita ut mihi persuasi, me tibi esse curae.</p>
<p>Progressus sum ad Inalpinos cum exercitu, non tam nomen imperatorium captans quam cupiens militibus satis <span class="br"></span><span class="lineNumber">2</span><span class="br"></span>facere firmosque eos ad tuendas nostras res efficere; quod mihi videor consecutus; nam et liberalitatem nostram et animum sunt experti. cum omnium bellicosissimis bellum gessi. multa castella cepi, multa vastavi. non sine causa ad senatum litteras misi. adiuva nos tua sententia; quod cum facies, ex magna parte communi commodo inservieris.</p>
</section>
<section class="div2">
<section class="opener">
343 (XI.6)
<span class="salute"></span>
</section>
<p class="noindent"><span class="italic">Scr. Romae c. ex. m. Sept. an. 44</span></p>
<p class="noindent">M. CICERO S. D. D. BRUTO IMP. COS. DESIG.</p>
<p>Lupus noster cum Romam sexto die Mutina venisset, postridie me mane convenit; tua mihi mandata diligentissime exposuit et litteras reddidit. quod mihi tuam dignitaÂ­tem
</p></section><notes></notes></section>