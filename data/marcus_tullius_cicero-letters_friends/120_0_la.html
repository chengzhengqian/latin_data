<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
ex eodem Phania cognoscere, tamen videntur etiam aliquae meae partes. sic enim tibi persuade, carissimum te mihi esse cum propter multas suavitates ingeni, offici, humanitatis tuae tum quod ex tuis litteris et ex multorum sermonibus intellego omnia quae a me profecta sunt in te tibi accidisse gratissima. quod cum ita sit, perficiam profecto ut longi temporis usuram, qua caruimus intermissa nostra consuetudine, et gratia et crebritate et magnitudine officiorum meorum sarciam, idque me, quoniam tu ita vis, puto non invita Minerva esse facturum. quam quidem ego si forte de tuis sumpsero, non solum Πoλιάδα<a class="footnoteLink" href="#note_LCL205_274_1" id="target_note_LCL205_274_1"><sup>1</sup></a> sed etiam ʼAππιάδα nominabo.</p>
<span class="br"></span><span class="lineNumber">2</span><span class="br"></span><p>Cilix, libertus tuus, antea mihi minus fuit notus; sed ut mihi reddidit a te litteras plenas et amoris et offici, mirifice ipse suo sermone subsecutus est humanitatem litterarum tuarum. iucunda mihi eius oratio fuit cum de animo tuo, de sermonibus quos de me haberes cottidie, mihi narraret. quid quaeris? biduo factus est mihi familiaris, ita tamen ut Phaniam valde sim desideraturus. quem cum Romam remittes, quod, ut putabamus, celeriter eras facturus, omnibus ei de rebus quas agi, quas curari a me voles mandata des velim.</p>
</section><notes><section class="footnotes"><ul><li class="note" id="note_LCL205_274_1"><a class="footnoteCrossrefLink" href="#target_note_LCL205_274_1" title="Click to highlight in text"><sup class="lineRef">1</sup>πoλλδα (<span class="italic">?) (SB</span>)</a></li><script type="text/javascript">document.getElementById('note_LCL205_274_1').style.display = "none";</script></ul></section></notes></section>