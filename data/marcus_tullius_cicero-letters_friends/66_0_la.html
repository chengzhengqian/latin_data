<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<span class="br"></span><span class="lineNumber">10</span><span class="br"></span><p>His de rebus quid acturus sis, si tibi non est molestum, rescribas mihi velim. si enim suscipis causam, conficiam commentarios rerum omnium; sin autem differs me in tempus aliud, coram tecum loquar. tu interea non cessabis et ea quae habes instituta perpolies nosque diliges.</p>
</section>
<section class="div2">
<section class="opener">
23 (V.17)
<span class="salute"></span>
</section>
<p class="noindent"><span class="italic">Scr. Romae an.</span>, <span class="italic">ut vid.</span>, <span class="italic">56</span></p>
<p class="noindent">M. CICERO S. D. P. SITTIO P. F.</p>
<span class="br"></span><span class="lineNumber">1</span><span class="br"></span><p>Non oblivione amicitiae nostrae neque intermissione consuetudinis meae superioribus temporibus ad te nullas litteras misi, sed quod priora tempora in ruinis rei publicae nostrisque iacuerunt, posteriora autem me a scribendo tuis iniustissimis atque acerbissimis incommodis retardarunt. cum vero et intervallum iam satis longum fuisset et tuam virtutem animique magnitudinem diligentius essem mecum recordatus, non putavi esse alienum institutis meis haec ad te scribere.</p>
<span class="br"></span><span class="lineNumber">2</span><span class="br"></span><p>Ego te, P. Sitti, et primis temporibus illis quibus in invidiam absens et in crimen vocabare defendi et, cum in tui familiarissimi iudicio ac periculo tuum crimen coniungeretur, ut potui accuratissime te tuamque causam tutatus sum et proxime recenti adventu meo, cum rem aliter institutam offendissem ac mihi placuisset si adfuissem, tamen nulla re saluti tuae defui; cumque eo tempore invidia anÂ­nonae,


</p></section><notes></notes></section>