<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
379 (X.9)
<span class="salute"></span>
</section>
<p class="noindent"><span class="italic">Scr. in Gallia Narbonensi c. <span class="sc">v</span> Kal. Mai. an. 43</span></p>
<p class="noindent">PLANCUS CICERONI S.</p>
<span class="br"></span><span class="lineNumber">1</span><span class="br"></span><p>Nihil me tibi temere aut te ceteris de me frustra recepisse laetor. certe hoc maius habes testimonium amoris mei quo<a class="footnoteLink" href="#note_LCL230_252_1" id="target_note_LCL230_252_1"><sup>1</sup></a> maturius tibi quam ceteris consilia mea volui esse nota. in dies vero meritorum meorum fieri accessiones pervidere te spero, cogniturum magis recipio.</p>
<span class="br"></span><span class="lineNumber">2</span><span class="br"></span><p>Quod ad me attinet, mi Cicero (ita ab imminentibus malis res publica me adiuvante liberetur!), sic honores praemiaque vestra suspicio, conferenda certe cum immortalitate, ut sine iis nihil de meo studio perseverantiaque sim remissurus. nisi in multitudine optimorum civium impetus animi mei fuerit singularis et opera praecipua, nihil ad meam dignitatem accedere volo suffragatione vestra. concupisco autem nihil mihi, contra quod ipse pugno; et temporis et rei te moderatorem facile patior esse. nihil aut sero aut exigue a patria civi tributum potest videri.</p>
<p>Exercitum a. d. <span class="sc">vi</span> Kal. Mai. Rhodanum traieci magnis itineribus, Vienna&lt;m&gt; equites mille<a class="footnoteLink" href="#note_LCL230_252_2" id="target_note_LCL230_252_2"><sup>2</sup></a> via breviore praemisi. ipse, si ab Lepido non impediar, celeritate satis faciam. si autem is<a class="footnoteLink" href="#note_LCL230_252_3" id="target_note_LCL230_252_3"><sup>3</sup></a> itineri meo se opposuerit, ad tempus consilium capiam. copias adduco et numero et genere et fidelitate





</p></section><notes><section class="footnotes"><ul><li class="note" id="note_LCL230_252_1"><a class="footnoteCrossrefLink" href="#target_note_LCL230_252_1" title="Click to highlight in text"><sup class="lineRef">1</sup>quod <span class="italic">coni. SB</span></a></li><script type="text/javascript">document.getElementById('note_LCL230_252_1').style.display = "none";</script><li class="note" id="note_LCL230_252_2"><a class="footnoteCrossrefLink" href="#target_note_LCL230_252_2" title="Click to highlight in text"><sup class="lineRef">2</sup>equitum <span class="sc">iii</span> milia <span class="italic">Wes.</span></a></li><script type="text/javascript">document.getElementById('note_LCL230_252_2').style.display = "none";</script><li class="note" id="note_LCL230_252_3"><a class="footnoteCrossrefLink" href="#target_note_LCL230_252_3" title="Click to highlight in text"><sup class="lineRef">3</sup>in (<span class="italic">R. Klotz</span>)</a></li><script type="text/javascript">document.getElementById('note_LCL230_252_3').style.display = "none";</script></ul></section></notes></section>