<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p>Sum enim χρήσει μὲν tuus, κτήσει δὲ Attici nostri. ergo fructus est tuus, mancipium illius; quod quidem si inter senes comptionalis<a class="footnoteLink" href="#note_LCL216_446_2" id="target_note_LCL216_446_2"><sup>2</sup></a> venale proscripserit, egerit non multum. at illa nostra praedicatio quanti est, nos quod simus, quod habeamus, quod homines existimemur, id omne abs te habere! qua re, Cicero mi, persevera constanter nos conservare et Sulpici successori nos de meliore nota commenda, quo facilius tuis praeceptis obtemperare possimus teque ad ver libentes videre et nostra refigere deportareque tuto possimus.</p>
<span class="br"></span><span class="lineNumber">2</span><span class="br"></span><p>Sed, amice magne, noli hanc epistulam Attico ostendere. sine eum errare et putare me virum bonum esse nec solere duo parietes de eadem fidelia dealbare.</p>
<p>Ergo, patrone mi, bene vale Tironemque meum saluta nostris verbis.</p>
<p>Data a.d. <span class="sc">iiii</span> Kal. Nov.</p>
</section>
<section class="div2">
<section class="opener">
265 (VII.30)
<span class="salute"></span>
</section>
<p class="noindent"><span class="italic">Scr. Romae in. an. 44</span></p>
<p class="noindent">CICERO CURIO S. D.</p>
<span class="br"></span><span class="lineNumber">1</span><span class="br"></span><p>Ego vero iam te nec hortor nec rogo ut domum redeas; quin hinc ipse evolare cupio et aliquo pervenire</p>
<blockquote><p>
<span class="line indent1">ubi nec Pelopidarum nomen nec facta audiam.</span><span class="linebreak"></span>
</p></blockquote>
<p class="noindent">incredibile est quam turpiter mihi facere videar qui his re­bus


</p></section><notes><section class="footnotes"><ul><li class="note" id="note_LCL216_446_2"><a class="footnoteCrossrefLink" href="#target_note_LCL216_446_2" title="Click to highlight in text"><sup class="lineRef">2</sup>coempt- <span class="italic">Vict.</span></a></li><script type="text/javascript">document.getElementById('note_LCL216_446_2').style.display = "none";</script></ul></section></notes></section>