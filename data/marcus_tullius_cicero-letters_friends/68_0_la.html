<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
nos ceterique qui te non ex fortuna sed ex virtute tua pendimus semperque pendemus et maxime animi<a class="footnoteLink" href="#note_LCL205_170_2" id="target_note_LCL205_170_2"><sup>2</sup></a> tui conscientia,<a class="footnoteLink" href="#note_LCL205_170_3" id="target_note_LCL205_170_3"><sup>3</sup></a> cum tibi nihil merito accidisse reputabis et illud adiunges, homines sapientis turpitudine, non casu, et delicto suo, non aliorum iniuria, commoveri.</p>
<p>Ego et memoria nostrae veteris amicitiae et virtute atque observantia fili tui monitus nullo loco deero neque ad consolandam neque ad levandam fortunam tuam. tu si quid ad me forte scripseris, perficiam ne te frustra scripsisse arbitrere.</p>
</section>
<section class="div2">
<section class="opener">
24 (VII.1)
<span class="salute"></span>
</section>
<p class="noindent"><span class="italic">Scr. Romae c. m. Sept. an. 55</span></p>
<p class="noindent">M. CICERO S. D. M. MARIO</p>
<span class="br"></span><span class="lineNumber">1</span><span class="br"></span><p>Si te dolor aliqui corporis aut infirmitas valetudinis tuae tenuit quo minus ad ludos venires, Fortunae magis tribuo quam sapientiae tuae; sin haec quae ceteri mirantur contemnenda duxisti et, cum per valetudinem posses, venire tamen noluisti, utrumque laetor, et sine dolore corporis te fuisse et animo valuisse, cum ea quae sine causa mirantur alii neglexeris, modo ut tibi constiterit fructus oti tui; quo quidem tibi perfrui mirifice licuit cum esses in ista



</p></section><notes><section class="footnotes"><ul><li class="note" id="note_LCL205_170_2"><a class="footnoteCrossrefLink" href="#target_note_LCL205_170_2" title="Click to highlight in text"><sup class="lineRef">2</sup>amici (<span class="italic">Man</span>.)</a></li><script type="text/javascript">document.getElementById('note_LCL205_170_2').style.display = "none";</script><li class="note" id="note_LCL205_170_3"><a class="footnoteCrossrefLink" href="#target_note_LCL205_170_3" title="Click to highlight in text"><sup class="lineRef">3</sup>conscienti(a)e (<span class="italic">Rut</span>.)</a></li><script type="text/javascript">document.getElementById('note_LCL205_170_3').style.display = "none";</script></ul></section></notes></section>