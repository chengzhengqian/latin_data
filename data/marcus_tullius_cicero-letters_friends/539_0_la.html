<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
tui. eum librum tibi misi Regio, scriptum quam planissime res illa scribi potuit. sin tibi quaedam videbuntur obscuriora, cogitare debebis nullam artem litteris sine interprete et sine aliqua exercitatione percipi posse. non longe abieris: num ius civile vestrum ex libris cognosci potest? qui quamquam plurimi sunt, doctorem tamen usumque desiderant. quamquam tu, si attente leges, si saepius, per te omnia consequere ut recte<a class="footnoteLink" href="#note_LCL230_118_1" id="target_note_LCL230_118_1"><sup>1</sup></a> intellegas; ut vero etiam ipsi tibi loci proposita quaestione occurrant exercitatione consequere. in qua quidem nos te continebimus, si et salvi redierimus et salva ista offenderimus.</p>
<p><span class="sc">v</span> Kal. Sext. Regio.</p>
</section>
<section class="div2">
<section class="opener">
335 (XI.29)
<span class="salute"></span>
</section>
<p class="noindent"><span class="italic">Scr. fort. Anagniae in. m. Quint. an. 44</span></p>
<p class="noindent">CICERO OPPIO S. D.</p>
<span class="br"></span><span class="lineNumber">1</span><span class="br"></span><p>Dubitanti mihi, quod scit Atticus noster, de hoc toto consilio profectionis, quod in utramque partem in mentem multa veniebant, magnum pondus accessit ad tollendam dubitationem iudicium et consilium tuum. nam et scripsisti aperte quid tibi videretur et Atticus ad me sermonem tuum pertulit. semper iudicavi in te et in capiendo consilio prudentiam summam esse et in dando fidem, maximeque sum expertus cum initio civilis belli per litteras te consu­luissem


</p></section><notes><section class="footnotes"><ul><li class="note" id="note_LCL230_118_1"><a class="footnoteCrossrefLink" href="#target_note_LCL230_118_1" title="Click to highlight in text"><sup class="lineRef">1</sup>certe et (<span class="italic">K. Müller</span>)</a></li><script type="text/javascript">document.getElementById('note_LCL230_118_1').style.display = "none";</script></ul></section></notes></section>