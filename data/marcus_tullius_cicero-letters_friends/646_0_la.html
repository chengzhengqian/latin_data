<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
Dolabella inierunt, faciam vos certiores. de quibus, si vobis videbitur, si, ut meriti sunt, graviter constitueritis nosque vestra auctoritate firmaveritis, facilius et reliqua exigere vectigalia et exacta servare poterimus. interea quo commodius vectigalia tueri provinciamque ab iniuria defendere possim, praesidium voluntarium necessariumque comparavi.</p>
<span class="br"></span><span class="lineNumber">7</span><span class="br"></span><p>His litteris scriptis milites circiter <span class="sc">xxx</span>, quos Dolabella ex Asia conscripserat, ex<a class="footnoteLink" href="#note_LCL230_332_7" id="target_note_LCL230_332_7"><sup>7</sup></a> Syria fugientes in Pamphyliam venerunt. hi nuntiaverunt Dolabellam Antiocheam quae in Syria est venisse, non receptum conatum esse aliquotiens vi introire; repulsum semper esse cum magno suo detrimento; itaque <span class="sc">dc</span> circiter amissis, aegris relictis, noctu Antiochea profugisse Laodiceam versus; ea nocte omnis fere Asiaticos milites ab eo discessisse; ex his ad octingentos Antiocheam redisse et se iis tradidisse qui a Cassio relicti urbi illi praeerant, ceteros per &lt;A&gt;manum in Ciliciam descendisse, quo ex numero se quoque esse dicebant; Cassium autem cum suis omnibus copiis nuntiatum esse quadridui iter Laodicea afuisse tum cum Dolabella eo tenderet.</p>
<p>Quam ob rem opinione celerius confido sceleratissimum latronem poenas daturum.</p>
<p><span class="sc">iiii</span> Non. Iun. Pergae.</p>
</section><notes><section class="footnotes"><ul><li class="note" id="note_LCL230_332_7"><a class="footnoteCrossrefLink" href="#target_note_LCL230_332_7" title="Click to highlight in text"><sup class="lineRef">7</sup>et (<span class="italic">Benedict</span>)</a></li><script type="text/javascript">document.getElementById('note_LCL230_332_7').style.display = "none";</script></ul></section></notes></section>