<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
317 (XIII.15)
<span class="salute"></span>
</section>
<p class="noindent"><span class="italic">Scr. in Tusculano (?) m. Mai. vel Iun. an. 45 (?</span>)</p>
<p class="noindent">CICERO CAESARI IMP. S.</p>
<p>&lt;P.&gt;<a class="footnoteLink" href="#note_LCL230_70_1" id="target_note_LCL230_70_1"><sup>1</sup></a> Precilium tibi commendo unice, tui necessari, mei familiarissimi, viri optimi, filium. quem cum adulescentem ipsum propter eius modestiam, humanitatem, animum et amorem erga me singularem mirifice diligo tum patrem eius re doctus intellexi et didici mihi fuisse semper amicissimum. em hic ille<a class="footnoteLink" href="#note_LCL230_70_2" id="target_note_LCL230_70_2"><sup>2</sup></a> est de illis maxime qui irridere atque obiurgare me solitus est quod me non tecum, praesertim cum abs te honorificentissime invitarer, coniungerem.</p>
<blockquote><p>
<span class="line indent1">ἀλλ’ ἐμὸν oὔ πoτε θυμὸν ἐνὶ στήθσσιν ἔπειθεν.</span><span class="linebreak"></span>
</p></blockquote>
<p class="noindent">audiebam enim nostros proceres clamitantis</p>
<blockquote><p>
<span class="line indent1">ἄλκιμoς ἔσσ’, ἴνα τίς σε καὶ ὀψιγόνων εὖ εἴπῃ.</span><span class="linebreak"></span>
<span class="line indent1">ὣς φάτo, τὸν δ’ ἄχεoς νεφέλη ἐκάλυψε μέλαινα.</span><span class="linebreak"></span>
</p></blockquote>
<p class="noindent">Sed tamen idem me consolatur etiam. hominem &lt;enim&gt;<a class="footnoteLink" href="#note_LCL230_70_3" id="target_note_LCL230_70_3"><sup>3</sup></a> perustum etiamnum gloria volunt incendere atque ita loquuntur:</p>
<blockquote><p>
<span class="line indent1">μὴ μὰν ἀσπoυδί γε καὶ ἀkλειῶς ἀπoλoίμην,</span><span class="linebreak"></span>
<span class="line indent1">ἀλλὰ μέγα ῥέξας τι καὶ ἐσσoμένoισι πυθέσθαι.</span><span class="linebreak"></span>
</p></blockquote>
<p class="noindent">sed me minus iam movent, ut vides. itaque ab Homeri magniloquentia confero me ad vera praecepta Eὐριπίδoυ:</p>
</section><notes><section class="footnotes"><ul><li class="note" id="note_LCL230_70_1"><a class="footnoteCrossrefLink" href="#target_note_LCL230_70_1" title="Click to highlight in text"><sup class="lineRef">1</sup>(<span class="italic">Kleyn*</span>)</a></li><script type="text/javascript">document.getElementById('note_LCL230_70_1').style.display = "none";</script><li class="note" id="note_LCL230_70_2"><a class="footnoteCrossrefLink" href="#target_note_LCL230_70_2" title="Click to highlight in text"><sup class="lineRef">2</sup>hic <span class="italic">vel</span> ille <span class="italic">delendum coni. SB</span></a></li><script type="text/javascript">document.getElementById('note_LCL230_70_2').style.display = "none";</script><li class="note" id="note_LCL230_70_3"><a class="footnoteCrossrefLink" href="#target_note_LCL230_70_3" title="Click to highlight in text"><sup class="lineRef">3</sup>(<span class="italic">SB</span>)</a></li><script type="text/javascript">document.getElementById('note_LCL230_70_3').style.display = "none";</script></ul></section></notes></section>