<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
15 (I.5a)
<span class="salute"></span>
</section>
<p class="noindent"><span class="italic">Scr. Romae c. Non. Febr. an. 56</span></p>
<p class="noindent">&lt;M. CICERO S. D. P. LENTULO PRO COS. &gt;</p>
<span class="br"></span><span class="lineNumber">1</span><span class="br"></span><p>Tametsi mihi nihil fuit optatius quam ut primum abs te ipso, deinde a ceteris omnibus quam gratissimus erga te esse cognoscerer, tamen adficior summo dolore eius modi tempora post tuam profectionem consecuta esse ut et meam et ceterorum erga te fidem et benevolentiam absens experirere. te videre et sentire eandem fidem esse hominum in tua dignitate quam ego in mea salute sum expertus <span class="br"></span><span class="lineNumber">2</span><span class="br"></span>ex tuis litteris intellexi. nos cum maxime consilio, studio, labore, gratia de causa regia niteremur, subito exorta est nefaria Catonis promulgatio quae nostra studia impediret et animos a minore cura ad summum timorem traduceret. sed tamen, in eius &lt;modi&gt; perturbatione rerum quamquam omnia sunt metuenda, nihil magis quam perfidiam timemus; et Catoni quidem, quoquo modo se res habet, profecto resistemus.<a class="footnoteLink" href="#note_LCL205_92_1" id="target_note_LCL205_92_1"><sup>1</sup></a></p>
<span class="br"></span><span class="lineNumber">3</span><span class="br"></span><p>De Alexandrina re causaque regia tantum habeo polliceri, me tibi absenti tuisque praesentibus cumulate satis facturum. sed vereor ne aut eripiatur causa regia nobis aut deseratur; quorum utrum minus velim, non facile possum existimare. sed, si res coget, est quiddam tertium, quod neque Selicio nec mihi displicebat, ut neque iacere re[ge]m pateremur nec nobis repugnantibus ad eum deferri ad quem prope iam delata existimatur. a nobis agenÂ­tur


</p></section><notes><section class="footnotes"><ul><li class="note" id="note_LCL205_92_1"><a class="footnoteCrossrefLink" href="#target_note_LCL205_92_1" title="Click to highlight in text"><sup class="lineRef">1</sup>resistimus</a></li><script type="text/javascript">document.getElementById('note_LCL205_92_1').style.display = "none";</script></ul></section></notes></section>