<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<span class="br"></span><span class="lineNumber">3</span><span class="br"></span><p>L. Valerium iureconsultum valde tibi commendo, sed ita etiam si non est iure consultus; melius enim ei cavere volo quam ipse aliis solet. valde hominem diligo; est ex meis domesticis atque intimis familiaribus. omnino tibi agit gratias, sed idem scribit meas litteras maximum apud te pondus habituras. id eum ne fallat etiam atque etiam rogo.</p>
</section>
<section class="div2">
<section class="opener">
65 (III.2)
<span class="salute"></span>
</section>
<p class="noindent"><span class="italic">Scr. ad urbem m. Febr. vel Mart. an. 51</span></p>
<p class="noindent">M. CICERO PRO COS. S. D. APPIO PULCHRO IMP.</p>
<span class="br"></span><span class="lineNumber">1</span><span class="br"></span><p>Cum et contra voluntatem meam et praeter opinionem accidisset ut mihi cum imperio in provinciam proficisci necesse esset, in multis et variis molestiis cogitationibusque meis haec una consolatio occurrebat, quod neque tibi amicior quam ego sum quisquam posset succedere neque ego ab ullo provinciam accipere qui mallet eam quam maxime mihi aptam explicatamque tradere. quod si tu quoque eandem de mea voluntate erga te spem habes, ea te profecto numquam fallet. a te maximo opere pro nostra summa coniunctione tuaque singulari humanitate etiam atque etiam quaeso et peto ut quibuscumque rebus poteris



</p></section><notes></notes></section>