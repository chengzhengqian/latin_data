<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
meorum, ut scribis, fulmina? tum insanires si consequi non posses; cum vero etiam vincas, me prius irrideas quam te oportet. qua re nihil tibi opus est illud a Trabea, sed potius ἀπóτευγμα meum. verum tamen quid tibi ego videor in epistulis? nonne plebeio sermone agere tecum? nec enim semper eodem modo. quid enim simile habet epistula aut iudicio aut contioni? quin ipsa iudicia non solemus omnia tractare uno modo. privatas causas et eas tenuis agimus subtilius, capitis aut famae scilicet ornatius. epistulas vero cottidianis verbis texere solemus.</p>
<span class="br"></span><span class="lineNumber">2</span><span class="br"></span><p>Sed tamen, mi Paete, qui tibi venit in mentem negare Papirium quemquam umquam nisi plebeium fuisse? fuerunt enim patricii minorum gentium, quorum princeps L. Papirius Mugillanus, qui censor cum L. Sempronio Atratino fuit, cum ante consul<a class="footnoteLink" href="#note_LCL216_186_1" id="target_note_LCL216_186_1"><sup>1</sup></a> cum eodem fuisset, annis post Romam conditam <span class="sc">cccxii</span>; sed tum Papisii dicebamini. post hunc <span class="sc">xiii</span> fuerunt<a class="footnoteLink" href="#note_LCL216_186_2" id="target_note_LCL216_186_2"><sup>2</sup></a> sella curuli ante L. Papirium Crassum, qui primum Papi&lt;s&gt;ius est vocari desitus. is dictator cum L. Papirio Cursore magistro equitum factus est annis post Romam conditam <span class="sc">ccccxv</span>, et quadriennio post consul cum K.<a class="footnoteLink" href="#note_LCL216_186_3" id="target_note_LCL216_186_3"><sup>3</sup></a> Duilio. hunc secutus est Cursor, homo valde





</p></section><notes><section class="footnotes"><ul><li class="note" id="note_LCL216_186_1"><a class="footnoteCrossrefLink" href="#target_note_LCL216_186_1" title="Click to highlight in text"><sup class="lineRef">1</sup>consul … censor (<span class="italic">Man</span>.)</a></li><script type="text/javascript">document.getElementById('note_LCL216_186_1').style.display = "none";</script><li class="note" id="note_LCL216_186_2"><a class="footnoteCrossrefLink" href="#target_note_LCL216_186_2" title="Click to highlight in text"><sup class="lineRef">2</sup>sederunt &lt;in&gt; (<span class="italic">sed</span> in <span class="italic">praeter necessitatem</span>) <span class="italic">Wes.</span></a></li><script type="text/javascript">document.getElementById('note_LCL216_186_2').style.display = "none";</script><li class="note" id="note_LCL216_186_3"><a class="footnoteCrossrefLink" href="#target_note_LCL216_186_3" title="Click to highlight in text"><sup class="lineRef">3</sup>c.</a></li><script type="text/javascript">document.getElementById('note_LCL216_186_3').style.display = "none";</script></ul></section></notes></section>