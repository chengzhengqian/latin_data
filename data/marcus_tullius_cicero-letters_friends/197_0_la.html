<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
necesse est accedit eo clarius id periculum apparet. propositum hoc est de quo qui rerum potiuntur sunt dimicaturi, quod Cn. Pompeius constituit non pati C. Caesarem consulem aliter fieri nisi exercitum et provincias tradiderit, Caesari autem persuasum est se salvum esse non posse &lt;si&gt; ab exercitu recesserit; fert illam tamen condicionem, ut ambo exercitus tradant. sic illi amores et &lt;in&gt;vidiosa coniunctio non ad occultam recidit obtrectationem sed ad bellum se eru&lt;m&gt;pit. neque mearum rerum quid consili capiam reperio; quod non dubito quin te quoque haec deliberatio sit pertubatur&lt;a&gt;. nam mihi cum hominibus his et gratia et necessitudines;<a class="footnoteLink" href="#note_LCL205_428_3" id="target_note_LCL205_428_3"><sup>3</sup></a> [cum]<a class="footnoteLink" href="#note_LCL205_428_4" id="target_note_LCL205_428_4"><sup>4</sup></a> causam illam &lt;amo&gt;<a class="footnoteLink" href="#note_LCL205_428_5" id="target_note_LCL205_428_5"><sup>5</sup></a> unde homines odi.</p>
<span class="br"></span><span class="lineNumber">3</span><span class="br"></span><p>Illud te non arbitror fugere, quin homines in dissensione domestica debeant, quam diu civiliter sine armis certetur, honestiorem sequi partem; ubi ad bellum et castra ventum sit, firmiorem, et id melius statuere quod tutius sit. in hac discordia video Cn. Pompeium senatum quique res iudicant secum habiturum, ad Caesarem omnis qui cum timore aut mala spe vivant accessuros; exercitum conferendum non esse. omnino satis &lt;s&gt;pati est<a class="footnoteLink" href="#note_LCL205_428_6" id="target_note_LCL205_428_6"><sup>6</sup></a> ad considerandas utri&lt;u&gt;sque copias et [eligendas utriusque copias et] eligendam partem.</p>
<span class="br"></span><span class="lineNumber">4</span><span class="br"></span><p>Prope oblitus sum quo&lt;d&gt; maxime fuit scribendum. scis Appium censorem hic ostenta facere, de signis et tabulis, de agri modo, de aere alieno acerrime agere? persuasum est ei censuram lomentum aut nitrum esse. errare mihi videtur; nam sordis eluere vult, venas sibi omnis et




</p></section><notes><section class="footnotes"><ul><li class="note" id="note_LCL205_428_3"><a class="footnoteCrossrefLink" href="#target_note_LCL205_428_3" title="Click to highlight in text"><sup class="lineRef">3</sup>necessitudinem (<span class="italic">Madvig</span>)</a></li><script type="text/javascript">document.getElementById('note_LCL205_428_3').style.display = "none";</script><li class="note" id="note_LCL205_428_4"><a class="footnoteCrossrefLink" href="#target_note_LCL205_428_4" title="Click to highlight in text"><sup class="lineRef">4</sup>(<span class="italic">Wes</span>.)</a></li><script type="text/javascript">document.getElementById('note_LCL205_428_4').style.display = "none";</script><li class="note" id="note_LCL205_428_5"><a class="footnoteCrossrefLink" href="#target_note_LCL205_428_5" title="Click to highlight in text"><sup class="lineRef">5</sup>(<span class="italic">Madvig</span>)</a></li><script type="text/javascript">document.getElementById('note_LCL205_428_5').style.display = "none";</script><li class="note" id="note_LCL205_428_6"><a class="footnoteCrossrefLink" href="#target_note_LCL205_428_6" title="Click to highlight in text"><sup class="lineRef">6</sup>pati sit (<span class="italic">Or</span>.)</a></li><script type="text/javascript">document.getElementById('note_LCL205_428_6').style.display = "none";</script></ul></section></notes></section>