<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
atque haec omnia quae habent speciem gloriae collectam inanissimis splendoris insignibus contemne; brevia, fucata, caduca existima. verum decus in virtute positum est, quae maxime illustratur magnis in rem publicam meritis. eam facultatem habes maximam; quam quoniam complexus es, tene. perfice ut ne minus res publica tibi quam tu rei publicae debeas. me tuae dignitatis non modo fautorem sed etiam amplificatorem cognosces. id cum rei publicae, quae mihi vita est mea carior, tum nostrae necessitudini debere me iudico. atque in his curis quas contuli ad dignitatem tuam cepi magnam voluptatem quod bene cognitam mihi T. Munati prudentiam et fidem magis etiam perspexi in eius incredibili erga te benevolentia et diligentia.</p>
<p><span class="sc">iii</span> Id. Apr.</p>
</section>
<section class="div2">
<section class="opener">
378 (X.30)
<span class="salute"></span>
</section>
<p class="noindent"><span class="italic">Scr. in castris ad Mutinam a. d. <span class="sc">xvii</span> Kal. Mai. an. 43</span></p>
<p class="noindent">GALBA CICERONI S.</p>
<span class="br"></span><span class="lineNumber">1</span><span class="br"></span><p>A. d. <span class="sc">xvii</span>(<span class="sc">i</span>)<a class="footnoteLink" href="#note_LCL230_246_1" id="target_note_LCL230_246_1"><sup>1</sup></a> Kal. Mai., quo die Pansa in castris Hirti erat futurus, cum quo ego eram (nam ei obviam processeram millia passus centum quo maturius veniret), Antonius legiones eduxit duas, secundam et quintam tricesimam, et cohortis praetorias duas, unam suam, alteram Silani, evocatorum


</p></section><notes><section class="footnotes"><ul><li class="note" id="note_LCL230_246_1"><a class="footnoteCrossrefLink" href="#target_note_LCL230_246_1" title="Click to highlight in text"><sup class="lineRef">1</sup>(<span class="italic">Ruete</span>)</a></li><script type="text/javascript">document.getElementById('note_LCL230_246_1').style.display = "none";</script></ul></section></notes></section>