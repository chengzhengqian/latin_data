<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
videatis velim quo modo satis fiat ei cui scitis me satis fieri velle. quod nostra tibi gratias agit, id ego non miror, te mereri ut ea tibi merito tuo gratias agere possit. Pollicem, si adhuc non est profectus, quam primum fac extrudas.</p>
<p>Cura ut valeas.</p>
<p>Id. Quint.</p>
</section>
<section class="div2">
<section class="opener">
159 (XIV.12)
<span class="salute"></span>
</section>
<p class="noindent"><span class="italic">Scr. Bundisii prid. Non. Nov. an. 48</span></p>
<p class="noindent">TULLIUS TERENTIAE SUAE S. D.</p>
<p>Quod nos in Italiam salvos venisse gaudes, perpetuo gaudeas velim. sed perturbati dolore animi magnisque &lt;meorum&gt;<a class="footnoteLink" href="#note_LCL216_124_1" id="target_note_LCL216_124_1"><sup>1</sup></a> iniuriis metuo ne id consili ceperimus quod non facile explicare possimus. qua re, quantum potes, adiuva; quid autem possis mihi in mentem non venit. in viam quod te des hoc tempore nihil est. et longum est iter et non tutum; et non video quid prodesse possis si veneris.</p>
<p>Vale.</p>
<p>D. prid. Non. Nov. Brundisio.</p>
</section><notes><section class="footnotes"><ul><li class="note" id="note_LCL216_124_1"><a class="footnoteCrossrefLink" href="#target_note_LCL216_124_1" title="Click to highlight in text"><sup class="lineRef">1</sup>(<span class="italic">SB</span>)</a></li><script type="text/javascript">document.getElementById('note_LCL216_124_1').style.display = "none";</script></ul></section></notes></section>