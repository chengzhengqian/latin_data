<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
dixit Tratorius. de P. Luccio nihil tibi concedo quo studiosior eius sis quam ego sum; est enim nobis necessarius. sed a magistris cum contenderem de proferendo die, probarunt mihi sese quo minus id facerent et compromisso et iure iurando impediri. qua re veniendum arbitror Luccio. quamquam, si meis litteris obtemperavit, cum tu haec leges illum Romae esse oportebit.</p>
<span class="br"></span><span class="lineNumber">6</span><span class="br"></span><p>Ceteris de rebus maximeque de pecunia, cum Pansae mortem ignorares, scripsisti quae per nos ab eo consequi te posse arbitrarere. quae te non fefellissent si viveret; nam te diligebat. post mortem autem eius quid fieri posset non videbamus.</p>
<span class="br"></span><span class="lineNumber">7</span><span class="br"></span><p>De Venuleio, Latino,<a class="footnoteLink" href="#note_LCL230_368_3" id="target_note_LCL230_368_3"><sup>3</sup></a> Horatio valde laudo. illud non nimium probo, quod scribis, quo illi animo aequiore ferrent, te tuis etiam legatis lictores ademisse (honore enim<a class="footnoteLink" href="#note_LCL230_368_4" id="target_note_LCL230_368_4"><sup>4</sup></a> cum ignominia dignis non erant comparandi), eosque, ex senatus consulto si non decedunt, cogendos ut decedant existimo.</p>
<p>Haec fere ad eas litteras quas eodem exemplo binas accepi. de reliquo velim tibi persuadeas non esse mihi meam dignitatem tua cariorem.</p>
</section><notes><section class="footnotes"><ul><li class="note" id="note_LCL230_368_3"><a class="footnoteCrossrefLink" href="#target_note_LCL230_368_3" title="Click to highlight in text"><sup class="lineRef">3</sup>Latinio <span class="italic">coni. SB</span></a></li><script type="text/javascript">document.getElementById('note_LCL230_368_3').style.display = "none";</script><li class="note" id="note_LCL230_368_4"><a class="footnoteCrossrefLink" href="#target_note_LCL230_368_4" title="Click to highlight in text"><sup class="lineRef">4</sup>enim &lt;digni&gt; <span class="italic">Man</span></a></li><script type="text/javascript">document.getElementById('note_LCL230_368_4').style.display = "none";</script></ul></section></notes></section>