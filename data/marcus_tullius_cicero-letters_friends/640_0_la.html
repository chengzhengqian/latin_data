<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
quocumque tempore occasionem habueris, et in senatu et ceteris rebus laudi nostrae suffragere. quoniam consulibus decreta est Asia et permissum est iis ut, dum ipsi venirent, darent negotium qui Asiam obtinea[n]t, rogo te petas ab iis ut hanc dignitatem potissimum nobis tribuant et mihi dent negotium ut Asiam obtineam dum ipsorum alter uter venit;<a class="footnoteLink" href="#note_LCL230_320_4" id="target_note_LCL230_320_4"><sup>4</sup></a> nam quod hoc properent in magistratu venire aut exercitum mittere causam non habent. Dolabella enim in Syria est et, ut tu divina tua mente prospexisti et praedicasti, dum isti veniunt, Cassius eum opprimet. exclusus enim ab Antiochea Dolabella et in oppugnando male acceptus, nulla alia confisus urbe, Laodiceam, quae est in Syria ad mare, se contulit. ibi spero celeriter eum poenas daturum. nam neque quo refugiat habet neque diutius ibi poterit tantum exercitum Cassi sustinere. spero etiam confectum esse iam et oppressum Dolabellam.</p>
<span class="br"></span><span class="lineNumber">5</span><span class="br"></span><p>Qua re non puto Pansam et Hirtium in consulatu properaturos in provincias exire sed Romae acturos<a class="footnoteLink" href="#note_LCL230_320_5" id="target_note_LCL230_320_5"><sup>5</sup></a> consulatum. itaque, si ab iis petieris ut interea nobis procurationem Asiae dent, spero te posse impetrare. praeterea mihi promiserunt Pansa et Hirtius coram et absenti mihi scripserunt, Verrioque nostro Pansa adfirmavit se daturum operam ne in suo consulatu mihi succedatur. ego porro non me dius fidius cupiditate provinciae produci longius spatium mihi volo; nam mihi fuit ista provincia plena laboris, periculi, detrimenti. quae ego ne frustra subierim nive, prius quam reliquias meae diligentiae consequar, decedere cogar valde laboro. nam si potuissem quam exegeram


</p></section><notes><section class="footnotes"><ul><li class="note" id="note_LCL230_320_4"><a class="footnoteCrossrefLink" href="#target_note_LCL230_320_4" title="Click to highlight in text"><sup class="lineRef">4</sup>venerit <span class="italic">Ern.</span>: veniat <span class="italic">Wes.</span></a></li><script type="text/javascript">document.getElementById('note_LCL230_320_4').style.display = "none";</script><li class="note" id="note_LCL230_320_5"><a class="footnoteCrossrefLink" href="#target_note_LCL230_320_5" title="Click to highlight in text"><sup class="lineRef">5</sup>perac- Ï‡</a></li><script type="text/javascript">document.getElementById('note_LCL230_320_5').style.display = "none";</script></ul></section></notes></section>