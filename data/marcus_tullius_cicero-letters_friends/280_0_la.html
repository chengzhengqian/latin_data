<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<span class="br"></span><span class="lineNumber">2</span><span class="br"></span><p>Haec tibi scripsi ut isto ipso in genere in quo aliquid posse vis te nihil esse cognosceres. quod si humaniter mecum questus esses, libenter tibi me et facile purgassem; non enim ingrata mihi sunt quae fecisti, sed quae scripsisti molesta. me autem, propter quem ceteri liberi sunt, tibi liberum non visum demiror. nam si falsa fuerunt quae tu ad me, ut ais, detulisti, quid tibi ego debeo? si vera, tu es optimus testis quid mihi populus Romanus debeat.</p>
</section>
<section class="div2">
<section class="opener">
149 (VIII.15)
<span class="salute"></span>
</section>
<p class="noindent"><span class="italic">Scr. in itinere ad Liguriam c. <span class="sc">vii</span> Id. Mart. an. 49</span></p>
<p class="noindent">CAELIUS CICERONI S.</p>
<span class="br"></span><span class="lineNumber">1</span><span class="br"></span><p>Ecquando tu hominem ineptiorem quam tuum Cn. Pompeium vidisti, qui tantas turbas, qui tam nugas esset, commorit? ecquem autem Caesare nostro acriorem in rebus gerendis, eodem in victoria temperatiorem aut legisti aut audisti? quid est? nunc tibi nostri milites, qui durissimis et frigidissimis locis, taeterrima hieme, bellum ambulando confecerunt, malis orbiculatis esse pasti videntur? ‘quid? tam’<a class="footnoteLink" href="#note_LCL216_90_1" id="target_note_LCL216_90_1"><sup>1</sup></a> inquis ‘gloriose omnia?’ si<a class="footnoteLink" href="#note_LCL216_90_2" id="target_note_LCL216_90_2"><sup>2</sup></a> scias quam sollicitus sim, tum hanc meam gloriam, quae ad me nihil pertinet, derideas. quae tibi exponere nisi coram non possum,




</p></section><notes><section class="footnotes"><ul><li class="note" id="note_LCL216_90_1"><a class="footnoteCrossrefLink" href="#target_note_LCL216_90_1" title="Click to highlight in text"><sup class="lineRef">1</sup>iam (<span class="italic">Man</span>.)</a></li><script type="text/javascript">document.getElementById('note_LCL216_90_1').style.display = "none";</script><li class="note" id="note_LCL216_90_2"><a class="footnoteCrossrefLink" href="#target_note_LCL216_90_2" title="Click to highlight in text"><sup class="lineRef">2</sup>omnia? &lt;immo&gt; si <span class="italic">Wes</span>.: &lt;immo&gt; si <span class="italic">Rut.</span></a></li><script type="text/javascript">document.getElementById('note_LCL216_90_2').style.display = "none";</script></ul></section></notes></section>