<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
loco quam si Rhodum &lt;me&gt;<a class="footnoteLink" href="#note_LCL216_174_5" id="target_note_LCL216_174_5"><sup>5</sup></a> aut Mytilenas contulissem.</p>
<span class="br"></span><span class="lineNumber">6</span><span class="br"></span><p>Haec tecum coram malueram; sed quia longius fiebat, volui per litteras eadem, ut haberes quid diceres si quando in vituperatores meos incidisses. sunt enim qui, cum meus interitus nihil fuerit rei publicae profuturus, criminis loco putent esse quod vivam; quibus ego certo scio non videri satis multos perisse. qui si me audissent, quamvis iniqua pace, honeste tamen viverent. armis enim inferiores, non causa, fuissent.</p>
<p>Habes epistulam verbosiorem fortasse quam velles; quod tibi ita videri putabo nisi mihi longiorem remiseris. ego si quae volo expediero, brevi tempore te, ut spero, videbo.</p>
</section>
<section class="div2">
<section class="opener">
184 (XVI.19)
<span class="salute"></span>
</section>
<p class="noindent"><span class="italic">Scr. in Tusculano fort. m. Quint. an. 46</span></p>
<p class="noindent">TULLIUS TIRONI SUO S.</p>
<p>Exspecto tuas litteras de multis rebus, te ipsum multo magis. Demetrium redde nostrum, et aliud si quid potest boni. de Aufidiano nomine nihil te hortor. scio tibi curae esse, sed confice. et si ob eam rem moraris, accipio causam; si id te non tenet, advola. litteras tuas valde exspecto.</p>
<p>Vale.</p>
</section><notes><section class="footnotes"><ul><li class="note" id="note_LCL216_174_5"><a class="footnoteCrossrefLink" href="#target_note_LCL216_174_5" title="Click to highlight in text"><sup class="lineRef">5</sup>(<span class="italic">Ern.</span>: <span class="italic">post</span> Myt- R)</a></li><script type="text/javascript">document.getElementById('note_LCL216_174_5').style.display = "none";</script></ul></section></notes></section>