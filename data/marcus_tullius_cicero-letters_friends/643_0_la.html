<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
Romanis omnibus crudelissime denudatis ac divenditis, celeriusque Asia excessisset quam eo praesidium adduci potuisset, diutius morari aut exspectare praesidium non necesse habui et quam primum ad meum officium revertendum mihi esse existimavi, ut et reliqua vectigalia exigerem et quam deposui pecuniam colligerem, quidque<a class="footnoteLink" href="#note_LCL230_326_3" id="target_note_LCL230_326_3"><sup>3</sup></a> ex ea correptum esset aut quorum id culpa accidisset cognoscerem quam primum et vos de omni re facerem certiores.</p>
<span class="br"></span><span class="lineNumber">2</span><span class="br"></span><p>Interim cum per insulas in Asiam naviganti mihi nuntiatum est classem Dolabellae in Lycia esse Rhodiosque navis compluris instructas et paratas in aqua habere, cum iis navibus quas aut mecum adduxeram aut comparaverat Patiscus pro q., homo mihi cum familiaritate tum etiam sen&lt;s&gt;ibus in re publica coniunctissimus, Rhodum deverti<a class="footnoteLink" href="#note_LCL230_326_4" id="target_note_LCL230_326_4"><sup>4</sup></a> confisus auctoritate vestra senatusque consulto quo hostem Dolabellam iudicaratis, foedere quoque quod cum iis M. Marcello Ser. Sulpicio &lt;coss.&gt; renovatum erat, quo iuraverant Rhodii eosdem hostis se habituros quos senatus populusque Romanus.</p>
<p>Quae res nos vehementer fefellit. tantum enim afuit ut illorum praesidio nostram firmaremus classem ut etiam a Rhodiis urbe, portu, statione quae extra urbem est, commeatu, aqua denique prohiberentur nostri milites, nos vix ipsi singulis cum navigiolis reciperemur. quam indignitatem deminutionemque maiestatis non solum iuris nostri sed etiam imperi populique Romani idcirco tulimus quod interceptis litteris cognoramus Dolabellam, si desperasset


</p></section><notes><section class="footnotes"><ul><li class="note" id="note_LCL230_326_3"><a class="footnoteCrossrefLink" href="#target_note_LCL230_326_3" title="Click to highlight in text"><sup class="lineRef">3</sup>quicquid (<span class="italic">Wes</span>.)</a></li><script type="text/javascript">document.getElementById('note_LCL230_326_3').style.display = "none";</script><li class="note" id="note_LCL230_326_4"><a class="footnoteCrossrefLink" href="#target_note_LCL230_326_4" title="Click to highlight in text"><sup class="lineRef">4</sup>reverti (<span class="italic">Wes</span>.)</a></li><script type="text/javascript">document.getElementById('note_LCL230_326_4').style.display = "none";</script></ul></section></notes></section>