<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
377 (X.12)
<span class="salute"></span>
</section>
<p class="noindent"><span class="italic">Scr. Romae <span class="sc">iii</span> Id. Apr. an. 43</span></p>
<p class="noindent">CICERO PLANCO</p>
<span class="br"></span><span class="lineNumber">1</span><span class="br"></span><p>Etsi rei publicae causa maxime gaudere debeo tantum ei te praesidi, tantum opis attulisse extremis paene temporibus, tamen ita te victorem complectar re publica reciperata ut magnam partem mihi laetitiae tua dignitas adfert, quam et esse iam et futuram amplissimam intellego. cave enim putes ullas umquam litteras gratiores<a class="footnoteLink" href="#note_LCL230_242_1" id="target_note_LCL230_242_1"><sup>1</sup></a> quam tuas in senatu esse recitatas; idque contigit cum meritorum tuorum in rem publicam eximia quadam magnitudine tum verborum sententiarumque gravitate. quod mihi quidem minime novum, qui et te nossem et tuarum litterarum ad me missarum promissa meminissem et haberem a Furnio nostro tua penitus consilia cognita; sed senatui maiora visa sunt quam erant &lt;ex&gt;spectata, non quo umquam de tua voluntate dubitasset, sed nec quantum facere posses nec quo progredi velles exploratum satis habebat.</p>
<span class="br"></span><span class="lineNumber">2</span><span class="br"></span><p>Itaque, cum a. d. <span class="sc">vii</span> Id. Apr. mane mihi tuas litteras M. Varisidius reddidisset easque legissem, incredibili gaudio sum elatus; cumque magna multitudo optimorum virorum et civium me domo deduceret, feci continuo omnis participes meae voluptatis. interim ad me venit Munatius noster, ut consuerat. at ego ei litteras tuas, nihildum enim sciebat;



</p></section><notes><section class="footnotes"><ul><li class="note" id="note_LCL230_242_1"><a class="footnoteCrossrefLink" href="#target_note_LCL230_242_1" title="Click to highlight in text"><sup class="lineRef">1</sup>gravi- (<span class="italic">Man</span>.)</a></li><script type="text/javascript">document.getElementById('note_LCL230_242_1').style.display = "none";</script></ul></section></notes></section>