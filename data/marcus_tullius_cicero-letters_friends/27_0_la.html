<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
aut salvis auspiciis aut salvis legibus aut denique sine vi posset. de his rebus pridie quam haec scripsi senatus auctoritas gravissima intercessit; cui cum Cato et Caninius intercessissent, tamen est perscripta. eam ad te missam esse arbitror. de ceteris rebus quicquid erit actum scribam ad te et ut quam rectissime agatur omni mea cura, opera, diligentia, gratia providebo.</p>
</section>
<section class="div2">
<section class="opener">
14 (I.4)
<span class="salute"></span>
</section>
<p class="noindent"><span class="italic">Scr. Romae xiv Kal. Febr., ut vid., an. 56</span></p>
<p class="noindent">&lt;M. CICERO S. D. P. LENTULO PRO COS.&gt;</p>
<span class="br"></span><span class="lineNumber">1</span><span class="br"></span><p>A. d. <span class="sc">xvi</span> Kal. Febr. cum in senatu pulcherrime staremus, quod iam illam sententiam Bibuli de tribus legatis pridie eius diei fregeramus, unumque certamen esset relictum sententia Volcaci, res ab adversariis nostris extracta est variis calumniis. causam enim frequenti senatu non magna varietate magnaque invidia eorum qui a te causam regiam alio traferebant obtinebamus. eo die acerbum habuimus Curionem, Bibulum multo iustiorem, paene etiam amicum. Caninius et Cato negarunt se legem ullam ante comitia esse laturos. senatus haberi ante Kal. Febr. per legem Pupiam, id quod scis, non potest, neque mense <span class="br"></span><span class="lineNumber">2</span><span class="br"></span>Februario toto nisi perfectis aut reiectis legationibus. haec



</p></section><notes></notes></section>