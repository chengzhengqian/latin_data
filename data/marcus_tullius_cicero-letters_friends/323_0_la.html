<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
185 (XVI.22)
<span class="salute"></span>
</section>
<p class="noindent"><span class="italic">Scr. in Tusculano fort. m. Quint. an. 46</span></p>
<p class="noindent">TULLIUS TIRONI SUO S.</p>
<span class="br"></span><span class="lineNumber">1</span><span class="br"></span><p>Spero ex tuis litteris tibi melius esse, cupio certe. cui quidem rei omni ratione cura ut inservias et cave suspiceris contra meam voluntatem te facere quod non sis mecum. mecum es si te curas. qua re malo te valetudini tuae servire quam meis oculis et auribus. etsi enim et audio te et video libenter, tamen hoc multo erit si valebis iucundius.</p>
<p>Ego hic cesso, quia ipse nihil scribo; lego autem libentissime. tu istic, si quid librarii mea manu non intellegent, monstrabis. una omnino interpositio difficilior est, quam ne ipse quidem facile legere soleo, de quadrimo Catone. de triclinio cura, ut facis. Tertia<a class="footnoteLink" href="#note_LCL216_176_1" id="target_note_LCL216_176_1"><sup>1</sup></a> aderit, modo ne Publi&lt;li&gt;us rogatus sit.</p>
<span class="br"></span><span class="lineNumber">2</span><span class="br"></span><p>Demetrius iste numquam omnino Phalereus fuit, sed nunc plane Bellienus<a class="footnoteLink" href="#note_LCL216_176_2" id="target_note_LCL216_176_2"><sup>2</sup></a> est. itaque te do vicarium; tu eum observabis. ‘etsi—,’ ‘verum tamen—,’ ‘de illis—’; nosti cetera. sed tamen, si quem cum eo sermonem habueris, scribes ad me, ut mihi nascatur epistulae argumentum et ut




</p></section><notes><section class="footnotes"><ul><li class="note" id="note_LCL216_176_1"><a class="footnoteCrossrefLink" href="#target_note_LCL216_176_1" title="Click to highlight in text"><sup class="lineRef">1</sup>Terentia <span class="italic">Böhm</span>*</a></li><script type="text/javascript">document.getElementById('note_LCL216_176_1').style.display = "none";</script><li class="note" id="note_LCL216_176_2"><a class="footnoteCrossrefLink" href="#target_note_LCL216_176_2" title="Click to highlight in text"><sup class="lineRef">2</sup>Belli- V: Billi- MD: Bibli- H*</a></li><script type="text/javascript">document.getElementById('note_LCL216_176_2').style.display = "none";</script></ul></section></notes></section>