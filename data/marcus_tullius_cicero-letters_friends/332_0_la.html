<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

vocitatus est. num id obscenum putas? cum loquimur ‘terni,’ nihil flagiti dicimus; at cum ‘bini,’ obscenum est? ‘Graecis quidem’ inquies. nihil est ergo in verbo, quoniam et ego Graece scio et tamen tibi dico ‘bini,’ idque tu facis quasi ego Graece, non Latine, dixerim. ‘ruta’ et ‘menta’ recte utrumque. volo mentam pusillam ita appellare ut ‘rutulam’: non licet. belle<a class="footnoteLink" href="#note_LCL216_194_3" id="target_note_LCL216_194_3"><sup>3</sup></a> ‘tectoriola.’ dic ergo etiam ‘pavimenta’ isto modo: non potes. viden igitur nihil esse nisi ineptias, turpitudinem nec in verbo esse nec in re, itaque nusquam esse?</p>
<span class="br"></span><span class="lineNumber">4</span><span class="br"></span><p>Igitur in verbis honestis obscena ponimus. quid enim? non honestum verbum est ‘divisio’? at inest obscenum; cui respondet ‘intercapedo.’ num haec ergo obscena sunt? nos autem ridicule: si dicimus ‘ille patrem strangulavit,’ honorem non praefamur; sin de Aurelia aliquid aut Lollia, honos praefandus est. et quidem iam etiam non<a class="footnoteLink" href="#note_LCL216_194_4" id="target_note_LCL216_194_4"><sup>4</sup></a> obscena verba pro obscenis sunt. ‘battuit,’ inquit: impudenter; ‘depsit’: multo impudentius. atqui neutrum est obscenum. stultorum plena sunt omnia. ‘testes’ verbum honestissimum in iudicio, alio loco non nimis. et<a class="footnoteLink" href="#note_LCL216_194_5" id="target_note_LCL216_194_5"><sup>5</sup></a> honesti ‘colei Lanuvini,’ Cliternini non honesti. quid &lt;quod&gt;<a class="footnoteLink" href="#note_LCL216_194_6" id="target_note_LCL216_194_6"><sup>6</sup></a> ipsa res modo honesta, modo turpis? suppedit, flagitium est; iam erit nudus in balneo, non reprehendes.</p>
</section><notes><section class="footnotes"><ul><li class="note" id="note_LCL216_194_3"><a class="footnoteCrossrefLink" href="#target_note_LCL216_194_3" title="Click to highlight in text"><sup class="lineRef">3</sup>bella (<span class="italic">Or</span>.)</a></li><script type="text/javascript">document.getElementById('note_LCL216_194_3').style.display = "none";</script><li class="note" id="note_LCL216_194_4"><a class="footnoteCrossrefLink" href="#target_note_LCL216_194_4" title="Click to highlight in text"><sup class="lineRef">4</sup>non etiam (<span class="italic">Lamb</span>.)</a></li><script type="text/javascript">document.getElementById('note_LCL216_194_4').style.display = "none";</script><li class="note" id="note_LCL216_194_5"><a class="footnoteCrossrefLink" href="#target_note_LCL216_194_5" title="Click to highlight in text"><sup class="lineRef">5</sup>ad (<span class="italic">Wes</span>.)</a></li><script type="text/javascript">document.getElementById('note_LCL216_194_5').style.display = "none";</script><li class="note" id="note_LCL216_194_6"><a class="footnoteCrossrefLink" href="#target_note_LCL216_194_6" title="Click to highlight in text"><sup class="lineRef">6</sup>(<span class="italic">SB</span>)</a></li><script type="text/javascript">document.getElementById('note_LCL216_194_6').style.display = "none";</script></ul></section></notes></section>