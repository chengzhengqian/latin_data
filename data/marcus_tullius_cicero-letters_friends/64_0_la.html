<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
ut a continentibus tuis scriptis, in quibus perpetuam rerum gestarum historiam complecteris, secernas hanc quasi fabulam rerum eventorumque nostrorum. habet enim varios actus multasque &lt;mut&gt;ationes<a class="footnoteLink" href="#note_LCL205_162_8" id="target_note_LCL205_162_8"><sup>8</sup></a> et consiliorum et temporum. ac non vereor ne adsentatiuncula quadam aucupari tuam gratiam videar cum hoc demonstrem, me a te potissimum ornari celebrarique velle. neque enim tu is es qui quid sis nescias et qui non eos magis qui te non admirentur invidos quam eos qui laudent adsentatores arbitrere; neque autem ego sum ita demens ut me sempiternae gloriae per eum commendari velim qui non ipse quoque in me commendando propriam ingeni gloriam consequatur. <span class="br"></span><span class="lineNumber">7</span><span class="br"></span>neque enim Alexander ille gratiae causa ab Apelle potissimum pingi et a Lysippo fingi volebat, sed quod illorum artem cum ipsis tum etiam sibi gloriae fore putabat. atque<a class="footnoteLink" href="#note_LCL205_162_9" id="target_note_LCL205_162_9"><sup>9</sup></a> illi artifices corporis simulacra ignotis nota faciebant, quae vel si nulla sint, nihilo sint tamen obscuriores clari viri. nec minus est Spa&lt;r&gt;tiates Agesilaus †ille<a class="footnoteLink" href="#note_LCL205_162_10" id="target_note_LCL205_162_10"><sup>10</sup></a> perhibendus†, qui neque pictam neque fictam [tam] imaginem suam passus est esse, quam qui in eo genere laborarunt. unus enim Xenophontis libellus in eo rege laudando facile omnis imagines omnium statuasque superavit.</p>
<p>Atque hoc praestantius mihi fuerit et ad laetitiam animi et ad memoriae dignitatem si in tua scripta pervenero quam si in ceterorum quod non ingenium mihi solum suppeditatum fuerit tuum, sicut Timoleonti a Timaeo aut ab Herodoto Themistocli, sed etiam auctoritas clarissimi et spectatissimi viri et in rei publicae maximis gravissimisque



</p></section><notes><section class="footnotes"><ul><li class="note" id="note_LCL205_162_8"><a class="footnoteCrossrefLink" href="#target_note_LCL205_162_8" title="Click to highlight in text"><sup class="lineRef">8</sup>actiones (<span class="italic">SB</span>)</a></li><script type="text/javascript">document.getElementById('note_LCL205_162_8').style.display = "none";</script><li class="note" id="note_LCL205_162_9"><a class="footnoteCrossrefLink" href="#target_note_LCL205_162_9" title="Click to highlight in text"><sup class="lineRef">9</sup>atqui <span class="italic">Lamb.</span></a></li><script type="text/javascript">document.getElementById('note_LCL205_162_9').style.display = "none";</script><li class="note" id="note_LCL205_162_10"><a class="footnoteCrossrefLink" href="#target_note_LCL205_162_10" title="Click to highlight in text"><sup class="lineRef">10</sup>mihi <span class="italic">coni. SB</span></a></li><script type="text/javascript">document.getElementById('note_LCL205_162_10').style.display = "none";</script></ul></section></notes></section>