<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
246 (VI.21)
<span class="salute"></span>
</section>
<p class="noindent"><span class="italic">Scr. Romae m. Ian. an. 45 (?</span>)</p>
<p class="noindent">CICERO TORANIO</p>
<span class="br"></span><span class="lineNumber">1</span><span class="br"></span><p>Etsi cum haec ad te scribebam aut appropinquare exitus huius calamitosissimi belli aut iam aliquid actum et confectum videbatur, tamen cottidie commemorabam te unum in tanto exercitu mihi fuisse adsensorem et me tibi, solosque nos vidisse quantum esset in eo bello mali in quo spe pacis exclusa ipsa victoria futura esset acerbissima, quae aut interitum adlatura esset, si victus esses, aut, si vicisses, servitutem. itaque ego, quem tum fortes illi viri et sapientes, Domitii et Lentuli, timidum esse dicebant (eram plane; timebam enim ne evenirent ea quae acciderunt), idem nunc nihil timeo et ad omnem eventum paratus sum. cum aliquid videbatur caveri posse, tum id neglegi dolebam. nunc vero eversis omnibus rebus, cum consilio profici nihil possit, una ratio videtur quicquid evenerit ferre moderate, praesertim cum omnium rerum mors sit extremum et mihi sim conscius me &lt;et&gt;,<a class="footnoteLink" href="#note_LCL216_396_1" id="target_note_LCL216_396_1"><sup>1</sup></a> quoad licuerit, dignitati rei publicae consuluisse et hac &lt;a&gt;missa salutem retinere voluisse.</p>
<span class="br"></span><span class="lineNumber">2</span><span class="br"></span><p>Haec scripsi, non ut de me ipse dicerem, sed ut tu, qui coniunctissima fuisti mecum et sententia et voluntate, eadem cogitares. magna enim consolatio est cum recordare,


</p></section><notes><section class="footnotes"><ul><li class="note" id="note_LCL216_396_1"><a class="footnoteCrossrefLink" href="#target_note_LCL216_396_1" title="Click to highlight in text"><sup class="lineRef">1</sup>(<span class="italic">Lamb</span>.)</a></li><script type="text/javascript">document.getElementById('note_LCL216_396_1').style.display = "none";</script></ul></section></notes></section>