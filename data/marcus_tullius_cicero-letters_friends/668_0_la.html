<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
effecit. castra habet ante oppidum Laodiceam posita et partem muri demolitus est et castra oppido coniunxit. Cassius noster cum decem legionibus et cohortibus <span class="sc">xx</span> auxiliariis et quattuor milium equitatu a milibus passuum <span class="sc">xx</span> castra habet posita Πάλτῳ et existimat se sine proelio posse vincere. nam iam ternis tetrachmis triticum apud Dolabellam est. nisi quid navibus Laodicenorum supportarit, cito fame pereat necesse est; ne supportare possit et Cassi classis bene magna cui praeest Sextilius Rufus et tres quas nos adduximus, ego, Turullius, Patiscus, facile praestabunt. te volo bene sperare et rem publicam, ut vos istic expedistis, ita pro nostra parte celeriter [iter] nobis expediri posse confidere.</p>
<p>Vale.</p>
<p>D. Id. Iun. Cypro a Crommyacride.<a class="footnoteLink" href="#note_LCL230_376_6" id="target_note_LCL230_376_6"><sup>6</sup></a></p>
</section>
<section class="div2">
<section class="opener">
420 (XI.25)
<span class="salute"></span>
</section>
<p class="noindent"><span class="italic">Scr. Romae <span class="sc">xiv</span> Kal. Quint. an. 43</span></p>
<p class="noindent">M. CICERO S. D. D. BRUTO</p>
<span class="br"></span><span class="lineNumber">1</span><span class="br"></span><p>Exspectanti mihi tuas cottidie litteras Lupus noster subito denuntiavit ut ad te scriberem si quid vellem. ego autem, etsi quid scriberem non habebam (acta enim ad te mitti sciebam, inanem autem sermonem litterarum tibi iniucundum esse audiebam), &lt;nihil tamen scribere nolebam&gt;,<a class="footnoteLink" href="#note_LCL230_376_1" id="target_note_LCL230_376_1"><sup>1</sup></a> brevitatem secutus sum te magistro.</p>
<span class="br"></span><span class="lineNumber">2</span><span class="br"></span><p>Scito igitur in te et in collega spem omnem esse. de


</p></section><notes><section class="footnotes"><ul><li class="note" id="note_LCL230_376_6"><a class="footnoteCrossrefLink" href="#target_note_LCL230_376_6" title="Click to highlight in text"><sup class="lineRef">6</sup>acromamyac- (<span class="italic">Man</span>.)</a></li><script type="text/javascript">document.getElementById('note_LCL230_376_6').style.display = "none";</script><li class="note" id="note_LCL230_376_1"><a class="footnoteCrossrefLink" href="#target_note_LCL230_376_1" title="Click to highlight in text"><sup class="lineRef">1</sup>(<span class="italic">SB; lac. agnoverat Baiter</span>)</a></li><script type="text/javascript">document.getElementById('note_LCL230_376_1').style.display = "none";</script></ul></section></notes></section>