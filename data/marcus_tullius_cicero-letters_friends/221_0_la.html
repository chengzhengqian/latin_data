<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
eum quem tu mihi diligenter commendaras, Athenaeum, importunitate Athenaidis exsilio multatos &lt;in&gt;<a class="footnoteLink" href="#note_LCL205_476_2" id="target_note_LCL205_476_2"><sup>2</sup></a> maxima apud regem auctoritate gratiaque constitui, cumque magnum bellum in Cappadocia concitaretur si sacerdos armis se, quod facturus putabatur, defenderet, adulescens et equitatu et peditatu et pecunia paratus et fotus<a class="footnoteLink" href="#note_LCL205_476_3" id="target_note_LCL205_476_3"><sup>3</sup></a> iis qui novari aliquid volebant, perfeci ut a regno ille discederet rexque sine tumultu ac sine armis omni auctoritate aulae communita regnum cum dignitate obtineret.</p>
<span class="br"></span><span class="lineNumber">7</span><span class="br"></span><p>Interea cognovi multorum litteris atque nuntiis magnas Parthorum copias &lt;et&gt;<a class="footnoteLink" href="#note_LCL205_476_4" id="target_note_LCL205_476_4"><sup>4</sup></a> Arabum ad oppidum Antiocheam accessisse magnumque eorum equitatum, qui in Ciliciam transisset, ab equitum meorum turmis et a cohorte praetoria, quae erat Epiphaneae praesidi causa, occidione occisum. qua re cum viderem a Cappadocia Parthorum copias aversas non longe a finibus esse Ciliciae, quam potui maximis itineribus ad Amanum exercitum duxi. quo ut veni, hostem ab Antiochea recessisse, Bibulum Antiocheae esse cognovi. Deiotarum confestim iam ad me venientem cum magno et firmo equitatu et peditatu et cum omnibus suis copiis certiorem feci non videri esse causam cur abesset a regno meque ad eum, si quid novi forte accidisset, statim litteras nuntiosque missurum esse.</p>
</section><notes><section class="footnotes"><ul><li class="note" id="note_LCL205_476_2"><a class="footnoteCrossrefLink" href="#target_note_LCL205_476_2" title="Click to highlight in text"><sup class="lineRef">2</sup>(<span class="italic">Hofmann, C.F.W.Mueller</span>)</a></li><script type="text/javascript">document.getElementById('note_LCL205_476_2').style.display = "none";</script><li class="note" id="note_LCL205_476_3"><a class="footnoteCrossrefLink" href="#target_note_LCL205_476_3" title="Click to highlight in text"><sup class="lineRef">3</sup>toto (<span class="italic">Goodyear*, alii alia</span>)</a></li><script type="text/javascript">document.getElementById('note_LCL205_476_3').style.display = "none";</script><li class="note" id="note_LCL205_476_4"><a class="footnoteCrossrefLink" href="#target_note_LCL205_476_4" title="Click to highlight in text"><sup class="lineRef">4</sup>(<span class="italic">Man</span>.)</a></li><script type="text/javascript">document.getElementById('note_LCL205_476_4').style.display = "none";</script></ul></section></notes></section>