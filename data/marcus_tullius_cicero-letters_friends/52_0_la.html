<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
auctore moveor, tantum<a class="footnoteLink" href="#note_LCL205_138_14" id="target_note_LCL205_138_14"><sup>14</sup></a> contendere in re publica quantum probare tuis civibus possis; vim neque parenti nec patriae adferre oportere. atque hanc quidem ille causam sibi ait non attingendae rei publicae fuisse, quod, cum offendisset populum Atheniensem prope iam desipientem senectute cumque eum nec persuadendo nec cogendo regi [posse]<a class="footnoteLink" href="#note_LCL205_138_15" id="target_note_LCL205_138_15"><sup>15</sup></a> vidisset, cum persuaderi posse diffideret, cogi fas esse non arbitraretur. mea ratio fuit alia, quod neque desipiente populo nec integra re mihi ad consulendum capesseremne rem publicam implicatus tenebar; sed laetatus tamen sum quod mihi liceret in eadem causa et mihi utilia et cuivis bono recta defendere. huc accessit commemoranda quaedam et divina Caesaris in me fratremque meum liberalitas. qui mihi, quascumque res gere&lt;re&gt;t, tuendus esset; nunc in tanta felicitate tantisque victoriis, etiam si in nos non is esset qui est, tamen ornandus videretur. si&lt;c&gt; enim te existimare velim, cum a vobis meae salutis auctoribus discesserim, neminem esse cuius officiis me tam esse devinctum non solum confitear sed etiam gaudeam.</p>
<span class="br"></span><span class="lineNumber">19</span><span class="br"></span><p>Quod quoniam tibi exposui, facilia sunt ea quae a me de Vatinio et de Crasso requiris. nam de Appio quod scribis sicuti de Caesare te non reprehendere, gaudeo tibi consilium probari meum. de Vatinio autem, primum reditus intercesserat in gratiam per Pompeium, statim ut ille praeÂ­tor




</p></section><notes><section class="footnotes"><ul><li class="note" id="note_LCL205_138_14"><a class="footnoteCrossrefLink" href="#target_note_LCL205_138_14" title="Click to highlight in text"><sup class="lineRef">14</sup>quod ego . . . auctoremque ortatum (<span class="italic">Mend</span>.)</a></li><script type="text/javascript">document.getElementById('note_LCL205_138_14').style.display = "none";</script><li class="note" id="note_LCL205_138_15"><a class="footnoteCrossrefLink" href="#target_note_LCL205_138_15" title="Click to highlight in text"><sup class="lineRef">15</sup>(<span class="italic">Sternkopf</span>)</a></li><script type="text/javascript">document.getElementById('note_LCL205_138_15').style.display = "none";</script></ul></section></notes></section>