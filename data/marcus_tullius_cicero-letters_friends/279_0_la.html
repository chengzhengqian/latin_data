<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
oppidis frigus infirma valetudine vitatur, nedum in mari et via sit facile abesse ab iniuria temporis.</p>
<p class="lineGroup">
<span class="line indent1">ψῦχoς δὲ λεπτῷ χρωτὶ πoλεμώτατoν,</span><span class="linebreak"></span>
</p>
<p class="noindent">inquit Euripides. cui tu quantum credas nescio; ego certe singulos eius versus singula testimonia puto. effice, si me diligis, ut valeas et ut ad nos firmus ac valens quam primum venias.</p>
<p>Ama nos et vale. Quintus filius tibi salutem dicit.</p>
</section>
<section class="div2">
<section class="opener">
148 (VII.27)
<span class="salute"></span>
</section>
<p class="noindent"><span class="italic">Scr. an. 49 ante m. Apr.</span></p>
<p class="noindent">M. CICERO S. D. T. FADIO<a class="footnoteLink" href="#note_LCL216_88_1" id="target_note_LCL216_88_1"><sup>1</sup></a></p>
<span class="br"></span><span class="lineNumber">1</span><span class="br"></span><p>Miror cur me accuses cum tibi id facere non liceat. quod si liceret, tamen non debebas. ‘ego enim te in consulatu observaram,’ ais, et<a class="footnoteLink" href="#note_LCL216_88_2" id="target_note_LCL216_88_2"><sup>2</sup></a> fore ut te Caesar restituat: multa tu quidem dicis, sed tibi nemo credit. tribun&lt;at&gt;um plebi dicis te mea causa petisse: utinam semper esses tribunus! intercessorem non quaereres. negas me audere quod sentiam dicere: quasi tibi, cum impudenter me rogares, pa­rum fortiter responderim.</p>
</section><notes><section class="footnotes"><ul><li class="note" id="note_LCL216_88_1"><a class="footnoteCrossrefLink" href="#target_note_LCL216_88_1" title="Click to highlight in text"><sup class="lineRef">1</sup><span class="sc">s. d. gallo</span> (<span class="italic">SB</span>)</a></li><script type="text/javascript">document.getElementById('note_LCL216_88_1').style.display = "none";</script><li class="note" id="note_LCL216_88_2"><a class="footnoteCrossrefLink" href="#target_note_LCL216_88_2" title="Click to highlight in text"><sup class="lineRef">2</sup>et ais (<span class="italic">SB</span>)</a></li><script type="text/javascript">document.getElementById('note_LCL216_88_2').style.display = "none";</script></ul></section></notes></section>