<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
magis sollicitabat quam in his molestiis non me, si quae ridenda essent, ridere tecum; sunt enim multa, sed ea non audeo scribere. illud moleste fero, nihil me adhuc his de rebus habere tuarum litterarum. qua re, etsi, cum tu haec leges, ego iam annuum munus confecero, tamen obviae mihi velim sint tuae litterae quae me erudiant de omni re publica, ne hospes plane veniam. hoc melius quam tu facere nemo potest.</p>
<span class="br"></span><span class="lineNumber">2</span><span class="br"></span><p>Diogenes tuus, homo modestus, a me cum Philone Pessinunte&lt;m&gt;<a class="footnoteLink" href="#note_LCL205_420_1" id="target_note_LCL205_420_1"><sup>1</sup></a> discessit. iter habebant &lt;ad&gt;<a class="footnoteLink" href="#note_LCL205_420_2" id="target_note_LCL205_420_2"><sup>2</sup></a> Adiatorigem, quamquam omnia nec benigna nec copiosa cognorant.</p>
<p>Urbem, urbem, mi Rufe, cole et in ista luce vive! omnis peregrinatio, quod ego ab adulescentia iudicavi, obscura et sordida est iis quorum industria Romae potest illustris esse. quod cum probe scirem, utinam in sententia permansissem! cum una mehercule ambulatiuncula atque uno sermone nostro omnis fructus provinciae non confero. <span class="br"></span><span class="lineNumber">3</span><span class="br"></span>spero me integritatis laudem consecutum: non erat minor ex contemnenda quam est ex conservata provincia. spem triumphi inicis:<a class="footnoteLink" href="#note_LCL205_420_3" id="target_note_LCL205_420_3"><sup>3</sup></a> satis gloriose triumpharem, non essem quidem<a class="footnoteLink" href="#note_LCL205_420_4" id="target_note_LCL205_420_4"><sup>4</sup></a> tam diu in desiderio rerum mihi carissimarum. sed, ut spero, propediem te videbo. tu mihi obviam mitte epistulas te dignas.</p>
</section><notes><section class="footnotes"><ul><li class="note" id="note_LCL205_420_1"><a class="footnoteCrossrefLink" href="#target_note_LCL205_420_1" title="Click to highlight in text"><sup class="lineRef">1</sup>pessi nun(c)te (<span class="italic">Baiter</span>)</a></li><script type="text/javascript">document.getElementById('note_LCL205_420_1').style.display = "none";</script><li class="note" id="note_LCL205_420_2"><a class="footnoteCrossrefLink" href="#target_note_LCL205_420_2" title="Click to highlight in text"><sup class="lineRef">2</sup>(<span class="italic">Taurellus</span>)</a></li><script type="text/javascript">document.getElementById('note_LCL205_420_2').style.display = "none";</script><li class="note" id="note_LCL205_420_3"><a class="footnoteCrossrefLink" href="#target_note_LCL205_420_3" title="Click to highlight in text"><sup class="lineRef">3</sup>inquis (<span class="italic">SB</span>)</a></li><script type="text/javascript">document.getElementById('note_LCL205_420_3').style.display = "none";</script><li class="note" id="note_LCL205_420_4"><a class="footnoteCrossrefLink" href="#target_note_LCL205_420_4" title="Click to highlight in text"><sup class="lineRef">4</sup>&lt;si&gt; (“Å) non essem, &lt;et&gt; quidem <span class="italic">Watt</span></a></li><script type="text/javascript">document.getElementById('note_LCL205_420_4').style.display = "none";</script></ul></section></notes></section>