<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
bellum gerimus spemque omnem in D. Bruto et Planco habemus, &lt;vel&gt;,<a class="footnoteLink" href="#note_LCL230_364_1" id="target_note_LCL230_364_1"><sup>1</sup></a> si verum quaeris, in te et in M.<a class="footnoteLink" href="#note_LCL230_364_2" id="target_note_LCL230_364_2"><sup>2</sup></a> Bruto, non solum ad praesens perfugium si, quod nolim, adversi quid acciderit sed etiam ad confirmationem perpetuae libertatis.</p>
<span class="br"></span><span class="lineNumber">2</span><span class="br"></span><p>Nos hic de Dolabella audiebamus quae vellemus, sed certos auctores non habebamus. te quidem magnum hominem et praesenti iudicio et reliqui temporis exspectatione scito esse. hoc tibi proposito fac ut ad summa contendas. nihil est tantum quod non populus Romanus a te perfici atque obtineri posse iudicet.</p>
<p>Vale.</p>
</section>
<section class="div2">
<section class="opener">
417 (XII.30)
<span class="salute"></span>
</section>
<p class="noindent"><span class="italic">Scr. Romae c. <span class="sc">v</span> Id. Iun. an 43</span></p>
<p class="noindent">&lt;CICERO CORNIFICIO S.&gt;</p>
<span class="br"></span><span class="lineNumber">1</span><span class="br"></span><p>Itane? praeter litigatores nemo ad te meas litteras? multae istae quidem; tu enim perfecisti ut nemo sine litteris meis tibi se commendatum putaret. sed quis umquam tuorum mihi dixit esse cui darem quin dederim? aut quid mi iucundius quam, cum coram tecum loqui non possim, aut scribere ad te aut tuas legere litteras? illud magis mihi solet esse molestum, tantis me impediri occupationibus ut ad te scribendi meo arbitratu facultas nulla detur. non enim te epistulis sed voluminibus lacesserem; quibus quidem me a te provocari oportebat. quamvis enim occupatus


</p></section><notes><section class="footnotes"><ul><li class="note" id="note_LCL230_364_1"><a class="footnoteCrossrefLink" href="#target_note_LCL230_364_1" title="Click to highlight in text"><sup class="lineRef">1</sup>(<span class="italic">SB</span>)</a></li><script type="text/javascript">document.getElementById('note_LCL230_364_1').style.display = "none";</script><li class="note" id="note_LCL230_364_2"><a class="footnoteCrossrefLink" href="#target_note_LCL230_364_2" title="Click to highlight in text"><sup class="lineRef">2</sup>meo (<span class="italic">Gron</span>.)</a></li><script type="text/javascript">document.getElementById('note_LCL230_364_2').style.display = "none";</script></ul></section></notes></section>