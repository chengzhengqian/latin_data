<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
communicata sunt; graviora enim consecuta sunt.</p>
<span class="br"></span><span class="lineNumber">3</span><span class="br"></span><p>[et]<a class="footnoteLink" href="#note_LCL230_154_1" id="target_note_LCL230_154_1"><sup>1</sup></a> Initio belli civilis cum Brundisium versus ires ad Caesarem, venisti ad me in Formianum. primum hoc ipsum quanti, praesertim temporibus illis! deinde oblitum me putas consili, sermonis, humanitatis tuae? quibus rebus interesse memini Trebatium. nec vero sum oblitus litterarum tuarum quas ad me misisti cum Caesari obviam venisses in agro, ut arbitror, Trebulano.</p>
<span class="br"></span><span class="lineNumber">4</span><span class="br"></span><p>Secutum illud tempus est cum me ad Pompeium proficisci sive pudor meus coegit sive officium sive Fortuna. quod officium tuum, quod studium vel in absentem me vel in praesentis meos defuit? quem porro omnes mei et mihi et sibi te amiciorem iudicaverunt?</p>
<p>Veni Brundisium. oblitumne me putas qua celeritate, ut primum audieris, ad me Tarento advolaris, quae tua fuerit adsessio, oratio, confirmatio animi mei fracti communium miseriarum metu?</p>
<span class="br"></span><span class="lineNumber">5</span><span class="br"></span><p>Tandem aliquando Romae esse coepimus. quid defuit nostrae familiaritati? in maximis rebus, quonam modo gererem me adversus Caesarem, usus tuo consilio sum, in reliquis officio.<a class="footnoteLink" href="#note_LCL230_154_2" id="target_note_LCL230_154_2"><sup>2</sup></a> cui tu tribuisti excepto Caesare praeter me ut domum ventitares horasque multas saepe suavissimo sermone consumeres, tum cum etiam, si meministi, ut haec φιλοσοφούμενα scriberem tu me impulisti? post Caesaris reditum quid tibi maiori curae fuit quam ut essem ego illi quam familiarissimus? quod effeceras.</p>
</section><notes><section class="footnotes"><ul><li class="note" id="note_LCL230_154_1"><a class="footnoteCrossrefLink" href="#target_note_LCL230_154_1" title="Click to highlight in text"><sup class="lineRef">1</sup><span class="italic">delere noluit Wes.</span>: et &lt;enim&gt; <span class="italic">Or.</span></a></li><script type="text/javascript">document.getElementById('note_LCL230_154_1').style.display = "none";</script><li class="note" id="note_LCL230_154_2"><a class="footnoteCrossrefLink" href="#target_note_LCL230_154_2" title="Click to highlight in text"><sup class="lineRef">2</sup>officiis (<span class="italic">Madvig</span>)</a></li><script type="text/javascript">document.getElementById('note_LCL230_154_2').style.display = "none";</script></ul></section></notes></section>