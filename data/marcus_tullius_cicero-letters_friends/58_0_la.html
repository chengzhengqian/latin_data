<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
potuisse, nunc autem omnia facturum ut conficias, id scito esse eius modi ut frater meus vere existimet adiuncto isto fundo patrimonium fore suum per te constitutum. tu me de tuis rebus omnibus et de Lentuli tui nostrique studiis et exercitationibus velim quam familiarissime certiorem et quam saepissime facias existimesque neminem cuiquam neque cariorem neque iucundiorem umquam fuisse quam te mihi, idque me non modo ut tu sentias sed ut omnes gentes, etiam ut posteritas omnis intellegat esse facturum.</p>
<span class="br"></span><span class="lineNumber">25</span><span class="br"></span><p>Appius<a class="footnoteLink" href="#note_LCL205_150_21" id="target_note_LCL205_150_21"><sup>21</sup></a> in sermonibus antea dictitabat, postea dixit etiam in senatu palam, sese, si licitum esset legem curiatam ferre, sortiturum esse cum collega provinciam;<a class="footnoteLink" href="#note_LCL205_150_22" id="target_note_LCL205_150_22"><sup>22</sup></a> si curiata lex non esset, se paraturum cum collega tibique successurum, legemque<a class="footnoteLink" href="#note_LCL205_150_23" id="target_note_LCL205_150_23"><sup>23</sup></a> curiatam consuli ferri opus esse, necesse non esse; se, quoniam ex senatus consulto provinciam haberet, lege Cornelia imperium habiturum quoad in urbem introisset. ego quid ad te tuorum quisque necessariorum scribat nescio; varias esse opiniones intellego. sunt qui putant posse te non decedere quod sine lege curiata tibi succedatur; sunt etiam qui, si decedas, a te relinqui posse qui provinciae praesit. mihi non tam de iure certum est, quamquam ne id quidem valde dubium est, quam illud, ad tuam summam amplitudinem, dignitatem, libertatem, qua te scio libentissime frui solere, pertinere te sine ulla mora provinciam successori concedere, praesertim cum sine suspicione tuae cupiditatis non possis illius cupiditatem refutare. ego utrumque meum puto esse, et quid



</p></section><notes><section class="footnotes"><ul><li class="note" id="note_LCL205_150_21"><a class="footnoteCrossrefLink" href="#target_note_LCL205_150_21" title="Click to highlight in text"><sup class="lineRef">21</sup><span class="italic">novam hic ep. incipiendam coni. SB</span></a></li><script type="text/javascript">document.getElementById('note_LCL205_150_21').style.display = "none";</script><li class="note" id="note_LCL205_150_22"><a class="footnoteCrossrefLink" href="#target_note_LCL205_150_22" title="Click to highlight in text"><sup class="lineRef">22</sup>provincias <span class="italic">Wes.</span></a></li><script type="text/javascript">document.getElementById('note_LCL205_150_22').style.display = "none";</script><li class="note" id="note_LCL205_150_23"><a class="footnoteCrossrefLink" href="#target_note_LCL205_150_23" title="Click to highlight in text"><sup class="lineRef">23</sup>legem <span class="italic">Man.</span></a></li><script type="text/javascript">document.getElementById('note_LCL205_150_23').style.display = "none";</script></ul></section></notes></section>