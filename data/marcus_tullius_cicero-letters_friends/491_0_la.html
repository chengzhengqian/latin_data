<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
accessionis fore. me quidem cum Manli familiaritas tum Varronis studium commovit ut ad te quam accuratissime scriberem.</p>
<span class="br"></span><span class="lineNumber">2</span><span class="br"></span><p>Gratissimum igitur mihi feceris si huic commendationi meae tantum tribueris quantum cui tribuisti plurimum, id est, si T. Manlium quam maxime, quibuscumque rebus honeste ac pro tua dignitate poteris, iuveris atque ornaveris; ex ipsiusque praeterea gratissimis et humanissimis moribus confirmo tibi te eum quem soles fructum a bonorum virorum officiis exspectare esse capturum.</p>
</section>
<section class="div2">
<section class="opener">
289 (XIII.23)
<span class="salute"></span>
</section>
<p class="noindent"><span class="italic">Scr. an. 46 vel 45</span></p>
<p class="noindent">CICERO SERVIO S.</p>
<span class="br"></span><span class="lineNumber">1</span><span class="br"></span><p>L. Cossinio, amico et tribuli meo,<a class="footnoteLink" href="#note_LCL230_22_1" id="target_note_LCL230_22_1"><sup>1</sup></a> valde familiariter utor. nam et inter nosmet ipsos vetus usus intercedit et Atticus noster maiorem etiam mihi cum Cossinio consuetudinem fecit. itaque tota Cossini domus me diligit in primisque libertus eius, L. Cossinius Anchialus, homo et patrono et patroni necessariis, quo in numero ego sum, <span class="br"></span><span class="lineNumber">2</span><span class="br"></span>probatissimus. hunc tibi ita commendo ut, si meus libertus esset eodemque apud me loco esset quo [et] est apud suum patronum, maiore studio commendare non possem. qua re pergratum mihi feceris si eum in amicitiam tuam receperis atque eum, quod sine molestia tua fiat, si qua in re opus ei fuerit, iuveris. id et mihi vehementer gratum erit

</p></section><notes><section class="footnotes"><ul><li class="note" id="note_LCL230_22_1"><a class="footnoteCrossrefLink" href="#target_note_LCL230_22_1" title="Click to highlight in text"><sup class="lineRef">1</sup>tuo (<span class="italic">Man.</span>: amico &lt;meo&gt; et tribuli tuo <span class="italic">coni. SB</span>)</a></li><script type="text/javascript">document.getElementById('note_LCL230_22_1').style.display = "none";</script></ul></section></notes></section>