<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
et gratissimum, incolumem in civitate retinere. quod ut facias ita a te peto ut maiore studio magisve ex animo petere non possim.</p>
</section>
<section class="div2">
<section class="opener">
428 (X.24)
<span class="salute"></span>
</section>
<p class="noindent"><span class="italic">Scr. in castris <span class="sc">v</span> Kal. Sext. an. 43</span></p>
<p class="noindent">PLANCUS IMP. COS. DESIG. S. D. CICERONI</p>
<span class="br"></span><span class="lineNumber">1</span><span class="br"></span><p>Facere non possum quin in singulas res meritaque tua tibi gratias agam, sed mehercules facio cum pudore. neque enim tanta necessitudo quantam tu mihi tecum esse voluisti desiderare videtur gratiarum actionem neque ego libenter pro maximis tuis beneficiis tam vili munere defungor orationis et malo praesens observantia, diligentia, adsiduitate memorem me tibi probare. quod si mihi vita contigerit, omnis gratas amicitias atque etiam pias propinquitates in tua observantia [indulgentia adsiduitate]<a class="footnoteLink" href="#note_LCL230_392_1" id="target_note_LCL230_392_1"><sup>1</sup></a> vincam; amor enim tuus ac iudicium de me utrum mihi plus dignitatis in perpetuum an voluptatis cottidie sit adlaturus non facile dixerim.</p>
<span class="br"></span><span class="lineNumber">2</span><span class="br"></span><p>De militum commodis fuit tibi curae. quos ego non potentiae meae causa (nihil enim me non salutariter cogitare scio) ornari volui a senatu, sed primum quod ita meritos iudicabam, deinde quod ad omnis casus coniunctiores rei publicae esse volebam, novissime ut ab omni omnium sollicitatione aversos eos talis vobis praestare possem quales adhuc fuerunt.</p>
<span class="br"></span><span class="lineNumber">3</span><span class="br"></span><p>Nos adhuc hic omnia integra sustinuimus. quod consilium

</p></section><notes><section class="footnotes"><ul><li class="note" id="note_LCL230_392_1"><a class="footnoteCrossrefLink" href="#target_note_LCL230_392_1" title="Click to highlight in text"><sup class="lineRef">1</sup>(<span class="italic">Or</span>.)</a></li><script type="text/javascript">document.getElementById('note_LCL230_392_1').style.display = "none";</script></ul></section></notes></section>