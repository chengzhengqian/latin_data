<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
monendi, agendi, providendi. hoc denique animo sum, ut, si in hac cura atque administratione vita mihi ponenda sit, praeclare actum mecum putem.</p>
<p>Etiam atque etiam vale.</p>
</section>
<section class="div2">
<section class="opener">
363 (XII.4)
<span class="salute"></span>
</section>
<p class="noindent"><span class="italic">Scr. Romae <span class="sc">iv</span> vel <span class="sc">iii</span> Non. Febr., ut vid., an. 43</span></p>
<p class="noindent">CICERO CASSIO S.</p>
<span class="br"></span><span class="lineNumber">1</span><span class="br"></span><p>Vellem Idibus Martiis me ad cenam invitasses; profecto reliquiarum nihil fuisset. nunc me reliquiae vestrae exercent, et quidem praeter ceteros me. quamquam egregios consules habemus, sed turpissimos consularis; senatum fortem, sed infimo quemque honore fortissimum. populo vero nihil fortius, nihil melius, Italiaque universa, nihil autem foedius Philippo et Pisone legatis, nihil flagitiosius. qui cum essent missi ut Antonio ex senatus sententia certas res nuntiarent,<a class="footnoteLink" href="#note_LCL230_198_1" id="target_note_LCL230_198_1"><sup>1</sup></a> cum ille earum rerum nulli paruisset, ultro ab illo ad nos intolerabilia postulata rettulerunt. itaque ad nos concurritur, factique iam in re salutari populares sumus.</p>
<span class="br"></span><span class="lineNumber">2</span><span class="br"></span><p>Sed tu quid ageres, quid acturus, ubi denique esses nesciebam. fama nuntiabat te esse in Syria, auctor erat nemo. de Bruto quo propius est eo firmiora videntur esse quae nuntiantur. Dolabella valde vituperabatur ab hominibus non insulsis quod tibi tam cito succederet, cum tu vixÂ­dum


</p></section><notes><section class="footnotes"><ul><li class="note" id="note_LCL230_198_1"><a class="footnoteCrossrefLink" href="#target_note_LCL230_198_1" title="Click to highlight in text"><sup class="lineRef">1</sup>denunt- <span class="italic">Gron.</span></a></li><script type="text/javascript">document.getElementById('note_LCL230_198_1').style.display = "none";</script></ul></section></notes></section>