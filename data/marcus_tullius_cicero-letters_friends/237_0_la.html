<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

scriptum erat fundum Herculanensem a Q. Fabio fratre proscriptum esse, qui fundus cum eo communis esset. id M. Fabius pergraviter tulit existimavitque fratrem suum, hominem non sapientem, impulsu inimicorum suorum eo progressum esse.</p>
<p>Nunc, si me amas, mi Paete, negotium totum suscipe, molestia Fabium libera. auctoritate tua nobis opus est et consilio et etiam gratia. noli pati litigare fratres et iudiciis turpibus conflictari. Matonem et Pollionem inimicos habet Fabius. quid multa? non mehercule tam<a class="footnoteLink" href="#note_LCL216_4_1" id="target_note_LCL216_4_1"><sup>1</sup></a> perscribere possum quam mihi gratum feceris si otiosum Fabium reddideris. id ille in te positum esse putat mihique persuadet.</p>
</section>
<section class="div2">
<section class="opener">
115 (II.18)
<span class="salute"></span>
</section>
<p class="noindent"><span class="italic">Scr. Laodiceae in. m. Mai. an. 50</span></p>
<p class="noindent">M. CICERO IMP. S. D. Q. THERMO PRO PR.</p>
<span class="br"></span><span class="lineNumber">1</span><span class="br"></span><p>Officium meum erga Rhodonem ceteraque mea studia quae tibi ac tuis praestiti tibi, homini gratissimo, grata esse vehementer gaudeo, mihique scito in dies maiori curae esse dignitatem tuam; quae quidem a te ipso integritate et clementia tua sic amplificata est ut nihil addi posse videatur. <span class="br"></span><span class="lineNumber">2</span><span class="br"></span>sed mihi magis magisque cottidie de rationibus tuis cogitanti placet illud meum consilium quod initio Aristoni


</p></section><notes><section class="footnotes"><ul><li class="note" id="note_LCL216_4_1"><a class="footnoteCrossrefLink" href="#target_note_LCL216_4_1" title="Click to highlight in text"><sup class="lineRef">1</sup>tantum <span class="italic">coni. SB</span></a></li><script type="text/javascript">document.getElementById('note_LCL216_4_1').style.display = "none";</script></ul></section></notes></section>