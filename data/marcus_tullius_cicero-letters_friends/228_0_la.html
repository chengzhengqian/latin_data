<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
acceptum mavis, gaudeo. quod si triumphi praerogativam putas supplicationem et idcirco casu&lt;m&gt; potius quam te laudari mavis, neque supplicationem sequitur semper triumphus et triumpho multo clarius est senatum iudicare potius mansuetudine et innocentia imperatoris provinciam quam vi militum aut benignitate deorum retentam atque conservatam esse; quod ego mea sententia censebam.</p>
<span class="br"></span><span class="lineNumber">3</span><span class="br"></span><p>Atque haec ego idcirco ad te contra consuetudinem meam pluribus scripsi ut, quod maxime volo, existimes me laborare ut tibi persuadeam me et voluisse de tua maiestate quod amplissimum sim arbitratus et quod tu maluisti factum esse gaudere.</p>
<p>Vale et nos dilige et instituto itinere severitatem diligentiamque sociis et rei publicae praesta.</p>
</section>
<section class="div2">
<section class="opener">
112 (XV.6)
<span class="salute"></span>
</section>
<p class="noindent"><span class="italic">Scr. Tarsi post. parte m. Quint. an. 50</span></p>
<p class="noindent">M. CICERO S. D. M. CATONI</p>
<span class="br"></span><span class="lineNumber">1</span><span class="br"></span><p>‘Laetus sum laudari me’ inquit Hector, opinor, apud Naevium ‘abs te, pater, a laudato viro.’ ea est enim profecto iucunda laus quae ab iis proficiscitur qui ipsi in laude vixerunt. ego vero vel gratulatione litterarum tuarum vel testi­moniis


</p></section><notes></notes></section>