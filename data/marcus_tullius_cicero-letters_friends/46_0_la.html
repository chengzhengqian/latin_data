<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
quem bonum civem semper habuisset bonum virum esse pateretur.</p>
<p>In illis autem meis actionibus sententiisque omnibus quae Pompeium videbantur offendere certorum hominum, quos iam debes suspicari, sermones referebantur ad me qui, cum illa sentirent in re publica quae ego agebam semperque sensissent, me tamen non satis facere Pompeio Caesaremque inimicissimum mihi futurum gaudere se aiebant. erat hoc mihi dolendum, sed multo illud magis, quod inimicum meum (meum autem? immo vero legum, iudiciorum, oti, patriae, bonorum omnium) sic amplexabantur, sic in manibus habebant, sic fovebant, sic me praesente osculabantur, non illi quidem ut mihi stomachum facerent, quem ego funditus perdidi, sed certe ut facere se arbitrarentur. hic ego, quantum humano consilio efficere potui, circumspectis rebus meis omnibus rationibusque subductis summam feci cogitationum mearum omnium; quam tibi, si potero, breviter exponam.</p>
<span class="br"></span><span class="lineNumber">11</span><span class="br"></span><p>Ego, si ab improbis et perditis civibus rem publicam teneri viderem, sicut et Cinnanis<a class="footnoteLink" href="#note_LCL205_126_4" id="target_note_LCL205_126_4"><sup>4</sup></a> temporibus scimus et non nullis aliis accidisse, non modo praemiis, quae apud me minimum valent, sed ne periculis quidem compulsus ullis, quibus tamen moventur etiam fortissimi viri, ad eorum causam me adiungerem, ne si summa quidem eorum in me merita constarent. cum autem in re publica Cn. Pompeius princeps esset vir, is qui hanc potentiam et gloriam maximis in rem publicam meritis praestantissimisque reÂ­bus


</p></section><notes><section class="footnotes"><ul><li class="note" id="note_LCL205_126_4"><a class="footnoteCrossrefLink" href="#target_note_LCL205_126_4" title="Click to highlight in text"><sup class="lineRef">4</sup>Cinneis (<span class="italic">Graevius</span>)</a></li><script type="text/javascript">document.getElementById('note_LCL205_126_4').style.display = "none";</script></ul></section></notes></section>