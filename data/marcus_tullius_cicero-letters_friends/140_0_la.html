<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
quod studio<a class="footnoteLink" href="#note_LCL205_314_3" id="target_note_LCL205_314_3"><sup>3</sup></a> et benevolentia, vel amore potius, effici non possit.</p>
<span class="br"></span><span class="lineNumber">2</span><span class="br"></span><p>Ego, etsi et ipse ita iudicabam et fiebam crebro a meis per litteras certior, tamen maximam laetitiam cepi ex tuis litteris de spe minime dubia et plane explorata triumphi tui, neque vero ob eam causam, quo ipse facilius consequerer (nam id quidem ʼEπικoύρειoν est), sed mehercule quod tua dignitas atque amplitudo mihi est ipsa cara per se. qua re, quoniam pluris tu habes quam ceteri quos scias in hanc provinciam proficisci, quod te adeunt fere omnes, si quid velis, gratissimum mihi feceris si ad me, simul atque adeptus eris quod et tu confidis et ego opto, litteras miseris. longi subselli, ut noster Pompeius appellat, iudicatio et mora si quem<a class="footnoteLink" href="#note_LCL205_314_4" id="target_note_LCL205_314_4"><sup>4</sup></a> tibi item unum alterumve diem abstulerit (quid enim potest amplius?), tua tamen dignitas suum locum obtinebit. sed si me diligis, si a me diligi vis, ad me litteras, ut quam primum laetitia adficiar, mittito.</p>
<span class="br"></span><span class="lineNumber">3</span><span class="br"></span><p>Et velim, reliquum quod est promissi ac muneris tui, mihi persolvas. cum ipsam cognitionem iuris auguri consequi cupio tum mehercule tuis incredibiliter studiis erga me muneribusque delector. quod autem a me tale quiddam desideras, sane mihi considerandum est quonam te remunerer potissimum genere. nam profecto non est meum, qui in scribendo, ut soles admirari, tantum industriae ponam, committere ut neglegens &lt;non&gt;<a class="footnoteLink" href="#note_LCL205_314_5" id="target_note_LCL205_314_5"><sup>5</sup></a> scriben­do





</p></section><notes><section class="footnotes"><ul><li class="note" id="note_LCL205_314_3"><a class="footnoteCrossrefLink" href="#target_note_LCL205_314_3" title="Click to highlight in text"><sup class="lineRef">3</sup>studio &lt;tuo&gt; <span class="italic">coni. SB</span></a></li><script type="text/javascript">document.getElementById('note_LCL205_314_3').style.display = "none";</script><li class="note" id="note_LCL205_314_4"><a class="footnoteCrossrefLink" href="#target_note_LCL205_314_4" title="Click to highlight in text"><sup class="lineRef">4</sup>iam <span class="italic">coni. SB</span></a></li><script type="text/javascript">document.getElementById('note_LCL205_314_4').style.display = "none";</script><li class="note" id="note_LCL205_314_5"><a class="footnoteCrossrefLink" href="#target_note_LCL205_314_5" title="Click to highlight in text"><sup class="lineRef">5</sup>(<span class="italic">SB</span>)</a></li><script type="text/javascript">document.getElementById('note_LCL205_314_5').style.display = "none";</script></ul></section></notes></section>