<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
50 (II.6)
<span class="salute"></span>
</section>
<p class="noindent"><span class="italic">Scr. Romae fort. m. Quint. an. 53</span></p>
<p class="noindent">M. CICERO S. D. C. CURIONI</p>
<span class="br"></span><span class="lineNumber">1</span><span class="br"></span><p>Nondum erat auditum te ad Italiam adventare cum Sex. Villium, Milonis mei familiarem, cum his ad te litteris misi. sed tamen, cum appropinquare tuus adventus putaretur et te iam ex Asia Romam versus profectum esse constaret, magnitudo rei fecit ut non vereremur ne nimis cito mitteremus, cum has quam primum ad te perferri litteras magno opere vellemus.</p>
<p>Ego, si mea in te essent officia solum, Curio, tanta quanta magis a te ipso praedicari quam a me ponderari solent, verecundius a te, si quae magna res mihi petenda esset, contenderem. grave est enim homini pudenti petere aliquid magnum ab eo de quo se bene meritum putet, ne id quod petat exigere magis quam rogare et in mercedis <span class="br"></span><span class="lineNumber">2</span><span class="br"></span>potius quam benefici loco numerare videatur. sed quia tua in me [vel]<a class="footnoteLink" href="#note_LCL205_240_1" id="target_note_LCL205_240_1"><sup>1</sup></a> nota omnibus vel ipsa novitate meorum temporum clarissima et maxima beneficia exstiterunt estque animi ingenui, cui multum debeas, eidem plurimum velle debere, non dubitavi id a te per litteras petere quod mihi omnium esset maximum maximeque necessarium. neque enim sum veritus ne sustinere tua in me vel innumerabilia &lt;officia&gt;<a class="footnoteLink" href="#note_LCL205_240_2" id="target_note_LCL205_240_2"><sup>2</sup></a> non possem, cum praesertim confiderem nullam



</p></section><notes><section class="footnotes"><ul><li class="note" id="note_LCL205_240_1"><a class="footnoteCrossrefLink" href="#target_note_LCL205_240_1" title="Click to highlight in text"><sup class="lineRef">1</sup>(<span class="italic">SB</span>)</a></li><script type="text/javascript">document.getElementById('note_LCL205_240_1').style.display = "none";</script><li class="note" id="note_LCL205_240_2"><a class="footnoteCrossrefLink" href="#target_note_LCL205_240_2" title="Click to highlight in text"><sup class="lineRef">2</sup>(<span class="italic">SB</span>)</a></li><script type="text/javascript">document.getElementById('note_LCL205_240_2').style.display = "none";</script></ul></section></notes></section>