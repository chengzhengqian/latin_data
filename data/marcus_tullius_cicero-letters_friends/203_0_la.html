<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
102 (XV.12)
<span class="salute"></span>
</section>
<p class="noindent"><span class="italic">Scr. eodem loco et tempore quo superior</span></p>
<p class="noindent">M. CICERO PRO COS.<a class="footnoteLink" href="#note_LCL205_440_1" id="target_note_LCL205_440_1"><sup>1</sup></a> S. D. L. PAULLO COS. DESIG.</p>
<span class="br"></span><span class="lineNumber">1</span><span class="br"></span><p>Etsi mihi numquam fuit dubium quin te populus Romanus pro tuis summis in rem publicam meritis et pro amplissima familiae dignitate summo studio cunctis suffragiis consulem facturus esset, tamen incredibili laetitia sum adfectus cum id mihi nuntiatum est, eumque honorem tibi deos fortunare volo a teque ex tua maiorumque tuorum <span class="br"></span><span class="lineNumber">2</span><span class="br"></span>dignitate administrari. atque utinam praesens illum diem mihi optatissimum videre potuissem proque tuis amplissimis erga me studiis atque beneficiis tibi operam meam studiumque navare! quam mihi facultatem quoniam hic necopinatus et improvisus provinciae casus eripuit, tamen, ut te consulem rem publicam pro tua dignitate gerentem videre possim, magno opere a te peto ut operam des efficiasque ne quid mihi fiat iniuriae neve quid temporis ad meum annu&lt;u&gt;m munus accedat. quod si feceris, magnus ad tua pristina erga me studia cumulus accedet.</p>
</section><notes><section class="footnotes"><ul><li class="note" id="note_LCL205_440_1"><a class="footnoteCrossrefLink" href="#target_note_LCL205_440_1" title="Click to highlight in text"><sup class="lineRef">1</sup>Cicero imp. (<span class="italic">Bengel, qui quidem</span> PROCOS.)</a></li><script type="text/javascript">document.getElementById('note_LCL205_440_1').style.display = "none";</script></ul></section></notes></section>