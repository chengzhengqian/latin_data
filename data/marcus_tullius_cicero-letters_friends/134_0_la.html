<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
venturum non arbitrarer ut ego quoque a te absens defendendus essem, nunc committere<a class="footnoteLink" href="#note_LCL205_302_6" id="target_note_LCL205_302_6"><sup>6</sup></a> ut tu iure optimo me absentem deserere posses?</p>
<span class="br"></span><span class="lineNumber">7</span><span class="br"></span><p>Unum genus excipio sermonis in quo persaepe aliquid dicitur quod te putem nolle dici, si aut legatorum tuorum cuipiam aut praefectorum aut tribunorum militum male dicitur; quod tamen ipsum non mehercule adhuc accidit me audiente ut aut gravius diceretur aut in pluris quam mecum Corcyrae Clodius est locutus, cum in eo genere maxime quereretur te aliorum improbitate minus felicem fuisse. hos ego sermones, quod et multi sunt et tuam existimationem, ut ego sentio, non offendunt, lacessivi numquam, sed non valde repressi.</p>
<p>Si quis est qui neminem bona fide in gratiam putet redire posse, non nostram is perfidiam coarguit sed indicat suam, simulque non de me is peius quam de te existimat; sin autem quem mea instituta in provincia non delectant et quadam dissimilitudine institutorum meorum ac tuorum laedi se putat, cum uterque nostrum recte fecerit sed non idem uterque secutus sit, hunc ego amicum habere non <span class="br"></span><span class="lineNumber">8</span><span class="br"></span>curo. liberalitas tua ut hominis nobilissimi latius in provincia patuit. nostra si angustior (etsi de tua prolixa beneficaque natura limavit aliquid posterior annus propter quandam tristitiam temporum), non debent mirari homines, cum et natura semper ad largiendum ex alieno fuerim

</p></section><notes><section class="footnotes"><ul><li class="note" id="note_LCL205_302_6"><a class="footnoteCrossrefLink" href="#target_note_LCL205_302_6" title="Click to highlight in text"><sup class="lineRef">6</sup>committerem (<span class="italic">Man</span>.)</a></li><script type="text/javascript">document.getElementById('note_LCL205_302_6').style.display = "none";</script></ul></section></notes></section>