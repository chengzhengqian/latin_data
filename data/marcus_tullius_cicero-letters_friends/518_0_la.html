<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">


integros incolumisque esse volueris. eorum ego domicilia, sedes, rem, fortunas, quae et a dis immortalibus et a praestantissimis in nostra re publica civibus summo senatus populique Romani studio conservatae sunt, tuae fidei, iustitiae, bonitatique commendo.</p>
<span class="br"></span><span class="lineNumber">4</span><span class="br"></span><p>Si pro meis pristinis opibus facultatem mihi res hoc tempore daret ut ita defendere possem Volaterranos quem ad modum consuevi tueri meos, nullum officium, nullum denique certamen, in quo illis prodesse possem, praetermitterem. sed quoniam apud te nihilo minus hoc tempore valere me confido quam valuerim semper apud &lt;bonos&gt;<a class="footnoteLink" href="#note_LCL230_76_2" id="target_note_LCL230_76_2"><sup>2</sup></a> omnis, pro nostra summa necessitudine parique inter nos et mutua benevolentia abs te peto ut ita de Volaterranis mereare ut existiment eum quasi divino consilio isti negotio praepositum esse apud quem unum nos eorum perpetui defensores plurimum valere possemus.</p>
</section>
<section class="div2">
<section class="opener">
319 (XIII.5)
<span class="salute"></span>
</section>
<p class="noindent"><span class="italic">Scr. Romae aliquanto post ep. superiorem, ut vid.</span></p>
<p class="noindent">CICERO S. D. Q. VALERIO LEG. PRO PR.</p>
<span class="br"></span><span class="lineNumber">1</span><span class="br"></span><p>Non moleste fero eam necessitudinem quae mihi tecum est notam esse quam plurimis, neque tamen ob eam causam (quod tu optime existimare potes) te impedi&lt;i&gt; quo minus susceptum negotium pro tua fide et diligentia

</p></section><notes><section class="footnotes"><ul><li class="note" id="note_LCL230_76_2"><a class="footnoteCrossrefLink" href="#target_note_LCL230_76_2" title="Click to highlight in text"><sup class="lineRef">2</sup>(<span class="italic">Or</span>.)</a></li><script type="text/javascript">document.getElementById('note_LCL230_76_2').style.display = "none";</script></ul></section></notes></section>