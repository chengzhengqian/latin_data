<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
non probat, sic tu (libet enim mihi iocari), quod disertum non erit, ne putaris meum.</p>
<p>Vale, et in censura, si iam es censor, ut spero, de proavo multum cogitato tuo.</p>
</section>
<section class="div2">
<section class="opener">
75 (III.12)
<span class="salute"></span>
</section>
<p class="noindent"><span class="italic">Scr. Sidae <span class="sc">iii</span> aut prid. Non. Sext. an. 50</span></p>
<p class="noindent">CICERO APPIO PULCHRO S.</p>
<span class="br"></span><span class="lineNumber">1</span><span class="br"></span><p>Gratulabor tibi prius (ita enim rerum ordo postulat), deinde ad me convertar.</p>
<p>Ego vero vehementer gratulor de iudicio ambitus, neque id quod nemini dubium fuit, absolutum esse te, sed illud quod, quo melior civis, quo vir clarior, quo fortior amicus es quoque plura virtutis &lt;ingeni&gt;<a class="footnoteLink" href="#note_LCL205_336_1" id="target_note_LCL205_336_1"><sup>1</sup></a> industriae ornamenta in te sunt, eo mirandum est magis nullam ne in tabellae quidem latebra fuisse absconditam malevolentiam quae te impugnare auderet. non horum temporum, non horum hominum atque morum negotium. nihil iam sum pridem admiratus magis.</p>
<span class="br"></span><span class="lineNumber">2</span><span class="br"></span><p>De me autem, suscipe paulisper meas partis et eum te esse finge qui sum ego: si facile inveneris quid dicas, noli ignoscere haesitationi meae. ego vero velim mihi Tulliaeque meae, sicut tu amicissime et suavissime optas, proÂ­spere


</p></section><notes><section class="footnotes"><ul><li class="note" id="note_LCL205_336_1"><a class="footnoteCrossrefLink" href="#target_note_LCL205_336_1" title="Click to highlight in text"><sup class="lineRef">1</sup>(<span class="italic">Wes</span>.)*</a></li><script type="text/javascript">document.getElementById('note_LCL205_336_1').style.display = "none";</script></ul></section></notes></section>