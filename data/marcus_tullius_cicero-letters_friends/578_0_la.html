<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
(licet enim verum dicere) ne nescio quid illud quod sciebas<a class="footnoteLink" href="#note_LCL230_196_2" id="target_note_LCL230_196_2"><sup>2</sup></a> dediscas et obliviscare cenulas facere. nam si tum cum habebas quos imitarere non multum proficiebas, quid nunc te facturum putem? Spurinna quidem, cum ei rem demonstrassem et vitam tuam superiorem exposuissem, magnum periculum summae rei publicae demonstrabat nisi ad superiorem consuetudinem tum cum Favonius flaret revertisses; hoc tempore ferri posse, si forte tu frigus ferre non posses.</p>
<span class="br"></span><span class="lineNumber">3</span><span class="br"></span><p>Et mehercule, mi Paete, extra iocum moneo te, quod pertinere ad beate vivendum arbitror, ut cum viris bonis, iucundis, amantibus tui vivas. nihil est aptius vitae, nihil ad beate vivendum accommodatius. nec id ad voluptatem refero sed ad communitatem vitae atque victus remissionemque animorum, quae maxime sermone efficitur familiari, qui est in conviviis dulcissimus, ut sapientius nostri quam Graeci; illi ‘συμπόσια’ aut ‘σύνδειπνα,’ id est compotationes aut concenationes,<a class="footnoteLink" href="#note_LCL230_196_3" id="target_note_LCL230_196_3"><sup>3</sup></a> nos ‘convivia,’ quod tum maxime simul vivitur. vides ut te philosophando revocare coner ad cenas.</p>
<p>Cura ut valeas; id foris cenitando facillime consequere.</p>
<span class="br"></span><span class="lineNumber">4</span><span class="br"></span><p>Sed cave, si me amas, existimes me quod iocosius scribam abiecisse curam rei publicae. sic tibi, mi Paete, persuade, me dies et noctes nihil aliud agere, nihil curare, nisi ut mei cives salvi liberique sint. nullum locum praetermit-to





</p></section><notes><section class="footnotes"><ul><li class="note" id="note_LCL230_196_2"><a class="footnoteCrossrefLink" href="#target_note_LCL230_196_2" title="Click to highlight in text"><sup class="lineRef">2</sup>solebas (<span class="italic">SB</span>)</a></li><script type="text/javascript">document.getElementById('note_LCL230_196_2').style.display = "none";</script><li class="note" id="note_LCL230_196_3"><a class="footnoteCrossrefLink" href="#target_note_LCL230_196_3" title="Click to highlight in text"><sup class="lineRef">3</sup>id est . . . concen- <span class="italic">del. Lamb.</span></a></li><script type="text/javascript">document.getElementById('note_LCL230_196_3').style.display = "none";</script></ul></section></notes></section>