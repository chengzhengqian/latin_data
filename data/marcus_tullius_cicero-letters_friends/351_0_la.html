<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
huius urbis, cum quidem haec urbs, aptius humanitati et suavitati tuae quam tota Peloponnesus, nedum Patrae. nunc contra et vidisse mihi multum &lt;tum&gt;<a class="footnoteLink" href="#note_LCL216_232_1" id="target_note_LCL216_232_1"><sup>1</sup></a> videris cum prope desperatis his rebus te in Graeciam contulisti et hoc tempore non solum sapiens qui hinc absis sed etiam beatus. quamquam quis qui aliquid sapiat nunc esse beatus potest?</p>
<span class="br"></span><span class="lineNumber">2</span><span class="br"></span><p>Sed quod tu, cui licebat, pedibus es consecutus, ut ibi esses ‘ubi nec Pelopidarum’ (nosti cetera), nos idem prope modum consequimur alia ratione. cum enim salutationi nos dedimus amicorum, quae fit hoc etiam frequentius quam solebat quod quasi avem albam videntur bene sentientem civem videre, abdo me in bibliothecam. itaque opera efficio tanta quanta fortasse tu senties; intellexi enim ex tuo sermone quodam, cum meam maestitiam et desperationem accusares domi tuae, dicere te ex meis libris animum meum desiderare.</p>
<span class="br"></span><span class="lineNumber">3</span><span class="br"></span><p>Sed mehercule et tum rem publicam lugebam, quae non solum &lt;a suis erga me&gt;<a class="footnoteLink" href="#note_LCL216_232_2" id="target_note_LCL216_232_2"><sup>2</sup></a> sed etiam a meis erga se beneficiis erat mihi &lt;vita mea&gt;<a class="footnoteLink" href="#note_LCL216_232_3" id="target_note_LCL216_232_3"><sup>3</sup></a> carior, et hoc tempore, quamquam me non ratio solum consolatur, quae plurimum debet valere, sed etiam dies, quae stultis quoque me­deri





</p></section><notes><section class="footnotes"><ul><li class="note" id="note_LCL216_232_1"><a class="footnoteCrossrefLink" href="#target_note_LCL216_232_1" title="Click to highlight in text"><sup class="lineRef">1</sup>(<span class="italic">SB</span>)</a></li><script type="text/javascript">document.getElementById('note_LCL216_232_1').style.display = "none";</script><li class="note" id="note_LCL216_232_2"><a class="footnoteCrossrefLink" href="#target_note_LCL216_232_2" title="Click to highlight in text"><sup class="lineRef">2</sup><span class="italic">add. SB</span> (a suis R, a me G, suis erga me ҁ)</a></li><script type="text/javascript">document.getElementById('note_LCL216_232_2').style.display = "none";</script><li class="note" id="note_LCL216_232_3"><a class="footnoteCrossrefLink" href="#target_note_LCL216_232_3" title="Click to highlight in text"><sup class="lineRef">3</sup>(<span class="italic">Wes</span>.)</a></li><script type="text/javascript">document.getElementById('note_LCL216_232_3').style.display = "none";</script></ul></section></notes></section>