<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

involatu nec e cantu sinistro oscinis, ut in nostra disciplina est, nec ex tripudiis solistimis aut soniviis tibi auguror, sed habeo alia signa quae observem; quae etsi non sunt certiora <span class="br"></span><span class="lineNumber">8</span><span class="br"></span>illis, minus tamen habent vel obscuritatis vel erroris. notantur autem mihi ad divinandum signa duplici quadam via; quarum alteram duco e Caesare ipso, alteram e temporum civilium natura atque ratione.</p>
<p>In Caesare haec sunt: mitis clemensque natura, qualis exprimitur praeclaro illo libro ‘Querelarum’ tuarum. accedit quod mirifice ingeniis excellentibus, quale est tuum, delectatur. praeterea cedit multorum iustis et officio incensis, non inanibus aut ambitiosis voluntatibus; in quo vehementer eum consentiens Etruria movebit. cur haec <span class="br"></span><span class="lineNumber">9</span><span class="br"></span>igitur adhuc parum profecerunt? quia non putat se sustinere causas posse multorum si tibi, cui iustius videtur irasci posse, concesserit. ‘quae est igitur’ inquies ‘spes ab irato?’ eodem &lt;de&gt;<a class="footnoteLink" href="#note_LCL216_350_5" id="target_note_LCL216_350_5"><sup>5</sup></a> fonte se hausturum intelleget laudes suas a quo sit leviter aspersus. postremo homo valde est acutus et multum providens. intellegit te, hominem in parte Italiae minime contemnenda facile omnium nobilissimum et in communi re publica cuivis summorum tuae aetatis vel ingenio vel gratia vel fama populi Romani parem, non posse prohiberi re publica diutius. nolet hoc temporis potius esse aliquando beneficium quam iam suum.</p>
</section><notes><section class="footnotes"><ul><li class="note" id="note_LCL216_350_5"><a class="footnoteCrossrefLink" href="#target_note_LCL216_350_5" title="Click to highlight in text"><sup class="lineRef">5</sup>(<span class="italic">R. Klotz</span>)</a></li><script type="text/javascript">document.getElementById('note_LCL216_350_5').style.display = "none";</script></ul></section></notes></section>