<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

rettulissem. sane moleste tuli non illa beneficia tuae potius ambitioni reservata esse quam meae, qui ambitione nihil uterer. de centurionibus tamen et de tribunorum militarium contubernalibus res est in integro. genus enim horum beneficiorum definitum lege non erat.</p>
<span class="br"></span><span class="lineNumber">8</span><span class="br"></span><p>Reliquum est de sestertiis centum milibus, de quibus memini mihi a te Myrina litteras esse adlatas, non mei errati sed tui; in quo peccatum videbatur esse, si modo erat, fratris tui et Tulli. sed cum id corrigi non posset, quod iam depositis rationibus ex provincia decessimus, credo me quidem tibi pro animi mei voluntate proque ea spe facultatum quam tum habebamus quam humanissime potuerim rescripsisse. sed neque tum me humanitate litterarum mearum obligatum puto neque me tuam hodie epistulam de HS <span class="sc">c̅</span> sic accepisse ut ii accipiunt quibus epistulae per <span class="br"></span><span class="lineNumber">9</span><span class="br"></span>haec tempora molestae sunt. simul illud cogitare debes, me omnem pecuniam quae ad me salvis legibus pervenisset Ephesi apud publicanos deposuisse; id fuisse HS <figure id="fig_LCL216.46.1">
<a class="imageLink" href="/view/LCL216/figures/LCL216-p46-f1.png" target="_blank" title="special character"><img alt="special character" src="/view/LCL216/figures/LCL216-p46-f1.png"/></a>
</figure>: eam omnem pecuniam Pompeium abstulisse. quod ego sive aequo animo sive iniquo fero, tu de HS <span class="sc">c̅</span> aequo animo ferre debes et existimare eo minus ad te vel de tuis cibariis vel de mea liberalitate pervenisse. quod si mihi expensa ista HS <span class="sc">c̅</span> tulisses, tamen, quae tua est suavitas quique in me amor, nolles a me hoc tempore aestimationem accipere; nam numeratum si cuperem, non erat. sed haec ioca­tum



</p></section><notes></notes></section>