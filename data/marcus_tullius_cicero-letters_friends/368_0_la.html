<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

signorum omnium non aestimo tanti ista quattuor aut quinque sumpsisti. Bacchas istas cum Musis Metelli comparas. quid simile? primum ipsas ego Musas numquam tanti putassem atque id fecissem Musis omnibus approbantibus, sed tamen erat aptum bibliothecae studiisque nostris congruens; Bacchis vero ubi est apud me locus? at pulchellae sunt. novi optime et saepe vidi. nominatim tibi signa mihi nota mandassem si probassem. ea enim signa ego emere soleo quae ad similitudinem gymnasiorum exornent mihi in palaestra locum. Martis vero signum quo mihi pacis auctori? gaudeo nullum Saturni signum fuisse; haec enim duo signa putarem mihi aes alienum attulisse. Mercuri mallem aliquod fuisset; felicius,<a class="footnoteLink" href="#note_LCL216_266_1" id="target_note_LCL216_266_1"><sup>1</sup></a> puto, cum Avianio transigere possemus.</p>
<span class="br"></span><span class="lineNumber">3</span><span class="br"></span><p>Quod tibi destinaras trapezophorum, si te delectat, habebis; sin autem sententiam mutasti, ego habe&lt;b&gt;o scilicet. ista quidem summa ne ego multo libentius emerim deversorium Tarracinae, ne semper hospiti molestus sim. omnino liberti mei video esse culpam, cui plane res certas mandaram, itemque Iuni, quem puto tibi notum esse, Aviani familiarem. exhedria quaedam mihi nova sunt instituta in porticula Tusculani. ea volebam tabellis ornare. etenim, si quid generis istius modi me delectat, pictura delectat. sed tamen si ista mihi sunt habenda, certiorem




</p></section><notes><section class="footnotes"><ul><li class="note" id="note_LCL216_266_1"><a class="footnoteCrossrefLink" href="#target_note_LCL216_266_1" title="Click to highlight in text"><sup class="lineRef">1</sup>facilius <span class="italic">Vict.</span></a></li><script type="text/javascript">document.getElementById('note_LCL216_266_1').style.display = "none";</script></ul></section></notes></section>