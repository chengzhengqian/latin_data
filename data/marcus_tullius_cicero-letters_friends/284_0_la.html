<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
151 (IV.2)
<span class="salute"></span>
</section>
<p class="noindent"><span class="italic">Scr. in Cumano <span class="sc">iii</span> vel prid. Kal. Mai. an. 49</span></p>
<p class="noindent">M. CICERO S. D. SER. SULPICIO</p>
<span class="br"></span><span class="lineNumber">1</span><span class="br"></span><p>A. d. <span class="sc">iii</span> Kal. Mai., cum essem in Cumano, accepi tuas litteras; quibus lectis cognovi non satis prudenter fecisse Philotimum, qui, cum abs te mandata haberet, ut scribis, de omnibus rebus, ipse ad me non venisset, litteras tuas misisset, quas intellexi breviores fuisse quod eum perlaturum putasses. sed tamen, postquam tuas litteras legi, Postumia tua me convenit et Servius noster. his placuit ut tu in Cumanum venires, quod etiam mecum ut ad te scriberem egerunt.</p>
<span class="br"></span><span class="lineNumber">2</span><span class="br"></span><p>Quod meum consilium exquiris, id est tale ut capere facilius ipse possim quam alteri dare. quid enim est quod audeam suadere tibi, homini summa auctoritate summaque prudentia? si quid rectissimum sit quaerimus, perspicuum est; si quid maxime expediat, obscurum. sin ii sumus qui profecto esse debemus, ut nihil arbitremur expedire nisi quod rectum honestumque sit, non potest esse dubium quid faciendum nobis sit.</p>
<span class="br"></span><span class="lineNumber">3</span><span class="br"></span><p>Quod existimas meam causam coniunctam esse cum tua, certe similis in utroque nostrum, cum optime sentiremus, error fuit. nam omnia utriusque consilia ad concordiam spectaverunt; qua cum ipsi Caesari nihil esset utilius, gratiam quoque nos inire ab eo defendenda pace arbitrabamur. &lt;quod&gt;<a class="footnoteLink" href="#note_LCL216_98_1" id="target_note_LCL216_98_1"><sup>1</sup></a> quantum nos fefellerit et quem in locum

</p></section><notes><section class="footnotes"><ul><li class="note" id="note_LCL216_98_1"><a class="footnoteCrossrefLink" href="#target_note_LCL216_98_1" title="Click to highlight in text"><sup class="lineRef">1</sup>(<span class="italic">SB</span>)</a></li><script type="text/javascript">document.getElementById('note_LCL216_98_1').style.display = "none";</script></ul></section></notes></section>