<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
simul lecticula concursare possis.</p>
<span class="br"></span><span class="lineNumber">6</span><span class="br"></span><p>Haec ad te pluribus verbis scripsi quam soleo non oti abundantia sed amoris erga te, quod me quadam epistula subinvitaras, si memoria tenes, ut ad te aliquid eius modi scriberem quo minus te praetermisisse ludos paeniteret. quod si adsecutus sum, gaudeo; sin minus, hoc me tamen consolor, quod posthac ad ludos venies nosque vises neque [in]<a class="footnoteLink" href="#note_LCL205_178_5" id="target_note_LCL205_178_5"><sup>5</sup></a> epistulis relinques meis spem aliquam delectationis tuae.</p>
</section>
<section class="div2">
<section class="opener">
25 (V.8)
<span class="salute"></span>
</section>
<p class="noindent"><span class="italic">Scr. Romae m. Ian.</span>, <span class="italic">ut vid.</span>, <span class="italic">an. 54</span></p>
<p class="noindent">M. CICERO M. LICINIO P. F. CRASSO</p>
<span class="br"></span><span class="lineNumber">1</span><span class="br"></span><p>Quantum †ad†<a class="footnoteLink" href="#note_LCL205_178_1" id="target_note_LCL205_178_1"><sup>1</sup></a> meum studium exstiterit dignitatis tuae vel tuendae vel etiam augendae, non dubito quin ad te omnes tui scripserint. non enim fuit aut mediocre aut obscurum aut eius modi quod silentio posset praeteriri. nam et cum consulibus et cum multis consularibus tanta contentione decertavi quanta numquam antea ulla in causa suscepique mihi perpetuam propugnationem pro omnibus ornamentis tuis veterique nostrae necessitudini iam diu debitum sed multa varietate temporum interruptum officium cumulate reddidi.</p>
</section><notes><section class="footnotes"><ul><li class="note" id="note_LCL205_178_5"><a class="footnoteCrossrefLink" href="#target_note_LCL205_178_5" title="Click to highlight in text"><sup class="lineRef">5</sup>(<span class="italic">SB post Mend.; vide comm.</span>)</a></li><script type="text/javascript">document.getElementById('note_LCL205_178_5').style.display = "none";</script><li class="note" id="note_LCL205_178_1"><a class="footnoteCrossrefLink" href="#target_note_LCL205_178_1" title="Click to highlight in text"><sup class="lineRef">1</sup>a.d. <span class="italic">lac. sequente R. Klotz</span>: Id. <span class="italic">Ellis</span></a></li><script type="text/javascript">document.getElementById('note_LCL205_178_1').style.display = "none";</script></ul></section></notes></section>