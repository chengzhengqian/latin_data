<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
molestia an potius libenter te Athenis visurus essem, quod iniuria quam accepisti dolore me adficeret, sapientia tua qua fers iniuriam laetitia, tamen vidisse te mallem; nam quod est molestiae non sane multo levius est cum te non video, quod esse potuit voluptatis certe, si vidissem te, plus fuisset. itaque non dubitabo dare operam ut te videam, cum id satis commode facere potero. interea quod per litteras et agi tecum et, ut arbitror, confici potest, agam nunc. <span class="br"></span><span class="lineNumber">2</span><span class="br"></span>ac te illud primum rogabo, ne quid invitus mea causa facias, sed id quod mea intelleges multum,<a class="footnoteLink" href="#note_LCL205_268_1" id="target_note_LCL205_268_1"><sup>1</sup></a> tua nullam in partem interesse ita mihi des si tibi ut id libenter facias ante persuaseris.</p>
<p>Cum Patrone Epicurio mihi omnia sunt, nisi quod in philosophia vehementer ab eo dissentio. sed et initio Romae, cum te quoque et tuos omnis observabat, me coluit in primis et nuper, cum ea quae voluit de suis commodis et praemiis consecutus est, me habuit suorum defensorum et amicorum fere principem et iam a Phaedro, qui nobis cum pueri essemus, ante quam Philonem cognovimus, valde ut philosophus, postea tamen ut vir bonus et suavis et officiosus probabatur, traditus mihi commendatusque est.</p>
<span class="br"></span><span class="lineNumber">3</span><span class="br"></span><p>Is igitur Patro cum ad me Romam litteras misisset, uti te sibi placarem peteremque ut nescio quid illud Epicuri parietinarum sibi concederes, nihil scripsi ad te ob eam



</p></section><notes><section class="footnotes"><ul><li class="note" id="note_LCL205_268_1"><a class="footnoteCrossrefLink" href="#target_note_LCL205_268_1" title="Click to highlight in text"><sup class="lineRef">1</sup>multum <span class="italic">post</span> partem (<span class="italic">Man</span>.)</a></li><script type="text/javascript">document.getElementById('note_LCL205_268_1').style.display = "none";</script></ul></section></notes></section>