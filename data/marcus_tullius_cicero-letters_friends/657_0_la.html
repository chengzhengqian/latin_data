<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
sub manu ut essent, per quorum loca fideliter mihi pateret iter. Lepidus desperato adventu meo, quem non mediocriter captabat, se cum Antonio coniunxit a.d. <span class="sc">iiii</span> Kal. Iun., eodemque die ad me castra moverunt. viginti <span class="br"></span><span class="lineNumber">3</span><span class="br"></span>milia passuum cum abessent, res mihi nuntiata est. dedi operam deum benignitate ut et celeriter me reciperem et hic discessus nihil fugae simile haberet, non miles ullus, non eques, non quicquam impedimentorum amitteretur aut ab illis ferventibus latronibus interciperetur. itaque prid. Non. Iun. omnis copias Isaram traieci pontisque quos feceram interrupi, ut spatium ad colligendum se homines haberent et ego me interea cum collega coniungerem; quem triduo, cum has dabam litteras, exspectabam.</p>
<span class="br"></span><span class="lineNumber">4</span><span class="br"></span><p>Laterensis nostri et fidem et animum singularem in re&lt;m&gt; publicam semper fatebor. sed certe nimia eius indulgentia in Lepidum ad haec pericula perspicienda fecit eum minus sagacem. qui quidem, cum in fraudem se deductum videret, manus, quas iustius in Lepidi perniciem armasset, sibi adferre conatus est. in quo casu tamen interpellatus et adhuc vivit et dicitur victurus; sed tamen de hoc parum mihi certum est.</p>
<span class="br"></span><span class="lineNumber">5</span><span class="br"></span><p>Magno cum dolore parricidarum elapsus sum iis. veniebant enim eodem furore in me quo in patriam incitati, iracundias autem harum rerum recentis habebant, quod Lepidum castigare non destiteram ut exstingueret bellum, quod colloquia facta improbabam, quod legatos fide LepiÂ­di

</p></section><notes></notes></section>