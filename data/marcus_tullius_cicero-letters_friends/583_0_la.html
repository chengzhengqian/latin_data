<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
mirifice coniunctos cum causa habebamus. erat firmissimus senatus exceptis consularibus, ex quibus unus L. <span class="br"></span><span class="lineNumber">3</span><span class="br"></span>Caesar firmus est et rectus. Ser. Sulpici morte magnum praesidium amisimus. reliqui partim inertes, partim improbi. non nulli invident eorum laudi quos in re publica probari vident. populi vero Romani totiusque Italiae mira consensio est.</p>
<p>Haec erant fere quae tibi nota esse vellem. nunc autem opto ut ab istis Orientis partibus virtutis tuae lumen eluceat.</p>
<p>Vale.</p>
</section>
<section class="div2">
<section class="opener">
366 (XII.11)
<span class="salute"></span>
</section>
<p class="noindent"><span class="italic">Scr. in castris Taricheis Non. Mart. an. 43</span></p>
<p class="noindent">C. CASSIUS PRO COS. S. D. M. CICERONI</p>
<span class="br"></span><span class="lineNumber">1</span><span class="br"></span><p>S. v. b.; e. e. q. v.</p>
<p>In Syriam me profectum esse scito ad L. Murcum et Q. Crispum imp. viri fortes optimique cives, postea quam audierunt quae Romae gererentur, exercitus mihi tradiderunt ipsique mecum una fortissimo animo rem publicam administrant. item legionem quam Q. Caecilius Bassus habuit ad me venisse scito, quattuorque legiones quas A. Allienus ex Aegypto eduxit traditas ab eo mihi esse scito.</p>
</section><notes></notes></section>