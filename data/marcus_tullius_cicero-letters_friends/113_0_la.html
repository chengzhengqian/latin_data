<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
facies si omne genus liberalitatis quod et ab humanitate et potestate tua proficisci poterit non modo re sed etiam verbis, vultu denique, exprompseris; quae quantum in provincia valeant, vellem expertus essem,<a class="footnoteLink" href="#note_LCL205_260_2" id="target_note_LCL205_260_2"><sup>2</sup></a> sed tamen suspicor.</p>
<p>Ipsum hominem quem tibi commendo perdignum esse tua amicitia non solum quia mihi Cuspius dicit credo, tametsi id satis esse debebat, sed quia novi eius iudicium in hominibus et amicis deligendis.</p>
<span class="br"></span><span class="lineNumber">5</span><span class="br"></span><p>Harum litterarum vis quanta fuerit propediem iudicabo tibique, ut confido, gratias agam. ego quae te velle quaeque ad te pertinere arbitrabor omnia studiose diligenterque curabo.</p>
<p>Cura ut valeas.</p>
</section>
<section class="div2">
<section class="opener">
58 (XIII.6a)
<span class="salute"></span>
</section>
<p class="noindent"><span class="italic">Scr. Romae aliquanto post superiorem</span></p>
<p class="noindent">&lt;M. CICERO Q. VALERIO Q.F. ORCAE PRO COS.&gt;</p>
<p>P. Cornelius, qui tibi litteras dedit, est mihi a P. Cuspio commendatus; cuius causa quanto opere cuperem deberemque profecto ex me facile cognosti. vehementer te rogo ut cures ut ex hac commendatione mihi Cuspius quam maximas, quam primum, quam saepissime gratias agat.</p>
<p>Vale.</p>
</section><notes><section class="footnotes"><ul><li class="note" id="note_LCL205_260_2"><a class="footnoteCrossrefLink" href="#target_note_LCL205_260_2" title="Click to highlight in text"><sup class="lineRef">2</sup>esses (<span class="italic">Or</span>.)</a></li><script type="text/javascript">document.getElementById('note_LCL205_260_2').style.display = "none";</script></ul></section></notes></section>