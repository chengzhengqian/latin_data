<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<span class="br"></span><span class="lineNumber">4</span><span class="br"></span><p>Nam quid ego de Bruttio dicam, quem nullo tempore a me patior discedere? cuius cum frugi severaque est vita tum etiam iucundissima convictio; non est enim seiunctus iocus a philologia et cottidiana συζητήσει. huic ego locum in proximo conduxi et, ut possum, ex meis angustiis illius <span class="br"></span><span class="lineNumber">5</span><span class="br"></span>sustento tenuitatem. praeterea declamitare Graece apud Cassium institui, Latine autem apud Bruttium exerceri volo. utor familiaribus et cottidianis convictoribus quos secum Mytilenis Cratippus adduxit, hominibus et doctis et illi probatissimis. multum etiam mecum est Epicrates, princeps Atheniensium, et Leonides et horum ceteri similes. τὰ μὲν οὖν καθ’ ἡμᾶς τάδε.</p>
<span class="br"></span><span class="lineNumber">6</span><span class="br"></span><p>De Gorgia autem quod mihi scribis, erat quidem ille in cottidiana declamatione utilis, sed omnia postposui dum modo praeceptis patris parerem; διαρρήδην enim scripserat ut eum dimitterem statim. tergiversari nolui, ne mea nimia σπουδὴ suspicionem ei aliquam importaret. deinde illud etiam mihi succurrebat, grave esse me de iudicio <span class="br"></span><span class="lineNumber">7</span><span class="br"></span>patris iudicare. tuum tamen studium et consilium gratum acceptumque est mihi.</p>
<p>Excusationem angustiarum tui temporis accipio; scio enim quam soleas esse occupatus. emisse te praedium vehementer gaudeo feliciterque tibi rem istam evenire cupio. hoc loco me tibi gratulari noli mirari; eodem enim fere loco tu quoque emisse te fecisti me certiorem. habes! deponendae tibi sunt urbanitates; rusticus Romanus factus es. quo modo ego mihi nunc ante oculos tuum iucun­dissimum



</p></section><notes></notes></section>