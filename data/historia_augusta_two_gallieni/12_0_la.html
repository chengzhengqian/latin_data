<section class="div1 language" lang="la"><header><hgroup><h1>The Two Gallieni</h1></hgroup></header><section class="div2">
</section>
<section class="div2">
<p>XI. Dum haec apud Persas geruntur, Scythae in Cappadociam pervaserunt. illic captis civitatibus bello etiam vario diu acto se<a class="footnoteLink" href="#note_LCL263_38_1" id="target_note_LCL263_38_1"><sup>1</sup></a> ad Bithyniam contulerunt.
<span class="br"></span><span class="lineNumber">2</span><span class="br"></span>quare milites iterum de novo imperatore faciendo cogitarunt. quos omnes Gallienus more suo, cum placare atque ad gratiam suam reducere non posset, occidit.</p>
<p><span class="br"></span><span class="lineNumber">3</span><span class="br"></span>Cum tamen sibi milites dignum principem quaererent, Gallienus apud Athenas archon erat, id est sum-mus magistratus, vanitate illa, qua et civis adscribi desiderabat
<span class="br"></span><span class="lineNumber">4</span><span class="br"></span>et sacris omnibus interesse. quod neque Hadrianus in summa felicitate neque Antoninus in adulta fecerat pace, cum tanto studio Graecarum docti<a class="footnoteLink" href="#note_LCL263_38_2" id="target_note_LCL263_38_2"><sup>2</sup></a> sint litterarum ut raro aliquibus doctissimis
<span class="br"></span><span class="lineNumber">5</span><span class="br"></span>magnorum arbitrio cesserint virorum. Areopagitarum praeterea cupiebat ingeri numero contempta prope re
<span class="br"></span><span class="lineNumber">6</span><span class="br"></span>publica. fuit enim Gallienus, quod negari non potest, oratione, poemate atque omnibus artibus clarus.
<span class="br"></span><span class="lineNumber">7</span><span class="br"></span>huius illud est epithalamion, quod inter centum poetas praecipuum fuit. nam cum fratrum suorum filios iungeret, et omnes poetae Graeci Latinique epithalamia dixissent, idque per dies plurimos, ille, cum




</p></section><notes><section class="footnotes"><ul><li class="note" id="note_LCL263_38_1"><a class="footnoteCrossrefLink" href="#target_note_LCL263_38_1" title="Click to highlight in text"><sup class="lineRef">1</sup><span class="italic">acto se</span> Salm.; <span class="italic">actos</span> P.</a></li><script type="text/javascript">document.getElementById('note_LCL263_38_1').style.display = "none";</script><li class="note" id="note_LCL263_38_2"><a class="footnoteCrossrefLink" href="#target_note_LCL263_38_2" title="Click to highlight in text"><sup class="lineRef">2</sup><span class="italic">docti</span> P, Î£; <span class="italic">ducti</span> Baehrens, Peter, Hohl.</a></li><script type="text/javascript">document.getElementById('note_LCL263_38_2').style.display = "none";</script></ul></section></notes></section>