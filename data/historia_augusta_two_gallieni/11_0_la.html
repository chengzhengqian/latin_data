<section class="div1 language" lang="la"><header><hgroup><h1>The Two Gallieni</h1></hgroup></header><section class="div2">
</section>
<section class="div2">
<p>X. Gallieno et Saturnino consulibus Odaenathus rex Palmyrenorum obtinuit totius orientis imperium, idcirco praecipue quod se fortibus factis dignum tantae maiestatis infulis declaravit, Gallieno aut nullas aut
<span class="br"></span><span class="lineNumber">2</span><span class="br"></span>luxuriosas aut ineptas et ridiculas res agente. denique statim bellum Persis in vindictam Valeriani, quam
<span class="br"></span><span class="lineNumber">3</span><span class="br"></span>eius filius neglegebat, indixit. Nisibin et Carrhas statim occupat tradentibus sese Nisibenis atque Carrhenis
<span class="br"></span><span class="lineNumber">4</span><span class="br"></span>et increpantibus Gallienum. nec defuit tamen reverentia Odaenathi circa Gallienum. nam captos satrapas insultandi prope gratia et ostentandi sui ad
<span class="br"></span><span class="lineNumber">5</span><span class="br"></span>eum misit. qui cum Romam deducti essent, vincente Odaenatho triumphavit Gallienus nulla mentione patris facta, quem ne inter deos quidem nisi coactus rettulit, cum mortuum audisset, sed adhuc viventem,
<span class="br"></span><span class="lineNumber">6</span><span class="br"></span>nam de illius morte falso compererat. Odaenathus autem ad Ctesiphontem Parthorum multitudinem obsedit vastatisque circum omnibus locis innumeros
<span class="br"></span><span class="lineNumber">7</span><span class="br"></span>homines interemit. sed cum satrapae omnes ex omnibus regionibus illuc defensionis communis gratia convolassent, fuerunt longa et varia proelia, longior
<span class="br"></span><span class="lineNumber">8</span><span class="br"></span>tamen Romana victoria. et cum nihil aliud ageret nisi ut Valerianum Odaenathus liberaret, instabat cottidie, at<a class="footnoteLink" href="#note_LCL263_36_1" id="target_note_LCL263_36_1"><sup>1</sup></a> locorum difficultatibus in alieno solo imperator optimus laborabat.</p>
</section><notes><section class="footnotes"><ul><li class="note" id="note_LCL263_36_1"><a class="footnoteCrossrefLink" href="#target_note_LCL263_36_1" title="Click to highlight in text"><sup class="lineRef">1</sup><span class="italic">at</span> Cas., Peter; <span class="italic">ac</span> P, Hohl.</a></li><script type="text/javascript">document.getElementById('note_LCL263_36_1').style.display = "none";</script></ul></section></notes></section>