<section class="div1 language" lang="la"><header><hgroup><h1>The Two Gallieni</h1></hgroup></header><section class="div2"><p class="noindent">

Heraclianum ducem militibus sollertis principis rem
<span class="br"></span><span class="lineNumber">5</span><span class="br"></span>gerebat. qui tamen Heraclianus, cum contra Persas profectus esset, a Palmyrenis victus omnes quos paraverat milites perdidit, Zenobia Palmyrenis et orientalibus plerisque viriliter imperante.</p>
<p><span class="br"></span><span class="lineNumber">6</span><span class="br"></span>Inter haec Scythae per Euxinum navigantes Histrum ingressi multa gravia in solo Romano fecerunt. quibus compertis Gallienus Cleodamum et Athenaeum Byzantios instaurandis urbibus muniendisque praefecit, pugnatumque est circa Pontum, et a Byzantiis ducibus
<span class="br"></span><span class="lineNumber">7</span><span class="br"></span>victi sunt barbari. Veneriano item duce navali bello Gothi superati sunt, cum ipse Venerianus militari
<span class="br"></span><span class="lineNumber">8</span><span class="br"></span>periit morte. atque inde Cyzicum et Asiam, deinceps Achaiam omnem vastaverunt et ab Atheniensibus duce Dexippo, scriptore horum temporum, victi sunt. unde pulsi per Epirum, Macedoniam, Boeotiam pervagati
<span class="br"></span><span class="lineNumber">9</span><span class="br"></span>sunt. Gallienus interea vix excitatus publicis malis Gothis vagantibus per Illyricum occurrit et fortuito plurimos interemit. quo comperto Scythae facta carragine per montem Gessacem fugere sunt conati.



</p></section><notes></notes></section>