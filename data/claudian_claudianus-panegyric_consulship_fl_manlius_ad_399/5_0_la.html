<section class="div1 language" lang="la"><header><hgroup><h1>Claudian</h1></hgroup></header><section class="div2">
<p class="lineGroup">
<span class="line">alter in Aetnaeas casurus sponte favillas</span><span class="linebreak"></span>
<span class="line">dispergit revocatque deum rursusque receptis</span><span class="linebreak"></span>
<span class="line">nectit amicitiis quidquid discordia solvit.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>corporis hic damnat sensus verumque videri</span><span class="linebreak"></span>
<span class="line">pernegat. hic semper lapsurae pondera terrae</span><span class="linebreak"></span>
<span class="line">conatur rapido caeli fulcire rotatu</span><span class="linebreak"></span>
<span class="line">accenditque diem praerupti turbine saxi.</span><span class="linebreak"></span>
<span class="line">ille ferox unoque tegi non passus Olympo</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>inmensum per inane volat finemque perosus</span><span class="linebreak"></span>
<span class="line">parturit innumeros angusto pectore mundos.</span><span class="linebreak"></span>
<span class="line">hi vaga collidunt caecis primordia plagis.</span><span class="linebreak"></span>
<span class="line">numina constituunt alii casusque relegant.</span><span class="linebreak"></span></p>
<p class="lineGroup">
<span class="line indent1">Graiorum obscuras Romanis floribus artes</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>inradias, vicibus gratis formare loquentes</span><span class="linebreak"></span>
<span class="line">suetus et alterno verum contexere nodo.</span><span class="linebreak"></span>
<span class="line">quidquid Socratico manavit ab ordine, quidquid</span><span class="linebreak"></span>
<span class="line">docta Cleantheae sonuerunt atria turbae,</span><span class="linebreak"></span>
<span class="line">inventum quodcumque tuo, Chrysippe, recessu,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>quidquid Democritus risit dixitque tacendo</span><span class="linebreak"></span>
<span class="line">Pythagoras, uno se pectore cuncta vetustas</span><span class="linebreak"></span>
<span class="line">condidit et maior collectis viribus exit.</span><span class="linebreak"></span>
<span class="line">ornantur veteres et nobiliore magistro</span><span class="linebreak"></span>
<span class="line">in Latium spretis Academia migrat Athenis,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>ut tandem propius discat, quo fine beatum</span><span class="linebreak"></span>
<span class="line">dirigitur, quae norma boni, qui limes honesti;</span><span class="linebreak"></span>
<span class="line">quaenam membra sui virtus divisa domandis</span><span class="linebreak"></span>
<span class="line">obiectet vitiis; quae pars iniusta recidat,</span><span class="linebreak"></span>
<span class="line">quae vincat ratione metus, quae frenet amores;</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>aut quotiens elementa doces semperque fluentis</span><span class="linebreak"></span>
</p></section><notes></notes></section>