<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">pontibus et volvant spumoso vertice silvas:</span><span class="linebreak"></span>
<span class="line">pax maiora decet; peragit tranquilla potestas,</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>quod violenta nequit, mandataque fortius urget</span><span class="linebreak"></span>
<span class="line">imperiosa quies.</span><span class="linebreak"></span>
<span class="line indent10">Idem praedurus iniquas</span><span class="linebreak"></span>
<span class="line">accepisse preces, rursus, quae digna petitu,</span><span class="linebreak"></span>
<span class="line">largior et facilis; nec quae comitatur honores,</span><span class="linebreak"></span>
<span class="line">ausa tuam leviter temptare superbia mentem.</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>frons privata manet nec se meruisse fatetur,</span><span class="linebreak"></span>
<span class="line">quae crevisse putat; rigidi sed plena pudoris</span><span class="linebreak"></span>
<span class="line">elucet gravitas fastu iucunda remoto.</span><span class="linebreak"></span>
<span class="line">quae non seditio, quae non insania vulgi</span><span class="linebreak"></span>
<span class="line">te viso lenita cadat? quae dissona ritu</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>barbaries, medii quam non reverentia frangat?</span><span class="linebreak"></span>
<span class="line">vel quis non sitiens sermonis mella politi</span><span class="linebreak"></span>
<span class="line">deserat Orpheos blanda testudine cantus?</span><span class="linebreak"></span>
<span class="line">qualem te legimus teneri primordia mundi</span><span class="linebreak"></span>
<span class="line">scribentem aut partes animae, per singula talem</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>cernimus et similes agnoscit pagina mores.</span><span class="linebreak"></span></p>
<p class="lineGroup"><span class="line indent1">Nec dilata tuis Augusto iudice merces</span><span class="linebreak"></span>
<span class="line">officiis, illumque habitum, quo iungitur aulae</span><span class="linebreak"></span>
<span class="line">curia, qui socio proceres cum principe nectit,</span><span class="linebreak"></span>
<span class="line">quem quater ipse gerit, perfecto detulit anno</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>deposuitque suas te succedente curules.</span><span class="linebreak"></span>
<span class="line">crescant virtutes fecundaque floreat aetas.</span><span class="linebreak"></span>
<span class="line">ingeniis patuit campus certusque merenti</span><span class="linebreak"></span>
<span class="line">stat favor: ornatur propriis industria donis.</span><span class="linebreak"></span>
<span class="line">surgite sopitae, quas obruit ambitus, artes.</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>nil licet invidiae, Stilicho dum prospicit orbi</span><span class="linebreak"></span>
</p></section><notes></notes></section>