<section class="div1 language" lang="la">
<section class="div2">
<h2><span class="ac">Panegyricus Dictus Manlio Theodoro Consuli</span></h2>
<h2><span class="ac">Praefatio<span class="linebreak"></span>(XVI.)</span></h2>
<p class="lineGroup">
<span class="line">Audebisne, precor, tantae subiecta catervae,</span><span class="linebreak"></span>
<span class="line indent1">inter tot proceres, nostra Thalia, loqui?</span><span class="linebreak"></span>
<span class="line">nec te fama vetat, vero quam celsius auctam</span><span class="linebreak"></span>
<span class="line indent1">vel servasse labor vel minuisse pudor?</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>an tibi continuis crevit fiducia castris 5</span><span class="linebreak"></span>
<span class="line indent1">totaque iam vatis pectora miles habet?</span><span class="linebreak"></span>
<span class="line">culmina Romani maiestatemque senatus</span><span class="linebreak"></span>
<span class="line indent1">et, quibus exultat Gallia, cerne viros.</span><span class="linebreak"></span>
<span class="line">omnibus audimur terris mundique per aures</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>ibimus. ah nimius consulis urget amor!</span><span class="linebreak"></span>
<span class="line">Iuppiter, ut perhibent, spatium cum discere vellet</span><span class="linebreak"></span>
<span class="line indent1">naturae regni neseius ipse sui,</span><span class="linebreak"></span>
<span class="line">armigeros utrimque duos aequalibus alis</span><span class="linebreak"></span>
<span class="line indent1">misit ab Eois Occiduisque plagis.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Parnasus geminos fertur iunxisse volatus;</span><span class="linebreak"></span>
<span class="line indent1">contulit alternas Pythius axis aves.</span><span class="linebreak"></span>
<span class="line">Princeps non aquilis terras cognoscere curat;</span><span class="linebreak"></span>
<span class="line indent1">certius in vobis aestimat imperium.</span><span class="linebreak"></span>
<span class="line">hoc ego concilio collectum metior orbem;</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>hoc video coetu quidquid ubique micat.</span><span class="linebreak"></span>
</p>
</section><notes></notes></section>