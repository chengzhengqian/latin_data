<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">non si ille remeet, arte Mopsopia potens,</span><span class="linebreak"></span>
<span class="line">qui nostra caeca monstra conclusit domo,</span><span class="linebreak"></span>
<span class="line">promittet ullam casibus nostris opem.</span><span class="linebreak"></span>
<span class="line">stirpem perosa Solis invisi Venus</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>per nos catenas vindicat Martis sui</span><span class="linebreak"></span>
<span class="line">suasque, probris omne Phoebeum genus</span><span class="linebreak"></span>
<span class="line">onerat nefandis: nulla Minois levi</span><span class="linebreak"></span>
<span class="line">defuncta amore est, iungitur semper nefas.</span><span class="linebreak"></span>
</p></div><div class="sp"><span class="speaker"><span class="sc">nutrix</span></span><p class="lineGroup">
<span class="line">Thesea coniunx, clara progenies Iovis,</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>nefanda casto pectore exturba ocius,</span><span class="linebreak"></span>
<span class="line">extingue flammas, neve te dirae spei</span><span class="linebreak"></span>
<span class="line">praebe obsequentem. quisquis in primo obstitit</span><span class="linebreak"></span>
<span class="line">pepulitque amorem, tutus ac victor fuit;</span><span class="linebreak"></span>
<span class="line">qui blandiendo dulce nutrivit malum,</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>sero recusat ferre quod subiit iugum.</span><span class="linebreak"></span>
<span class="line indent1">Nec me fugit, quam durus et veri insolens</span><span class="linebreak"></span>
<span class="line">ad recta flecti regius nolit tumor.</span><span class="linebreak"></span>
<span class="line">quemcumque dederit exitum casus feram:</span><span class="linebreak"></span>
<span class="line">fortem facit vicina libertas senem.</span><span class="linebreak"></span>
<span class="line indent1"><span class="br"></span><span class="lineNumber">140</span><span class="br"></span>Honesta primum est velle nec labi via;</span><span class="linebreak"></span>
<span class="line">pudor est secundus nosse peccandi modum.</span><span class="linebreak"></span>
<span class="line">quo, misera, pergis? quid domum infamem aggravas</span><span class="linebreak"></span>
<span class="line">superasque matrem? maius est monstro nefas:</span><span class="linebreak"></span>
<span class="line">nam monstra fato, moribus scelera imputes.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>Si, quod maritus supera non cernit loca,</span><span class="linebreak"></span>
<span class="line">tutum esse facinus credis et vacuum metu,</span><span class="linebreak"></span>
<span class="line">erras; teneri crede Lethaeo abditum</span><span class="linebreak"></span>
<span class="line">Thesea profundo et ferre perpetuam Styga:</span><span class="linebreak"></span>
<span class="line">quid ille, lato maria qui regno premit</span><span class="linebreak"></span>
</p></div><notes></notes></section>