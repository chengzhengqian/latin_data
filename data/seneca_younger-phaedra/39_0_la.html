<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">nullaque victum lege melioris soli!</span><span class="linebreak"></span>
<span class="line">ferae quoque ipsae Veneris evitant nefas,</span><span class="linebreak"></span>
<span class="line">generisque leges inscius servat pudor.</span><span class="linebreak"></span>
<span class="line indent1"><span class="br"></span><span class="lineNumber">915</span><span class="br"></span>Ubi vultus ille et ficta maiestas viri</span><span class="linebreak"></span>
<span class="line">atque habitus horrens, prisca et antiqua appetens,</span><span class="linebreak"></span>
<span class="line">morumque senium triste et affectus graves?</span><span class="linebreak"></span>
<span class="line">o vita fallax, abditos sensus geris</span><span class="linebreak"></span>
<span class="line">animisque pulchram turpibus faciem induis!</span><span class="linebreak"></span>
<span class="line"><span class="br"></span><span class="lineNumber">920</span><span class="br"></span>pudor impudentem celat, audacem quies,</span><span class="linebreak"></span>
<span class="line">pietas nefandum; vera fallaces probant</span><span class="linebreak"></span>
<span class="line">simulantque molles dura. silvarum incola</span><span class="linebreak"></span>
<span class="line">ille efferatus castus intactus rudis,</span><span class="linebreak"></span>
<span class="line">mihi te reservas? a meo primum toro</span><span class="linebreak"></span>
<span class="line"><span class="br"></span><span class="lineNumber">925</span><span class="br"></span>et scelere tanto placuit ordiri virum?</span><span class="linebreak"></span>
<span class="line">iam iam superno numini grates ago,</span><span class="linebreak"></span>
<span class="line">quod icta nostra cecidit Antiope manu,</span><span class="linebreak"></span>
<span class="line">quod non ad antra Stygia descendens tibi</span><span class="linebreak"></span>
<span class="line">matrem reliqui.</span><span class="linebreak"></span>
<span class="line indent8">Profugus ignotas procul</span><span class="linebreak"></span>
<span class="line"><span class="br"></span><span class="lineNumber">930</span><span class="br"></span>percurre gentes! te licet terra ultimo</span><span class="linebreak"></span>
<span class="line">summota mundo dirimat Oceani plagis</span><span class="linebreak"></span>
<span class="line">orbemque nostris pedibus obversum colas,</span><span class="linebreak"></span>
<span class="line">licet in recessu penitus extremo abditus</span><span class="linebreak"></span>
<span class="line">horrifera celsi regna transieris poli,</span><span class="linebreak"></span>
<span class="line"><span class="br"></span><span class="lineNumber">935</span><span class="br"></span>hiemesque supra positus et canas nives</span><span class="linebreak"></span>
<span class="line">gelidi frementes liqueris Boreae minas</span><span class="linebreak"></span>
<span class="line">post te furentes, sceleribus poenas dabis.</span><span class="linebreak"></span>
<span class="line">profugum per omnes pertinax latebras premam;</span><span class="linebreak"></span>
<span class="line">longinqua clausa abstrusa diversa invia</span><span class="linebreak"></span>
<span class="line"><span class="br"></span><span class="lineNumber">940</span><span class="br"></span>emetiemur, nullus obstabit locus:</span><span class="linebreak"></span>
<span class="line">scis unde redeam. tela quo mitti haud queunt,</span><span class="linebreak"></span>
<span class="line">huc vota mittam. genitor aequoreus dedit</span><span class="linebreak"></span>
</p></div><notes></notes></section>