<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">In hoc redîmus? patuit ad caelum via,</span><span class="linebreak"></span>
<span class="line">bina ut viderem funera et geminam necem,</span><span class="linebreak"></span>
<span class="line"><span class="br"></span><span class="lineNumber">1215</span><span class="br"></span>caelebs et orbus funebres una face</span><span class="linebreak"></span>
<span class="line">ut concremarem prolis ac thalami rogos?</span><span class="linebreak"></span>
<span class="line">donator atrae lucis, Alcide, tuum</span><span class="linebreak"></span>
<span class="line">Diti remitte munus; ereptos mihi</span><span class="linebreak"></span>
<span class="line">restitue manes.—impius frustra invoco</span><span class="linebreak"></span>
<span class="line"><span class="br"></span><span class="lineNumber">1220</span><span class="br"></span>mortem relictam. crudus et leti artifex,</span><span class="linebreak"></span>
<span class="line">exitia machinatus insolita effera,</span><span class="linebreak"></span>
<span class="line">nunc tibimet ipse iusta supplicia irroga.</span><span class="linebreak"></span>
<span class="line">pinus coacto vertice attingens humum</span><span class="linebreak"></span>
<span class="line">caelo remissum findat in geminas trabes,</span><span class="linebreak"></span>
<span class="line"><span class="br"></span><span class="lineNumber">1225</span><span class="br"></span>mittarve praeceps saxa per Scironia?</span><span class="linebreak"></span>
<span class="line">graviora vidi, quae pati clausos iubet</span><span class="linebreak"></span>
<span class="line">Phlegethon nocentes igneo cingens vado.</span><span class="linebreak"></span>
<span class="line">quae poena memet maneat et sedes, scio.</span><span class="linebreak"></span>
<span class="line">umbrae nocentes, cedite et cervicibus</span><span class="linebreak"></span>
<span class="line"><span class="br"></span><span class="lineNumber">1230</span><span class="br"></span>his, his repositum degravet fessas manus</span><span class="linebreak"></span>
<span class="line">saxum, seni perennis Aeolio labor;</span><span class="linebreak"></span>
<span class="line">me ludat amnis ora vicina alluens;</span><span class="linebreak"></span>
<span class="line">vultur relicto transvolet Tityo ferus</span><span class="linebreak"></span>
<span class="line">meumque poenae semper accrescat iecur.</span><span class="linebreak"></span>
<span class="line"><span class="br"></span><span class="lineNumber">1235</span><span class="br"></span>et tu mei requiesce Pirithoi pater:</span><span class="linebreak"></span>
<span class="line">haec incitatis membra turbinibus ferat</span><span class="linebreak"></span>
<span class="line">nusquam resistens orbe revoluto rota.</span><span class="linebreak"></span>
<span class="line">Dehisce tellus, recipe me dirum chaos,</span><span class="linebreak"></span>
<span class="line">recipe, haec ad umbras iustior nobis via est:</span><span class="linebreak"></span>
</p></div><notes></notes></section>