<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line"><span class="br"></span><span class="lineNumber">1240</span><span class="br"></span>natum sequor. ne metue qui manes regis:</span><span class="linebreak"></span>
<span class="line">casti venimus. recipe me aeterna domo</span><span class="linebreak"></span>
<span class="line">non exiturum.â€”non movent divos preces;</span><span class="linebreak"></span>
<span class="line">at, si rogarem scelera, quam proni forent!</span><span class="linebreak"></span>
</p></div><div class="sp"><span class="speaker"><span class="sc">chorus</span></span><p class="lineGroup">
<span class="line">Theseu, querelis tempus aeternum manet:</span><span class="linebreak"></span>
<span class="line"><span class="br"></span><span class="lineNumber">1245</span><span class="br"></span>nunc iusta nato solve et absconde ocius</span><span class="linebreak"></span>
<span class="line">dispersa foede membra laniatu effero.</span><span class="linebreak"></span>
</p></div><div class="sp"><span class="speaker"><span class="sc">theseus</span></span><p class="lineGroup">
<span class="line">Huc, huc, reliquias vehite cari corporis</span><span class="linebreak"></span>
<span class="line">pondusque et artus temere congestos date.</span><span class="linebreak"></span>
<span class="line">Hippolytus hic est? crimen agnosco meum:</span><span class="linebreak"></span>
<span class="line"><span class="br"></span><span class="lineNumber">1250</span><span class="br"></span>ego te peremi. neu nocens tantum semel</span><span class="linebreak"></span>
<span class="line">solusve fierem, facinus ausurus parens</span><span class="linebreak"></span>
<span class="line">patrem advocavi. munere en patrio fruor.</span><span class="linebreak"></span>
<span class="line">o triste fractis orbitas annis malum!</span><span class="linebreak"></span>
<span class="line">complectere artus, quodque de nato est super,</span><span class="linebreak"></span>
<span class="line"><span class="br"></span><span class="lineNumber">1255</span><span class="br"></span>miserande, maesto pectore incumbens fove.</span><span class="linebreak"></span>
<span class="line indent1">Disiecta, genitor, membra laceri corporis</span><span class="linebreak"></span>
<span class="line">in ordinem dispone, et errantes loco</span><span class="linebreak"></span>
<span class="line">restitue partes. fortis hic dextrae locus,</span><span class="linebreak"></span>
<span class="line">hic laeva frenis docta moderandis manus</span><span class="linebreak"></span>
<span class="line"><span class="br"></span><span class="lineNumber">1260</span><span class="br"></span>ponenda: laevi lateris agnosco notas.</span><span class="linebreak"></span>
<span class="line">quam magna lacrimis pars adhuc nostris abest!</span><span class="linebreak"></span>
<span class="line">durate trepidae lugubri officio manus,</span><span class="linebreak"></span>
<span class="line">fletusque largos sistite arentes genae,</span><span class="linebreak"></span>
<span class="line">dum membra nato genitor adnumerat suo</span><span class="linebreak"></span>
<span class="line"><span class="br"></span><span class="lineNumber">1265</span><span class="br"></span>corpusque fingit. hoc quid est forma carens</span><span class="linebreak"></span>
<span class="line">et turpe, multo vulnere abruptum undique?</span><span class="linebreak"></span>
<span class="line">quae pars tui sit dubito, sed pars est tui:</span><span class="linebreak"></span>
<span class="line">hic, hic repone, non suo, at vacuo loco.</span><span class="linebreak"></span>
</p></div><notes></notes></section>