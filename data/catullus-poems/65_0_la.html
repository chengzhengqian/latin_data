<section class="div1 language" lang="la"><header><hgroup><h1>Gai Valeri Catvlli Liber</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">25</span><span class="br"></span>sensibus ereptis mens excidit! at te ego certe</span><span class="linebreak"></span>
<span class="line indent2">cognoram a parva virgine magnanimam.</span><span class="linebreak"></span>
<span class="line">anne bonum oblita’s facinus, quo regium adepta’s</span><span class="linebreak"></span>
<span class="line indent2">coniugium, quo non fortius<a class="footnoteLink" href="#note_LCL006_130_1" id="target_note_LCL006_130_1"><sup>1</sup></a> ausit alis?</span><span class="linebreak"></span>
<span class="line">sed tum maesta virum mittens quae verba locuta’s!</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>Iuppiter, ut tristi lumina saepe manu!</span><span class="linebreak"></span>
<span class="line">quis te mutavit tantus deus? an quod amantes</span><span class="linebreak"></span>
<span class="line indent2">non longe a caro corpore abesse volunt?</span><span class="linebreak"></span>
<span class="line">atque ibi me cunctis pro dulci coniuge divis</span><span class="linebreak"></span>
<span class="line indent2">non sine taurino sanguine pollicita’s,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>si reditum tetulisset. is haud in tempore longo</span><span class="linebreak"></span>
<span class="line indent2">captam Asiam Aegypti finibus addiderat.</span><span class="linebreak"></span>
<span class="line">quis ego pro factis caelesti reddita coetu</span><span class="linebreak"></span>
<span class="line indent2">pristina vota novo munere dissoluo.</span><span class="linebreak"></span>
<span class="line">invita, o regina, tuo de vertice cessi,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>invita: adiuro teque tuumque caput,</span><span class="linebreak"></span>
<span class="line">digna ferat quod siquis inaniter adiurarit:</span><span class="linebreak"></span>
<span class="line indent2">sed qui se ferro postulet esse parem?</span><span class="linebreak"></span>
<span class="line">ille quoque eversus mons est, quem maximum in oris</span><span class="linebreak"></span>
<span class="line indent2">progenies Thiae clara supervehitur,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>cum Medi peperere novum mare, cumque iuventus</span><span class="linebreak"></span>
<span class="line indent2">per medium classi barbara navit Athon.</span><span class="linebreak"></span>
<span class="line">quid facient crines, cum ferro talia cedant?</span><span class="linebreak"></span>
<span class="line indent2">Iuppiter, ut Chalybon omne genus pereat,</span><span class="linebreak"></span>
<span class="line">et qui principio sub terra quaerere venas</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>institit ac ferri stringere duritiem!</span><span class="linebreak"></span>
<span class="line">abiunctae paulo ante comae mea fata sorores</span><span class="linebreak"></span>
<span class="line indent2">lugebant, cum se Memnonis Aethiopis</span><span class="linebreak"></span>
</p></section><notes><section class="footnotes"><ul><li class="note" id="note_LCL006_130_1"><a class="footnoteCrossrefLink" href="#target_note_LCL006_130_1" title="Click to highlight in text"><sup class="lineRef">1</sup>quo fortius <span class="italic">Muretus</span>: quod … fortior <span class="italic">V</span></a></li><script type="text/javascript">document.getElementById('note_LCL006_130_1').style.display = "none";</script></ul></section></notes></section>