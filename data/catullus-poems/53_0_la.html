<section class="div1 language" lang="la"><header><hgroup><h1>Gai Valeri Catvlli Liber</h1></hgroup></header><section class="div2">
<p class="lineGroup">
<span class="line indent2">Sed quid ego a primo digressus carmine plura</span><span class="linebreak"></span>
<span class="line">commemorem, ut linquens genitoris filia vultum,</span><span class="linebreak"></span>
<span class="line">ut consanguineae complexum, ut denique matris,</span><span class="linebreak"></span>
<span class="line">quae misera in gnata deperdita lamentatast,<a class="footnoteLink" href="#note_LCL006_106_1" id="target_note_LCL006_106_1"><sup>1</sup></a></span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>omnibus his Thesei dulcem praeoptarit amorem,</span><span class="linebreak"></span>
<span class="line">aut ut vecta ratis spumosa ad litora Diae,</span><span class="linebreak"></span>
<span class="line">&lt;venerit&gt;<a class="footnoteLink" href="#note_LCL006_106_2" id="target_note_LCL006_106_2"><sup>2</sup></a> aut ut eam devinctam lumina somno</span><span class="linebreak"></span>
<span class="line">liquerit immemori discedens pectore coniunx?</span><span class="linebreak"></span>
<span class="line">saepe illam perhibent ardenti corde furentem</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>clarisonas imo fudisse e pectore voces,</span><span class="linebreak"></span>
<span class="line">ac tum praeruptos tristem conscendere montes,</span><span class="linebreak"></span>
<span class="line">unde aciem in pelagi vastos protenderet aestus,</span><span class="linebreak"></span>
<span class="line">tum tremuli salis adversas procurrere in undas</span><span class="linebreak"></span>
<span class="line">mollia nudatae tollentem tegmina surae,</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>atque haec extremis maestam dixisse querellis,</span><span class="linebreak"></span>
<span class="line">frigidulos udo singultus ore cientem.</span><span class="linebreak"></span>
<span class="line indent2">“Sicine me patriis avectam, perfide, ab aris,</span><span class="linebreak"></span>
<span class="line">perfide, deserto liquisti in litore, Theseu?</span><span class="linebreak"></span>
<span class="line">sicine discedens neglecto numine divum</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>immemor a, devota domum periuria portas?</span><span class="linebreak"></span>
<span class="line">nullane res potuit crudelis flectere mentis</span><span class="linebreak"></span>
<span class="line">consilium? tibi nulla fuit dementia praesto,</span><span class="linebreak"></span>
<span class="line">immite ut nostri vellet miserescere pectus?</span><span class="linebreak"></span>
<span class="line">at non haec quondam blanda promissa dedisti</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>voce mihi; non haec miseram sperare iubebas,</span><span class="linebreak"></span>
<span class="line">sed conubia laeta, sed optatos hymenaeos:</span><span class="linebreak"></span>
<span class="line">quae cuncta aerii discerpunt irrita venti.</span><span class="linebreak"></span>
<span class="line">nunc iam nulla viro iuranti femina credat,</span><span class="linebreak"></span>
<span class="line">nulla viri speret sermones esse fideles;</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>quis dum aliquid cupiens animus praegestit apisci,</span><span class="linebreak"></span>
<span class="line">nil metuunt iurare, nihil promittere parcunt:</span><span class="linebreak"></span>
<span class="line">sed simul ac cupidae mentis satiata libidost,</span><span class="linebreak"></span>
</p></section><notes><section class="footnotes"><ul><li class="note" id="note_LCL006_106_1"><a class="footnoteCrossrefLink" href="#target_note_LCL006_106_1" title="Click to highlight in text"><sup class="lineRef">1</sup>lamentata est <span class="italic">Conington</span>: leta <span class="italic">V</span></a></li><script type="text/javascript">document.getElementById('note_LCL006_106_1').style.display = "none";</script><li class="note" id="note_LCL006_106_2"><a class="footnoteCrossrefLink" href="#target_note_LCL006_106_2" title="Click to highlight in text"><sup class="lineRef">2</sup>&lt;venerit&gt; <span class="italic">add. Lach</span>.: &lt;fugerit&gt; <span class="italic">Fröhlich</span></a></li><script type="text/javascript">document.getElementById('note_LCL006_106_2').style.display = "none";</script></ul></section></notes></section>