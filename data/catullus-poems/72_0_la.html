<section class="div1 language" lang="la"><header><hgroup><h1>Gai Valeri Catvlli Liber</h1></hgroup></header><section class="div2"><p class="lineGroup">
<span class="line">is clausum lato patefecit limite campum,</span><span class="linebreak"></span>
<span class="line indent2">isque domum nobis isque dedit dominam,</span><span class="linebreak"></span>
<span class="line">ad quam communes exerceremus amores.</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>quo mea se molli candida diva pede</span><span class="linebreak"></span>
<span class="line">intulit et trito fulgentem in limine plantam</span><span class="linebreak"></span>
<span class="line indent2">innixa arguta constituit solea;</span><span class="linebreak"></span>
<span class="line">coniugis ut quondam flagrans advenit amore</span><span class="linebreak"></span>
<span class="line indent2">ProtesilaÃ«am Laodamia domum</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>inceptam frustra, nondum cum sanguine sacro</span><span class="linebreak"></span>
<span class="line indent2">hostia caelestis pacificasset eros.</span><span class="linebreak"></span>
<span class="line">nil mihi tam valde placeat, Rhamnusia virgo,</span><span class="linebreak"></span>
<span class="line indent2">quod temere invitis suscipiatur eris.</span><span class="linebreak"></span>
<span class="line">quam ieiuna pium desideret ara cruorem,</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>doctast amisso Laodamia viro,</span><span class="linebreak"></span>
<span class="line">coniugis ante coacta novi dimittere collum</span><span class="linebreak"></span>
<span class="line indent2">quam veniens una atque altera rursus hiemps</span><span class="linebreak"></span>
<span class="line">noctibus in longis avidum saturasset amorem,</span><span class="linebreak"></span>
<span class="line indent2">posset ut abrupto vivere coniugio,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>quod scibant Parcae non longo tempore abesse,</span><span class="linebreak"></span>
<span class="line indent2">si miles muros isset ad Iliacos:</span><span class="linebreak"></span>
<span class="line">nam tum Helenae raptu primores Argivorum</span><span class="linebreak"></span>
<span class="line indent2">coeperat ad sese Troia ciere viros,</span><span class="linebreak"></span>
<span class="line">Troia (nefas) commune sepulcrum Asiae Europaeque,</span><span class="linebreak"></span>
<span class="line indent2"><span class="br"></span><span class="lineNumber">90</span><span class="br"></span>Troia virum et virtutum omnium acerba cinis,</span><span class="linebreak"></span>
<span class="line">quaene etiam nostro letum miserabile fratri</span><span class="linebreak"></span>
<span class="line indent2">attulit. ei misero frater adempte mihi,</span><span class="linebreak"></span>
<span class="line">ei misero fratri iucundum lumen ademptum,</span><span class="linebreak"></span>
<span class="line indent2">tecum una totast nostra sepulta domus;</span><span class="linebreak"></span>
<span class="line">omnia tecum una perierunt gaudia nostra,</span><span class="linebreak"></span>
<span class="line indent2">quae tuus in vita dulcis alebat amor.</span><span class="linebreak"></span>
</p></section><notes></notes></section>