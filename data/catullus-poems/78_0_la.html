<section class="div1 language" lang="la"><header><hgroup><h1>Gai Valeri Catvlli Liber</h1></hgroup></header><section class="div2"><p class="lineGroup">
<span class="line">quin tu animum offirmas atque istinc teque reducis</span><span class="linebreak"></span>
<span class="line indent2">et dis invitis desinis esse miser?</span><span class="linebreak"></span>
<span class="line">difficilest longum subito deponere amorem.</span><span class="linebreak"></span>
<span class="line indent2">difficilest, verum hoc qualubet efficias.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>una salus haec est, hoc est tibi pervincendum:</span><span class="linebreak"></span>
<span class="line indent2">hoc facias, sive id non pote sive pote.</span><span class="linebreak"></span>
<span class="line">o di, si vestrumst misereri, aut si quibus umquam</span><span class="linebreak"></span>
<span class="line indent2">extremam iam ipsa in morte tulistis opem,</span><span class="linebreak"></span>
<span class="line">me miserum aspicite et, si vitam puriter egi,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>eripite hanc pestem perniciemque mihi.</span><span class="linebreak"></span>
<span class="line">heu, mihi surrepens imos ut torpor in artus</span><span class="linebreak"></span>
<span class="line indent2">expulit ex omni pectore laetitias!</span><span class="linebreak"></span>
<span class="line">non iam illud quaero, contra me ut diligat illa,</span><span class="linebreak"></span>
<span class="line indent2">aut, quod non potis est, esse pudica velit:</span><span class="linebreak"></span>
<span class="line">ipse valere opto et taetrum hunc deponere morbum.</span><span class="linebreak"></span>
<span class="line indent2"><span class="br"></span><span class="lineNumber">26</span><span class="br"></span>o di, reddite mi hoc pro pietate mea.</span><span class="linebreak"></span>
</p>
</section>
<section class="div2">
<h2>LXXVII</h2>
<p class="lineGroup">
<span class="line"><span class="sc">Rvfe</span> mihi frustra ac nequiquam credite amico</span><span class="linebreak"></span>
<span class="line indent2">(frustra? immo magno cum pretio atque malo),</span><span class="linebreak"></span>
<span class="line">sicine subrepsti mi, atque intestina perurens</span><span class="linebreak"></span>
<span class="line indent2">ei misero eripuisti omnia nostra bona?</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>eripuisti, eheu nostrae crudele venenum</span><span class="linebreak"></span>
<span class="line indent2">vitae, eheu nostrae pestis amicitiae.</span><span class="linebreak"></span>
</p>
</section>
<section class="div2">
<h2>LXXVIII</h2>
<p class="lineGroup">
<span class="line"><span class="sc">Gallvs</span> habet fratres, quorumst lepidissima coniunx</span><span class="linebreak"></span>
<span class="line indent2">alterius, lepidus filius alterius.</span><span class="linebreak"></span>
<span class="line">Gallus homost bellus: nam dulces iungit amores,</span><span class="linebreak"></span>
<span class="line indent2">cum puero ut bello bella puella cubet.</span><span class="linebreak"></span>
</p></section><notes></notes></section>