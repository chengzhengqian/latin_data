<section class="div1 language" lang="la"><header><hgroup><h1>Gai Valeri Catvlli Liber</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">5</span><span class="br"></span>sic tibi bonus ex tua pons libidine fiat,</span><span class="linebreak"></span>
<span class="line">in quo vel Salisubsili sacra suscipiantur:</span><span class="linebreak"></span>
<span class="line">munus hoc mihi maximi da, Colonia, risus.</span><span class="linebreak"></span>
<span class="line">quendam municipem meum de tuo volo ponte</span><span class="linebreak"></span>
<span class="line">ire praecipitem in lutum per caputque pedesque,</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>verum totius ut lacus putidaeque paludis</span><span class="linebreak"></span>
<span class="line">lividissima maximeque est profunda vorago.</span><span class="linebreak"></span>
<span class="line">insulsissimus est homo, nec sapit pueri instar</span><span class="linebreak"></span>
<span class="line">bimuli tremula patris dormientis in ulna.</span><span class="linebreak"></span>
<span class="line">cui cum sit viridissimo nupta flore puella—</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>et puella tenellulo delicatior haedo,</span><span class="linebreak"></span>
<span class="line">asservanda nigerrimis diligentius uvis,—</span><span class="linebreak"></span>
<span class="line">ludere hanc sinit ut lubet, nec pili facit uni,</span><span class="linebreak"></span>
<span class="line">nec se sublevat ex sua parte, sed velut alnus</span><span class="linebreak"></span>
<span class="line">in fossa Liguri iacet suppernata securi,</span><span class="linebreak"></span>
<span class="line">tantundem omnia sentiens quam si nulla sit</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>usquam,</span><span class="linebreak"></span>
<span class="line">talis iste merus stupor nil videt, nihil audit,</span><span class="linebreak"></span>
<span class="line">ipse qui sit, utrum sit an non sit, id quoque</span><span class="linebreak"></span>
<span class="line indent2">nescit.</span><span class="linebreak"></span>
<span class="line">nunc eum volo de tuo ponte mittere pronum,</span><span class="linebreak"></span>
<span class="line">si pote stolidum repente excitare veternum</span><span class="linebreak"></span>
<span class="line">et supinum animum in gravi derelinquere caeno,</span><span class="linebreak"></span>
<span class="line"><span class="br"></span><span class="lineNumber">26</span><span class="br"></span>ferream ut soleam tenaci in voragine mula.</span><span class="linebreak"></span>
</p>
</section>
<section class="div2">
<h2>XXI</h2>
<p class="lineGroup">
<span class="line indent2"><span class="sc">Avreli</span>, pater esuritionum,</span><span class="linebreak"></span>
<span class="line indent2">non harum modo, sed quot aut fuerunt</span><span class="linebreak"></span>
<span class="line indent2">aut sunt aut aliis erunt in annis.</span><span class="linebreak"></span>
<span class="line indent2">pedicare cupis meos amores.</span><span class="linebreak"></span>
<span class="line indent2">nec clam: nam simul es, iocaris una,</span><span class="linebreak"></span>
<span class="line indent2">haerens ad latus omnia experiris.</span><span class="linebreak"></span>
<span class="line indent2">frustra: nam insidias mihi instruentem</span><span class="linebreak"></span>
<span class="line indent2">tangam te prior irrumatione.</span><span class="linebreak"></span>
</p></section><notes></notes></section>