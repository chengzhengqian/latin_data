<section class="div1 language" lang="la"><header><hgroup><h1>Gai Valeri Catvlli Liber</h1></hgroup></header><section class="div2"><p class="lineGroup">
<span class="line">desertam in sola miseram se cernat harena.</span><span class="linebreak"></span>
<span class="line">immemor at iuvenis fugiens pellit vada remis,</span><span class="linebreak"></span>
<span class="line">irrita ventosae linquens promissa procellae.</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>Quem procul ex alga maestis Minois ocellis</span><span class="linebreak"></span>
<span class="line">saxea ut effigies bacchantis prospicit, eheu,</span><span class="linebreak"></span>
<span class="line">prospicit et magnis curarum fluctuat undis,</span><span class="linebreak"></span>
<span class="line">non flavo retinens subtilem vertice mitram,</span><span class="linebreak"></span>
<span class="line">non contecta levi velatum<a class="footnoteLink" href="#note_LCL006_102_1" id="target_note_LCL006_102_1"><sup>1</sup></a> pectus amictu,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>non tereti strophio lactentis vincta papillas,</span><span class="linebreak"></span>
<span class="line">omnia quae toto delapsa e corpore passim</span><span class="linebreak"></span>
<span class="line">ipsius ante pedes fluctus salis adludebant.</span><span class="linebreak"></span>
<span class="line">sed neque tum mitrae neque tum fluitantis amictus</span><span class="linebreak"></span>
<span class="line">illa vicem curans toto ex te pectore, Theseu,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>toto animo, tota pendebat perdita mente.</span><span class="linebreak"></span>
<span class="line">a misera, assiduis quam luctibus externavit</span><span class="linebreak"></span>
<span class="line">spinosas Erycina serens in pectore curas</span><span class="linebreak"></span>
<span class="line">illa tempestate, ferox quo tempore Theseus</span><span class="linebreak"></span>
<span class="line">egressus curvis e litoribus Piraei</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>attigit iniusti regis Gortynia templa.</span><span class="linebreak"></span>
<span class="line indent2">Nam perhibent olim crudeli peste coactam</span><span class="linebreak"></span>
<span class="line">Androgeoneae poenas exolvere caedis</span><span class="linebreak"></span>
<span class="line">electos iuvenes simul et decus innuptarum</span><span class="linebreak"></span>
<span class="line">Cecropiam solitam esse dapem dare Minotauro.</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>quis angusta malis cum moenia vexarentur,</span><span class="linebreak"></span>
<span class="line">ipse suum Theseus pro caris corpus Athenis</span><span class="linebreak"></span>
<span class="line">proicere optavit potius quam talia Cretam</span><span class="linebreak"></span>
<span class="line">funera Cecropiae nec funera portarentur;</span><span class="linebreak"></span>
<span class="line">atque ita nave levi nitens ac lenibus auris</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>magnanimum ad Minoa venit sedesque superbas.</span><span class="linebreak"></span>
<span class="line">hunc simul ac cupido conspexit lumine virgo</span><span class="linebreak"></span>
<span class="line">regia, quam suavis expirans castus odores</span><span class="linebreak"></span>
</p>
</section><notes><section class="footnotes"><ul><li class="note" id="note_LCL006_102_1"><a class="footnoteCrossrefLink" href="#target_note_LCL006_102_1" title="Click to highlight in text"><sup class="lineRef">1</sup>velatum <span class="italic">codd.</span>; nudatum <span class="italic">Schwabe</span></a></li><script type="text/javascript">document.getElementById('note_LCL006_102_1').style.display = "none";</script></ul></section></notes></section>