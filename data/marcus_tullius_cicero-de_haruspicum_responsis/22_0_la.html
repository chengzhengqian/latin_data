<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

pollui non sinit mavultque generum suum munere tuo quam illud fanum antiquitate religionis carere. Sed ut ad haec haruspicum responsa redeam, ex quibus est primum de ludis, quis est qui id non totum in istius ludos praedictum et responsum esse fateatur?</p>
<span class="br"></span><span class="lineNumber">30</span><span class="br"></span><p>Sequitur de locis sacris, religiosis.</p>
</section>
<section class="div2">
<p>XIV. O impudentiam miram! de mea domo dicere audes? Committe vel consulibus vel senatui vel collegio pontificum tuam. Ac mea quidem his tribus omnibus iudiciis, ut dixi antea, liberata est. At in iis aedibus, quas tu, Q. Seio, equite Romano, viro optimo, per te apertissime interfecto, tenes, sacellum dico fuisse et aras. Tabulis hoc censoriis, memoria multorum <span class="br"></span><span class="lineNumber">31</span><span class="br"></span> firmabo ac docebo. Agatur modo haec res, quod ex eo senatus consulto, quod nuper est factum, referri ad vos necesse est, habeo quae de locis religiosis velim dicere. Cum de domo tua dixero, in qua tamen ita est inaedificatum sacellum, ut alius fecerit, tibi tantum modo sit demoliendum, tum videbo num mihi necesse sit de aliis etiam aliquid dicere. Putant enim ad me non nulli pertinere magmentarium<a class="footnoteLink" href="#note_LCL158_354_1" id="target_note_LCL158_354_1"><sup>1</sup></a> Telluris




</p></section><notes><section class="footnotes"><ul><li class="note" id="note_LCL158_354_1"><a class="footnoteCrossrefLink" href="#target_note_LCL158_354_1" title="Click to highlight in text"><sup class="lineRef">1</sup>magm. <span class="italic">Mommsen for</span> dementarium <span class="italic">of most</span> <span class="italic"><span class="sc">mss</span>., which is a vox nihili.</span></a></li><script type="text/javascript">document.getElementById('note_LCL158_354_1').style.display = "none";</script></ul></section></notes></section>