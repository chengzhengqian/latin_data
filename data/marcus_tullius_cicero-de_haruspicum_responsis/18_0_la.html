<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

paene ad caedem et ad funus civitatis conversi sunt, hanc, inquam, accepimus agros et nemora cum quodam strepitu fremituque peragrare.</p>
</section>
<section class="div2">
<p>XII. Haec igitur vobis, haec populo Romano et scelerum indicia ostendit et periculorum signa patefecit.</p>
<p>Nam quid ego de illis ludis loquar, quos in Palatio nostri maiores ante templum in ipso matris magnae conspectu Megalesibus fieri celebrarique voluerunt? qui sunt more institutisque maxime casti, sollemnes, religiosi, quibus ludis primum ante populi consessum senatui locum P. Africanus iterum consul ille maior dedit, ut eos ludos haec lues impura polluerit: quo si qui liber aut spectandi aut etiam religionis causa accesserat, manus adferebantur: quo matrona nulla adiit propter vim consessumque servorum: ita ludos eos, quorum religio tanta est, ut ex ultimis terris arcessita in hac urbe consederit: qui uni ludi ne verbo quidem appellantur Latino, ut vocabulo ipso et appetita religio externa et matris magnae nomine suscepta declaretur, hos ludos servi fecerunt, servi spectaverunt, tota denique hoc aedile servorum Megalesia <span class="br"></span><span class="lineNumber">25</span><span class="br"></span> fuerunt. Pro di immortales! qui magis nobiscum loqui possetis, si essetis versareminique nobiscum? ludos esse pollutos significastis ac plane dicitis. Quid


</p></section><notes></notes></section>