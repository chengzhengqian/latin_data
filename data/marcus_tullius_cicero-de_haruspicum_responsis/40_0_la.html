<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

consilia ac sententias inimicorum suorum extimescunt. Tollatur haec e civitate discordia: iam omnes isti qui portenduntur metus exstinguentur: iam ista serpens, quae tum hic delitiscit, tum se emergit et fertur illuc, compressa atque illisa morietur.</p>
</section>
<section class="div2">
<p>XXVI. Monent enim eidem, <span class="sc">ne occultis consiliis res publica laedatur</span>. Quae sunt occultiora quam eius, qui in contione ausus est dicere iustitium edici oportere, iuris dictionem intermitti, claudi aerarium, iudicia tolli? nisi forte existimatis hanc tantam colluvionem illi tantamque eversionem civitatis in mentem subito in Rostris nec cogitanti venire potuisse. Est quidem ille plenus vini, stupri, somni plenusque inconsideratissimae ac dementissimae temeritatis: verum tamen nocturnis vigiliis, etiam coitione hominum, iustitium illud concoctum atque meditatum est. Mementote, patres conscripti, verbo illo nefario temptatas aures nostras et perniciosam viam audiendi consuetudine esse munitam.</p>
<span class="br"></span><span class="lineNumber">56</span><span class="br"></span><p>Sequitur illud: <span class="sc">ne deterioribus repulsisque honos augeatur. Repulsos</span> videamus: nam <span class="sc">deteriores</span> qui sint post docebo. Sed tamen in eum cadere hoc
</p></section><notes></notes></section>