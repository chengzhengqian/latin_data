<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

et in me impetum impeditus facere conabitur, resistam et aut concedente aut etiam adiuvante Milone eius conatum refutabo, velut hesterno die, cum mihi stanti tacens minaretur, voce tantum attigi legum initium et iudicii: consedit ille: conticui. Diem dixisset, ut iecerat<a class="footnoteLink" href="#note_LCL158_322_1" id="target_note_LCL158_322_1"><sup>1</sup></a>: fecissem ut ei statim tertius a praetore dies diceretur. Atque hoc sic moderetur et cogitet, si contentus sit iis sceleribus, quae commisit, esse se iam consecratum Miloni: si quod in me telum intenderit, statim me esse adrepturum arma iudiciorum atque legum. <span class="br"></span><span class="lineNumber">8</span><span class="br"></span> Atque paullo ante, patres conscripti, contionem habuit, quae est ad me tota delata: cuius contionis primum universum argumentum sententiamque audite. Cum riseritis impudentiam hominis, tum a me de tota contione audietis.</p>
</section>
<section class="div2">
<p>V. De religionibus sacris et caerimoniis est contionatus, patres conscripti, Clodius: P. inquam Clodius sacra et religiones negligi, violari, pollui questus est. Non mirum, si hoc vobis ridiculum videtur. Etiam sua contio risit hominem, quo modo ipse gloriari solet, ducentis confixum senati consultis, quae sunt omnia contra



</p></section><notes><section class="footnotes"><ul><li class="note" id="note_LCL158_322_1"><a class="footnoteCrossrefLink" href="#target_note_LCL158_322_1" title="Click to highlight in text"><sup class="lineRef">1</sup>iecerat <span class="italic">Ernesti:</span> fecerat <span class="italic"><span class="sc">mss</span></span>.</a></li><script type="text/javascript">document.getElementById('note_LCL158_322_1').style.display = "none";</script></ul></section></notes></section>