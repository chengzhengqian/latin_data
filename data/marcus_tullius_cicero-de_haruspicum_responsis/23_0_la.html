<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

aperire. Nuper id patuisse dicunt et ego recordor. Nunc sanctissimam partem ac sedem maximae religionis privato dicunt vestibulo contineri. Multa me movent, quod aedes Telluris est curationis meae, quod is, qui illud magmentarium sustulit, meam domum iudicio pontificum liberatam secundum fratrem suum iudicatam esse dicebat: movet me etiam in hac caritate annonae, sterilitate agrorum, inopia frugum religio Telluris et eo magis, quod eodem ostento Telluri <span class="br"></span><span class="lineNumber">32</span><span class="br"></span> postulio deberi dicitur. Vetera fortasse loquimur: quamquam hoc si minus civili iure perscriptum est, lege tamen naturae communi iure gentium sanctum est, ut nihil mortales a dis immortalibus usu capere possint.</p>
</section>
<section class="div2">
<p>XV. Verum tamen antiqua negligimus: etiamne ea negligemus, quae fiunt cum maxime, quae videmus? L. Pisonem quis nescit his temporibus ipsis maximum et sanctissimum Dianae sacellum in Caeliculo sustulisse? Adsunt vicini eius loci: multi sunt etiam in hoc ordine, qui sacriflcia gentilicia, illo ipso in sacello, stato loco, anniversaria factitarint. Et quaerimus di immortales quae loca desiderent,




</p></section><notes></notes></section>