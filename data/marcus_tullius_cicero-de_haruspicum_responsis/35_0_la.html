<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

uno non mentiebatur, confirmaret, tam crudelis mei, tam sceleratus rei publicae vexator esse potuisset?</p>
</section>
<section class="div2">
<span class="br"></span><span class="lineNumber">48</span><span class="br"></span><p>XXIII. Idem postea quam respirare vos a metu caedis, emergere auctoritatem vestram ex fluctibus illis servitutis, reviviscere memoriam ac desiderium mei vidit, vobis se coepit subito fallacissime venditare. Tum leges Iulias contra auspicia latas et hic et in contionibus dicere: in quibus legibus inerat curiata illa lex, quae totum eius tribunatum continebat: quam caecus amentia non videbat: producebat fortissimum virum, M. Bibulum: quaerebat ex eo C. Caesare leges ferente de caelo semperne servasset? Semper se ille servasse dicebat. Augures interrogabat quae ita lata essent rectene lata essent? Illi vitio lata esse dicebant. Ferebant in oculis hominem quidam boni viri et de me optime meriti, sed illius, ut ego arbitror, furoris ignari. Longius processit: in ipsum Cn. Pompeium, auctorem, ut praedicare est solitus, consiliorum suorum, invehi coepit: inibat <span class="br"></span><span class="lineNumber">49</span><span class="br"></span> gratiam a non nullis. Tum vero elatus spe est, posse se, quoniam togatum domestici belli exstinctorem nefario scelere foedasset, illum etiam, illum externorum bellorum hostiumque victorem adfligere: tum est illa in templo Castoris scelerata et paene




</p></section><notes></notes></section>