<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

numine hoc tantum imperium esse natum et auctum et retentum? Quam volumus licet, patres conscripti, ipsi nos amemus, tamen nec numero Hispanos nec robore Gallos nec calliditate Poenos nec artibus Graecos nec denique hoc ipso huius gentis ac terrae domestico nativoque sensu Italos ipsos ac Latinos, sed pietate ac religione atque hac una sapientia, quod deorum numine omnia regi gubernarique perspeximus, omnes gentes nationesque superavimus.</p>
</section>
<section class="div2">
<span class="br"></span><span class="lineNumber">20</span><span class="br"></span><p>X. Qua re ne plura de re minime loquar dubia, adhibete animos et mentes vestras, non solum aures, ad haruspicum vocem admovete: <span class="sc">quod in agro Latiniensi Auditus Est Strepitus Cum Fremitu</span>. Mitto haruspices, mitto illam veterem ab ipsis dis immortalibus, ut hominum fama est, Etruriae traditam disciplinam: nos nonne haruspices esse possumus? <span class="sc">Exauditus In Agro Propinquo Et Suburbano Est StrePitus Quidam Reconditus Et Horribilis Fremitus Armorum</span>. Quis est ex gigantibus illis, quos poëtae ferunt bellum dis immortalibus intulisse, tam impius qui hoc tam novo tantoque motu non magnum aliquid deos populo Romano praemonstrare et praecinere fateatur? De ea re scriptum est: <span class="sc">postiliones</span><a class="footnoteLink" href="#note_LCL158_340_1" id="target_note_LCL158_340_1"><sup>1</sup></a> <span class="sc">esse Iovi, Saturno, Neptuno, Telluri, dis caelestibus.</span> <span class="br"></span><span class="lineNumber">21</span><span class="br"></span> Audio quibus dis violatis expiatio debeatur, sed



</p></section><notes><section class="footnotes"><ul><li class="note" id="note_LCL158_340_1"><a class="footnoteCrossrefLink" href="#target_note_LCL158_340_1" title="Click to highlight in text"><sup class="lineRef">1</sup>postiliones <span class="italic">Orell’s corr. for more familiar</span> postulationes <span class="italic">of</span> <span class="italic"><span class="sc">mss</span></span>.</a></li><script type="text/javascript">document.getElementById('note_LCL158_340_1').style.display = "none";</script></ul></section></notes></section>