<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">59</span><span class="br"></span> prodidit? exercitus, quos temptavit? Quid vero? ea quanta sunt, quae in ipsum se scelera, quae in suos edidit? quis minus umquam pepercit hostium castris quam ille omnibus corporis sui partibus? quae navis umquam in flumine publico tam vulgata omnibus quam istius aetas fuit? quis umquam nepos tam libere est cum scortis quam hic cum sororibus volutatus? quam denique tam immanem Charybdim poÃ«tae fmgendo exprimere potuerunt, quae tantos exhauriret gurgites, quantas iste Byzantiorum Brogitarorumque praedas exsorbuit? aut tam eminentibus canibus Scyllam tamque ieiunis quam quibus istum videtis, Gelliis, Clodiis, Titiis Rostra ipsa mandentem?</p>
<span class="br"></span><span class="lineNumber">60</span><span class="br"></span><p>Qua re, id quod extremum est in haruspicum responsis, providete, <span class="sc">ne rei publicae status commutetur</span>. Etenim vix haec, si undique fulciamus, iam labefacta, vix, inquam, nixa in omnium nostrum humeris cohaerebunt.</p>
</section>
<section class="div2">
<p>XXVIII. Fuit quondam ita firma haec civitas et valens, ut negligentiam senatus vel etiam iniurias civium ferre posset: iam non potest. Aerarium nullum est: vectigalibus non fruuntur qui redemerunt: auctoritas principum cecidit: consensus ordinum est divulsus: iudicia perierunt: suffragia descripta tenentur a paucis: bonorum animus ad nutum nostri ordinis expeditus iam non erit:




</p></section><notes></notes></section>