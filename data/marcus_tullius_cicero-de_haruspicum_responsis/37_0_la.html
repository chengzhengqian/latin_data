<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

viperam illam venenatam ac pestiferam habere potuerunt? quo tandem decepti munere? Volo, inquiunt, esse qui in contione detrahat de Pompeio. Detrahat ille vituperando? Velim sic hoc vir summus atque optime de mea salute meritus accipiat, ut a me dicitur: dicam quidem certe quod sentio. Mihi, me dius fidius, tum de illius amplissima dignitate detrahere, cum eum maximis laudibus efferebat, <span class="br"></span><span class="lineNumber">51</span><span class="br"></span> videbatur. Utrum tandem C. Marius splendidior, cum eum C. Glaucia laudabat, an cum eumdem iratus postea vituperabat? an ille demens et iam pridem ad poenam exitiumque praeceps, foedior aut inquinatior in Cn. Pompeio accusando quam in universo senatu vituperando fuit? quod quidem miror, cum alterum gratum sit iratis, alterum esse tam bonis civibus non acerbum. Sed ne id viros optimos diutius delectet, legant hanc eius contionem, de qua loquor: in qua Pompeium ornat an potius deformat? certe laudat et unum esse in hac civitate dignum huius imperii gloria dicit et significat se illi esse amicissimum et reconciliationem esse gratiae factam. <span class="br"></span><span class="lineNumber">52</span><span class="br"></span> Quod ego quamquam quid sit nescio, tamen hoc


</p></section><notes></notes></section>