<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

commissa esse dicunt, satis est dictum, videamus quid iidem haruspices iam a dis immortalibus dicant moneri. Monent: <span class="sc">ne per optimatium discordiam dissensionemque patribus principibusque caedes periculaque creentur, auxilioque divinitus deficiantur,</span> ϯ<span class="sc">qua re ad unum imperium provinciae redeant exercitusque deminutioque accedat</span>.ϯ<a class="footnoteLink" href="#note_LCL158_368_1" id="target_note_LCL158_368_1"><sup>1</sup></a> Haruspicum verba sunt haec omnia: nihil addo de meo. Quis igitur optimatium discordiam molitur? Idem iste, nec ulla vi ingenii aut consilii sui, sed quodam errore nostro: quem quidem ille, quod obscurus non erat, facile perspexit. Hoc enim etiam turpius adflictatur res publica, quod ne ab eo quidem vexatur, ut tamquam fortis in pugna vir acceptis a forti adversario vulneribus adversis honeste cadere videatur. <span class="br"></span><span class="lineNumber">41</span><span class="br"></span> Ti. Gracchus convellit statum civitatis: qua gravitate vir! qua eloquentia! qua dignitate! nihil ut a patris avique Africani praestabili insignique virtute, praeterquam quod a senatu desciverat, deflexisset. Secutus est C. Gracchus: quo ingenio! qua eloquentia! quanta vi! quanta gravitate dicendi! ut dolerent boni non illa tanta ornamenta ad meliorem mentem voluntatemque esse conversa. Ipse Saturninus ita fuit effrenatus et paene demens, ut auctor




</p></section><notes><section class="footnotes"><ul><li class="note" id="note_LCL158_368_1"><a class="footnoteCrossrefLink" href="#target_note_LCL158_368_1" title="Click to highlight in text"><sup class="lineRef">1</sup>qua re . . . accedat: <span class="italic">the <span class="sc">mss</span>. are hopeless here; we should perhaps read with Lambinus</span> ad unius imperium res redeat (<span class="italic">see Chap. XXV.</span>), <span class="italic">which I translate.</span></a></li><script type="text/javascript">document.getElementById('note_LCL158_368_1').style.display = "none";</script></ul></section></notes></section>