<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

venierat, etiam vobis inspectantibus venditaret. Itaque hominem furentem exsultantemque continui, simul ac periculum iudicii intendi: duobus inceptis verbis omnem impetum gladiatoris ferociamque compressi. <span class="br"></span><span class="lineNumber">2</span><span class="br"></span> Ac tamen ignarus ille qui consules essent, exsanguis atque aestuans, se ex curia repente proripuit cum quibusdam fractis iam atque inanibus minis et cum illius Pisoniani temporis Gabinianique terroribus. Quem quum egredientem insequi coepissem, cepi equidem fructum maximum et ex consurrectione omnium vestrum et ex comitatu publicanorum. Sed vaecors repente sine suo vultu, sine colore, sine voce constitit: deinde respexit et simul atque Cn. Lentulum consulem aspexit, concidit in curiae paene limine, recordatione, credo, Gabinii sui desiderioque Pisonis. Cuius ego de effrenato et praecipiti furore quid dicam? an<a class="footnoteLink" href="#note_LCL158_314_1" id="target_note_LCL158_314_1"><sup>1</sup></a> potest gravioribus a me verbis vulnerari quam est statim in facto ipso a gravissimo viro, P. Servilio, confectus ac trucidatus? Cuius si iam vim et gravitatem illam singularem ac paene divinam adsequi possem, tamen non dubito quin ea tela, quae coniecerit inimicus, quam ea, quae collega patris emisit, leviora atque hebetiora esse videantur.</p>
</section>
<section class="div2">
<span class="br"></span><span class="lineNumber">3</span><span class="br"></span><p>II. Sed tamen mei facti rationem exponere illis volo, qui hesterno die dolore me elatum et iracundia



</p></section><notes><section class="footnotes"><ul><li class="note" id="note_LCL158_314_1"><a class="footnoteCrossrefLink" href="#target_note_LCL158_314_1" title="Click to highlight in text"><sup class="lineRef">1</sup>an <span class="italic">Pet.</span></a></li><script type="text/javascript">document.getElementById('note_LCL158_314_1').style.display = "none";</script></ul></section></notes></section>