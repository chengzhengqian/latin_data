<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">Harpyiasque truces insopitisque refusum</span><span class="linebreak"></span>
<span class="line">tractibus aurati custodem velleris anguem</span><span class="linebreak"></span>
<span class="line">et iuga taurorum rapidis ambusta favillis</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>et virides galeis sulcos fetasque novales</span><span class="linebreak"></span>
<span class="line">Martis et in segetem crescentis semina belli:</span><span class="linebreak"></span>
<span class="line">nil veris aequale dabunt. prohibere rapaces</span><span class="linebreak"></span>
<span class="line">scilicet Harpyias unaque excludere mensa</span><span class="linebreak"></span>
<span class="line">nobilior titulus, quam tot potuisse paratas</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>in Latii praedam Geticas avertere fauces?</span><span class="linebreak"></span>
<span class="line">anne ego terrigenas potius mirabor in ipsis</span><span class="linebreak"></span>
<span class="line">procubuisse satis, vitae quibus attulit idem</span><span class="linebreak"></span>
<span class="line">principium finemque dies, quam caesa Getarum</span><span class="linebreak"></span>
<span class="line">agmina, quos tantis aluit Bellona tropaeis</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>totaque sub galeis Mavortia canuit aetas?</span><span class="linebreak"></span>
<span class="line indent1">Per te namque unum mediis exuta tenebris</span><span class="linebreak"></span>
<span class="line">imperio sua forma redit, claustrisque solutae</span><span class="linebreak"></span>
<span class="line">tristibus exangues audent procedere leges.</span><span class="linebreak"></span>
<span class="line">iamque potestates priscus discriminat ordo</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>iustitiae, quas ante pares effecerat una</span><span class="linebreak"></span>
<span class="line">nube timor. tua nos urgenti dextera leto</span><span class="linebreak"></span>
<span class="line">eripuit, tectisque suis redduntur et agris</span><span class="linebreak"></span>
<span class="line">damnati fato populi, virtute renati.</span><span class="linebreak"></span>
<span class="line">iam non in pecorum morem formidine clausi</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>prospicimus saevos campis ardentibus ignes</span><span class="linebreak"></span>
<span class="line">alta nec incertis metimur flumina votis</span><span class="linebreak"></span>
<span class="line">excidio latura moram nec poscimus amnes</span><span class="linebreak"></span>
</p></section><notes></notes></section>