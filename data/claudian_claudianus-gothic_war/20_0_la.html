<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">res, Alarice, tuas. per tot certamina docto</span><span class="linebreak"></span>
<span class="line">crede seni, qui te tenero vice patris ab aevo</span><span class="linebreak"></span>
<span class="line">gestatum parva solitus donare pharetra</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>atque aptare breves umeris puerilibus arcus:</span><span class="linebreak"></span>
<span class="line">saepe quidem frustra monui, servator ut icti</span><span class="linebreak"></span>
<span class="line">foederis Emathia tutus tellure maneres;</span><span class="linebreak"></span>
<span class="line">sed quoniam calidae rapuit te flamma iuventae,</span><span class="linebreak"></span>
<span class="line">nunc saltem, si cura tibi manet ulla tuorum,</span><span class="linebreak"></span>
<span class="line">his claustris evade, precor, dumque agmina longe,</span><span class="linebreak"></span>
<span class="line"><span class="br"></span><span class="lineNumber">501</span><span class="br"></span>dum licet, Hesperiis praeceps elabere terris,</span><span class="linebreak"></span>
<span class="line">ne nova praedari cupiens et parta reponas</span><span class="linebreak"></span>
<span class="line">pastorique lupus scelerum delicta priorum</span><span class="linebreak"></span>
<span class="line">intra saepta luas. quid palmitis uber Etrusci,</span><span class="linebreak"></span>
<span class="line">quid mihi nescioquam proprio cum Thybride Romam</span><span class="linebreak"></span>
<span class="line"><span class="br"></span><span class="lineNumber">506</span><span class="br"></span>semper in ore geris? referunt si vera parentes,</span><span class="linebreak"></span>
<span class="line">hanc urbem insano nullus qui Marte petivit</span><span class="linebreak"></span>
<span class="line">laetatus violasse redit; nec numina sedem</span><span class="linebreak"></span>
<span class="line">destituunt: iactata procul dicuntur in hostem</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>fulmina divinique volant pro moenibus ignes,</span><span class="linebreak"></span>
<span class="line">seu caelum seu Roma tonat. si temnis Olympum,</span><span class="linebreak"></span>
<span class="line">a magno Stilichone cave, qui semper iniquos</span><span class="linebreak"></span>
<span class="line">Fortuna famulante premit. scis ipse, per oras</span><span class="linebreak"></span>
<span class="line">Arcadiae quam densa rogis cumulaverit ossa,</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>sanguine quam largo Graios calefecerit amnes;</span><span class="linebreak"></span>
<span class="line">extinctusque fores, ni te sub nomine legum</span><span class="linebreak"></span>
<span class="line">proditio regnique favor texisset Eoi.‚Äù</span><span class="linebreak"></span>
<span class="line indent1">Talia grandaevum flammata fronte loquentem</span><span class="linebreak"></span>
</p></section><notes></notes></section>