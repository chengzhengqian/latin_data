<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">undosam servare fidem nubesque fugaces</span><span class="linebreak"></span>
<span class="line">aut coniuratum querimur splendere serenum.</span><span class="linebreak"></span>
<span class="line indent1"><span class="br"></span><span class="lineNumber">50</span><span class="br"></span>Ipsa quoque internis furiis exercita plebis</span><span class="linebreak"></span>
<span class="line">securas iam Roma leva tranquillior arces;</span><span class="linebreak"></span>
<span class="line">surge, precor, veneranda parens, et certa secundis</span><span class="linebreak"></span>
<span class="line">fide deis, humilemque metum depone senectae.</span><span class="linebreak"></span>
<span class="line">urbs aequaeva polo, tum demum ferrea sumet</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>ius in te Lachesis, cum sic mutaverit axem</span><span class="linebreak"></span>
<span class="line">foederibus natura novis, ut flumine verso</span><span class="linebreak"></span>
<span class="line">inriget Aegyptum Tanais, Maeotida Nilus,</span><span class="linebreak"></span>
<span class="line">Eurus ab occasu, Zephyrus se promat ab Indis</span><span class="linebreak"></span>
<span class="line">Caucasiisque iugis calido nigrantibus Austro</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>Gaetulas Aquilo glacie constringat harenas.</span><span class="linebreak"></span>
<span class="line indent1">Fatales hucusque manus, crebrisque notatae</span><span class="linebreak"></span>
<span class="line">prodigiis abiere minae. nec sidera pacem</span><span class="linebreak"></span>
<span class="line">semper habent, ipsumque Iovem turbante Typhoeo,</span><span class="linebreak"></span>
<span class="line">si fas est, tremuisse ferunt, cum brachia centum</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>montibus armaret totidem spiramque retorquens</span><span class="linebreak"></span>
<span class="line">lamberet attonitas erectis anguibus Arctos.</span><span class="linebreak"></span>
<span class="line">quid mirum, si regna labor mortalia vexat,</span><span class="linebreak"></span>
<span class="line">cum gemini fratres, genuit quos asper Aloeus,</span><span class="linebreak"></span>
<span class="line">Martem subdiderint vinclis et in astra negatas</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>temptarint munire vias steteritque revulsis</span><span class="linebreak"></span>
<span class="line">paene tribus scopulis caelesti machina bello?</span><span class="linebreak"></span>
<span class="line">sed caret eventu nimius furor; improba numquam</span><span class="linebreak"></span>
<span class="line">spes laetata diu, nec pervenere iuventae</span><span class="linebreak"></span>
<span class="line">robur Aloidae, dum vellere Pelion Otus</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>nititur, occubuit Phoebo, moriensque Ephialtes</span><span class="linebreak"></span>
<span class="line">in latus obliquam proiecit languidus Ossam.</span><span class="linebreak"></span>
</p></section><notes></notes></section>