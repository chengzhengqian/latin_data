<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">opprimit, ut vestros nequeat punire tumultus</span><span class="linebreak"></span>
<span class="line">parte sui. ne vos longe sermone petito</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>demorer, exemplum veteris cognoscite facti:</span><span class="linebreak"></span>
<span class="line">cum ferus Ausonias perfringeret Hannibal arces</span><span class="linebreak"></span>
<span class="line">et Trebiam saevo geminassent funere Cannae,</span><span class="linebreak"></span>
<span class="line">nequiquam Emathium pepulit spes vana Philippum,</span><span class="linebreak"></span>
<span class="line">ut velut adflictos ferro temptaret inerti.</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>Romanos commovit atrox iniuria patres,</span><span class="linebreak"></span>
<span class="line">urgerent maiora licet, graviterque tulere,</span><span class="linebreak"></span>
<span class="line">urbibus inter se claris de culmine rerum</span><span class="linebreak"></span>
<span class="line">congressis, aliquid gentes audere minores.</span><span class="linebreak"></span>
<span class="line">nec poenam differre placet, sed bella gerenti</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>Punica Laevino regis quoque proelia mandant.</span><span class="linebreak"></span>
<span class="line">paruit imperiis consul, fususque Philippus,</span><span class="linebreak"></span>
<span class="line">vilia dum gravibus populis interserit arma,</span><span class="linebreak"></span>
<span class="line">praetereunte manu didicit non esse potentum</span><span class="linebreak"></span>
<span class="line">temptandas, mediis quamvis in luctibus, iras.‚Äù</span><span class="linebreak"></span>
<span class="line indent1"><span class="br"></span><span class="lineNumber">400</span><span class="br"></span>Hoc monitu pariter nascentia bella repressit</span><span class="linebreak"></span>
<span class="line">et bello quaesivit opes legitque precantes</span><span class="linebreak"></span>
<span class="line">auxilio mensus numerum, qui congruus esset</span><span class="linebreak"></span>
<span class="line">nec gravis Italiae formidandusve regenti.</span><span class="linebreak"></span>
<span class="line indent1">Nec minus accepto nostrae rumore cohortes</span><span class="linebreak"></span>
<span class="line">(sic ducis urget amor) properantibus undique signis</span><span class="linebreak"></span>
<span class="line"><span class="br"></span><span class="lineNumber">406</span><span class="br"></span>conveniunt, visoque animi Stilichone recepti</span><span class="linebreak"></span>
<span class="line">singultus varios lacrimosaque gaudia miscent: </span><span class="linebreak"></span>
<span class="line">sic armenta boum, vastis quae turbida silvis</span><span class="linebreak"></span>
<span class="line">sparsit hiems, cantus ac sibila nota magistri</span><span class="linebreak"></span>
</p></section><notes></notes></section>