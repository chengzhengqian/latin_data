<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">vindicat, haec mundo pacem victoria sancit.</span><span class="linebreak"></span>
<span class="line">non in Threiciis Haemi decernimus oris</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>nec super Alpheas umbrantia Maenala ripas</span><span class="linebreak"></span>
<span class="line">constitimus; non hic Tegean Argosque tuemur:</span><span class="linebreak"></span>
<span class="line">visceribus mediis ipsoque in corde videtis</span><span class="linebreak"></span>
<span class="line">bella geri. patrem clipeis defendite Thybrim.‚Äù</span><span class="linebreak"></span>
<span class="line">talia nunc pediti, turmae nunc mixtus equestri</span><span class="linebreak"></span>
<span class="line">dicta dabat.</span><span class="linebreak"></span>
<span class="line indent5"><span class="br"></span><span class="lineNumber">580</span><span class="br"></span>Simul externis praecepta ferebat</span><span class="linebreak"></span>
<span class="line">auxiliis. ibat patiens dicionis Alanus,</span><span class="linebreak"></span>
<span class="line">qua nostrae iussere tubae, mortemque petendam</span><span class="linebreak"></span>
<span class="line">pro Latio docuit gentis praefectus Alanae,</span><span class="linebreak"></span>
<span class="line">cui natura breves animis ingentibus artus</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>finxerat inmanique oculos infecerat ira;</span><span class="linebreak"></span>
<span class="line">vulneribus pars nulla vacat rescissaque contis</span><span class="linebreak"></span>
<span class="line">gloria foedati splendet iactantior oris.</span><span class="linebreak"></span>
<span class="line">ille tamen mandante procul Stilichone citatis</span><span class="linebreak"></span>
<span class="line">acceleravit equis Italamque momordit harenam.</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>felix Elysiisque plagis et carmine dignus,</span><span class="linebreak"></span>
<span class="line">qui male suspectam nobis impensius arsit</span><span class="linebreak"></span>
<span class="line">vel leto purgare fidem; qui iudice ferro</span><span class="linebreak"></span>
<span class="line">diluit inmeritum laudato sanguine crimen!</span><span class="linebreak"></span>
<span class="line">morte viri turbatus eques flectebat habenas</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>totaque praeciso nutassent agmina cornu,</span><span class="linebreak"></span>
<span class="line">ni celer instructa Stilicho legione secutus</span><span class="linebreak"></span>
<span class="line">subsidiis peditum pugnam instaurasset equestrem.</span><span class="linebreak"></span>
<span class="line indent1">Quis Musis ipsoque licet Paeane recepto</span><span class="linebreak"></span>
<span class="line">enarrare queat, quantum Gradivus in illa</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>luce suae dederit fundator originis urbi?</span><span class="linebreak"></span>
<span class="line">altius haud umquam toto descendimus ense</span><span class="linebreak"></span>
<span class="line">in iugulum Scythiae, tanta nec clade superbum</span><span class="linebreak"></span>
</p></section><notes></notes></section>