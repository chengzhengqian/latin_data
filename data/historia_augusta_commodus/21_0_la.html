<section class="div1 language" lang="la"><header><hgroup><h1>Commodus Antoninus</h1></hgroup></header><section class="div2">
<p><span class="br"></span><span class="lineNumber">9</span><span class="br"></span> circenses multos addidit ex libidine potius quam religione et ut dominos factionum ditaret.</p>
</section>
<section class="div2">
<p>XVII. His incitati, licet nimis sero, Quintus Aemilius Laetus praefectus et Marcia concubina eius <span class="br"></span><span class="lineNumber">2</span><span class="br"></span>inierunt coniurationem ad occidendum eum. primumque ei venenum dederunt; quod cum minus operaretur, per athletam, cum quo exerceri solebat, eum strangularunt.</p>
<p><span class="br"></span><span class="lineNumber">3</span><span class="br"></span> Fuit forma quidem corporis iusta, vultu insubido, ut ebriosi solent, et sermone incondito, capillo semper fucato et auri ramentis inluminato, adurens comam et barbam timore tonsoris. <span class="br"></span><span class="lineNumber">4</span><span class="br"></span>Corpus eius ut unco traheretur atque in Tiberim mitteretur, senatus et populus postulavit, sed postea iussu Pertinacis in monumentum Hadriani translatum est.</p>
<p>
 
Opera eius praeter lavacrum, quod Cleander nomine <span class="br"></span><span class="lineNumber">5, 6</span><span class="br"></span>ipsius fecerat, nulla exstant. sed nomen eius alienis <span class="br"></span><span class="lineNumber">7</span><span class="br"></span>operibus incisum senatus erasit. nec patris autem sui opera perfecit. classem Africanam instituit, quae subsidio esset, si forte Alexandrina frumenta cessassent. <span class="br"></span><span class="lineNumber">8</span><span class="br"></span>ridicule etiam Carthaginem Alexandriam Commodianam togatam appellavit, cum classem quoque Africanam <span class="br"></span><span class="lineNumber">9</span><span class="br"></span>Commodianam Herculeam appellasset. ornamenta
<span class="br"></span><span class="lineNumber"></span><span class="br"></span>
</p></section><notes></notes></section>