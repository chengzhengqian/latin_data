<section class="div1 language" lang="la"><header><hgroup><h1>Commodus Antoninus</h1></hgroup></header><section class="div2"><p class="noindent">

omnia quae turpiter, quae impure, quae crudeliter, quae gladiatorie, quae lenonie faceret, actis urbis indi <span class="br"></span><span class="lineNumber">5</span><span class="br"></span>iuberet, ut Marii Maximi scripta testantur. Commodianum etiam populum Romanum dixit, quo saepissime <span class="br"></span><span class="lineNumber">6</span><span class="br"></span>praesente gladiator pugnavit. sane cum illi saepe pugnanti ut deo populus favisset, inrisum se credens populum Romanum a militibus classiariis, qui vela ducebant, in amphitheatro interimi praeceperat. <span class="br"></span><span class="lineNumber">7</span><span class="br"></span>urbem incendi iusserat, utpote coloniam suam. quod factum esset, nisi Laetus praefectus <span class="br"></span><span class="lineNumber">8</span><span class="br"></span>praetorii Commodum deterruisset. appellatus est sane inter cetera triumphalia nomina etiam sescenties vicies Palus Primus Secutorum.</p>
</section>
<section class="div2">
<p>XVI. Prodigia eius imperio et publice et privatim <span class="br"></span><span class="lineNumber">2</span><span class="br"></span>haec facta sunt: crinita stella apparuit. vestigia deorum in foro visa sunt exeuntia. et ante bellum desertorum caelum arsit. et repentina caligo ac tenebra in Circo kalendis Ianuariis oborta; et ante
<span class="br"></span><span class="lineNumber"></span><span class="br"></span>
</p></section><notes></notes></section>