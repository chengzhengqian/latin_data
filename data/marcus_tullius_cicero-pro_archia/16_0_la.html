<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

carminibus templorum ac monumentorum aditus exornavit suorum. Iam vero ille, qui cum Aetolis Ennio comite bellavit, Fulvius, non dubitavit Martis manubias Musis consecrare. Qua re in qua urbe imperatores prope armati poëtarum nomen et Musarum delubra coluerunt, in ea non debent togati iudices a Musarum honore et a poëtarum salute abhorrere.</p>
<span class="br"></span><span class="lineNumber">28</span><span class="br"></span><p>Atque ut id libentius faciatis, iam me vobis, iudices, indicabo et de meo quodam amore gloriae nimis acri fortasse, verum tamen honesto vobis confitebor. Nam quas res nos in consulatu nostro vobiscum simul pro salute huius urbis atque imperii et pro vita civium proque universa re publica gessimus, attigit hic versibus atque inchoavit: quibus auditis, quod mihi magna res et iucunda visa est, hunc ad perficiendum adhortatus<a class="footnoteLink" href="#note_LCL158_36_1" id="target_note_LCL158_36_1"><sup>1</sup></a> sum. Nullam enim virtus aliam mercedem laborum periculorumque desiderat praeter hanc laudis et gloriae: qua quidem detracta, iudices, quid est quod in hoc tam exiguo vitae curriculo et tam brevi <span class="br"></span><span class="lineNumber">29</span><span class="br"></span> tantis nos in laboribus exerceamus? Certe, si nihil animus praesentiret in posterum et si quibus regionibus vitae spatium circumscriptum est, eisdem omnes cogitationes terminaret suas, nec tantis se laboribus frangeret neque tot curis vigiliisque angeretur nec totiens de ipsa vita dimicaret. Nunc insidet quaedam in optimo quoque virtus, quae



</p></section><notes><section class="footnotes"><ul><li class="note" id="note_LCL158_36_1"><a class="footnoteCrossrefLink" href="#target_note_LCL158_36_1" title="Click to highlight in text"><sup class="lineRef">1</sup>adornavi <span class="italic">Klotz and Halm (foll. G</span> adortavi).</a></li><script type="text/javascript">document.getElementById('note_LCL158_36_1').style.display = "none";</script></ul></section></notes></section>