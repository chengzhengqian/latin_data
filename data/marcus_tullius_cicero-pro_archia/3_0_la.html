<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
cum sit civis, a numero civium, verum etiam, si non esset, putetis asciscendum fuisse.</p>
</section>
<section class="div2">
<p>III. Nam ut primum ex pueris excessit Archias atque ab iis artibus, quibus aetas puerilis ad humanitatem informari solet, se ad scribendi studium contulit, primum Antiochiae—nam ibi natus est loco nobili, —celebri quondam urbe et copiosa atque eruditissimis hominibus liberalissimisque studiis adfluenti, celeriter antecellere omnibus ingenii gloria coepit.<a class="footnoteLink" href="#note_LCL158_10_1" id="target_note_LCL158_10_1"><sup>1</sup></a> Post in ceteris Asiae partibus cunctaeque Graeciae sic eius adventus celebrabantur, ut famam ingenii exspectatio hominis, exspectationem ipsius <span class="br"></span><span class="lineNumber">5</span><span class="br"></span> adventus admiratioque superaret. Erat Italia tum plena Graecarum artium ac disciplinarum studiaque haec et in Latio vehementius tum colebantur quam nunc iisdem in oppidis et hic Romae propter tranquillitatem rei publicae non negligebantur. Itaque hunc et Tarentini et Regini et Neapolitani civitate ceterisque praemiis donarunt, et omnes, qui aliquid de ingeniis poterant iudicare, cognitione atque hospitio dignum existimarunt. Hac tanta celebritate famae quum esset iam absentibus notus, Romam venit Mario consule et Catulo. Nactus est primum consules eos, quorum alter res ad scribendum maximas, alter quum res gestas tum etiam studium atque aures adhibere posset. Statim Luculli, cum




</p></section><notes><section class="footnotes"><ul><li class="note" id="note_LCL158_10_1"><a class="footnoteCrossrefLink" href="#target_note_LCL158_10_1" title="Click to highlight in text"><sup class="lineRef">1</sup>coepit <span class="italic">Ernesti</span>: contigit <span class="sc">mss</span>.: condidicit <span class="italic">conj. Reid.</span></a></li><script type="text/javascript">document.getElementById('note_LCL158_10_1').style.display = "none";</script></ul></section></notes></section>