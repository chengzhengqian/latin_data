<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

praetextatus etiam tum Archias esset, eum in domum suam receperunt. Sed etiam hoc non solum ingenii ac litterarum, verum etiam naturae atque virtutis est, domum, quae huius adolescentiae prima favit,<a class="footnoteLink" href="#note_LCL158_12_1" id="target_note_LCL158_12_1"><sup>1</sup></a> eandem esse familiarissimam senectuti. <span class="br"></span><span class="lineNumber">6</span><span class="br"></span> Erat temporibus illis iucundus Metello illi Numidico et eius Pio filio, audiebatur a M. Aemilio, vivebat cum Q. Catulo et patre et filio, a L. Crasso colebatur, Lucullos vero et Drusum et Octavios et Catonem et totam Hortensiorum domum devinctam consuetudine cum teneret, adficiebatur summo honore, quod eum non solum colebant qui aliquid percipere atque audire studebant, verum etiam si qui forte simulabant.</p>
</section>
<section class="div2">
<p>IV. Interim satis longo intervallo, cum esset cum M. Lucullo in Siciliam profectus et cum ex ea provincia cum eodem Lucullo decederet, venit Heracliam: quae cum esset civitas aequissimo iure ac foedere, ascribi se in eam civitatem voluit, idque, cum ipse per se dignus putaretur, tum auctoritate et gratia Luculli ab Heracliensibus <span class="br"></span><span class="lineNumber">7</span><span class="br"></span> impetravit. Data est civitas Silvani lege et Carbonis, <span class="sc">si qui foederatis civitatibus ascripti fuissent: si tum, cum lex ferebatur, in Italia domicilium habuissent et si sexaginta diebus apud praetorem</span>
</p></section><notes><section class="footnotes"><ul><li class="note" id="note_LCL158_12_1"><a class="footnoteCrossrefLink" href="#target_note_LCL158_12_1" title="Click to highlight in text"><sup class="lineRef">1</sup>favit <span class="italic">Madvig</span>: fuerit (<span class="italic">some</span> fuit) <span class="italic"><span class="sc">mss</span>.</span></a></li><script type="text/javascript">document.getElementById('note_LCL158_12_1').style.display = "none";</script></ul></section></notes></section>