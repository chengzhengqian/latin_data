<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
divinum hominem Africanum, ex hoc C. Laelium, L. Furium, moderatissimos homines et continentissimos, ex hoc fortissimum virum et illis temporibus doctissimum, M. Catonem illum senem: qui profecto si nihil ad percipiendam colendamque virtutem litteris adiuvarentur, numquam se ad earum studium contulissent. Quod si non hic tantus fructus ostenderetur et si ex his studiis delectatio sola peteretur, tamen, ut opinor, hanc animi adversionem humanissimam ac liberalissimam iudicaretis. Nam ceterae neque temporum sunt neque aetatum omnium neque locorum: haec studia adolescentiam acuunt,<a class="footnoteLink" href="#note_LCL158_24_1" id="target_note_LCL158_24_1"><sup>1</sup></a> senectutem oblectant, secundas res ornant, adversis perfugium ac solacium praebent, delectant domi, non impediunt foris, pernoctant nobiscum, peregrinantur, rusticantur.</p>
<span class="br"></span><span class="lineNumber">17</span><span class="br"></span><p>Quod si ipsi haec neque attingere neque sensu nostro gustare possemus, tamen ea mirari deberemus, etiam quum in aliis videremus.</p>
</section>
<section class="div2">
<p>VIII. Quis nostrum tam animo agresti ac duro fuit, ut Roscii morte nuper non commoveretur? qui cum esset senex mortuus, tamen propter excellentem artem ac venustatem videbatur omnino mori non debuisse. Ergo ille corporis motu tantum amorem sibi conciliarat a nobis omnibus: nos animorum incredibiles motus celeritatemque ingeniorum negligemus?</p>
<span class="br"></span><span class="lineNumber">18</span><span class="br"></span><p>Quotiens ego hunc Archiam vidi, iudices,â€”utar




</p></section><notes><section class="footnotes"><ul><li class="note" id="note_LCL158_24_1"><a class="footnoteCrossrefLink" href="#target_note_LCL158_24_1" title="Click to highlight in text"><sup class="lineRef">1</sup>acuunt <span class="italic">Gulielmius</span>: alunt <span class="italic">Halm</span>: agunt <span class="sc"><span class="italic">mss</span>.</span></a></li><script type="text/javascript">document.getElementById('note_LCL158_24_1').style.display = "none";</script></ul></section></notes></section>