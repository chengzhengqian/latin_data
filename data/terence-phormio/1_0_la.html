<section class="div1 language" lang="la"><header><hgroup><h1>Terence</h1></hgroup></header>
<h1><span class="ac">Phormio</span></h1>
<h1><span class="sc">prologus</span></h1>
<p class="lineGroup">
<span class="line">postquam poeta vetus poetam non potest</span><span class="linebreak"></span>
<span class="line">retrahere a studio et transdere hominem in otium,</span><span class="linebreak"></span>
<span class="line">maledictis deterrere ne scribat parat.</span><span class="linebreak"></span>
<span class="line">qui ita dictitat, quas ante hic fecit fabulas</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>tenui esse oratione et scriptura levi,</span><span class="linebreak"></span>
<span class="line">quia nusquam insanum scripsit adulescentulum</span><span class="linebreak"></span>
<span class="line">cervam videre fugere et sectari canes</span><span class="linebreak"></span>
<span class="line">et eam plorare, orare ut subveniat sibi.</span><span class="linebreak"></span>
<span class="line">quod si intellegeret, quom stetit olim nova,</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>actoris opera magis stetisse quam sua,</span><span class="linebreak"></span>
<span class="line">minus multo audacter quam nunc laedit laederet.</span><span class="linebreak"></span>
<span class="line">nunc si quis est qui hoc dicat aut sic cogitet,</span><span class="linebreak"></span>
<span class="line">“vetus si poeta non lacessisset prior,</span><span class="linebreak"></span>
<span class="line">nullum invenire prologum potuisset novos</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>quem diceret, nisi haberet cui male diceret,”</span><span class="linebreak"></span>
<span class="line">is sibi responsum hoc habeat, in medio omnibus</span><span class="linebreak"></span>
<span class="line">palmam esse positam qui artem tractent musicam.</span><span class="linebreak"></span>
<span class="line">ille ad famem hunc a studio studuit reicere;</span><span class="linebreak"></span>
</p><notes><section class="footnotes"><ul><li class="note text" id="note_LCL023_12_14"><sup class="lineRef">14</sup>potuisset <span class="italic">codd.</span>, posset <span class="italic">Bentley edd. ‘prologum’ anapaestum scandere contra Terenti normam nolentes</span>
</li></ul></section></notes></section>