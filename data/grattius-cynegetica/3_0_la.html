<section class="div1 language" lang="la"><header><hgroup><h1>Minor Latin Poets</h1></hgroup></header><p class="lineGroup">
<span class="line">illa operum patiens, illa usus linea longi.</span><span class="linebreak"></span>
<span class="line">tunc ipsum e medio cassem quo nascitur ore</span><span class="linebreak"></span>
<span class="line">per senos circum usque sinus laqueabis, ut omni</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>concipiat tergo, si quisquam est plurimus, hostem.</span><span class="linebreak"></span>
<span class="line">at bis vicenos spatium praetendere passus</span><span class="linebreak"></span>
<span class="line">rete velim plenisque decem consurgere nodis;</span><span class="linebreak"></span>
<span class="line">ingrati maiora sinus impendia sument.</span><span class="linebreak"></span>
</p>
<p class="lineGroup">
<span class="line indent1">optima Cinyphiae, ne quid cunctere, paludes</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>lina dabunt; bonus Aeolia de valle Sibyllae</span><span class="linebreak"></span>
<span class="line">fetus et aprico Tuscorum stuppea campo</span><span class="linebreak"></span>
<span class="line">messis contiguum sorbens de flumine rorem,</span><span class="linebreak"></span>
<span class="line">qua cultor Latii per opaca silentia Thybris</span><span class="linebreak"></span>
<span class="line">labitur inque sinus magno venit ore marinos.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>at contra nostris imbellia lina Faliscis</span><span class="linebreak"></span>
<span class="line">Hispanique alio spectantur Saetabes usu.</span><span class="linebreak"></span>
<span class="line">vix operata suo sacra ad Bubastia lino</span><span class="linebreak"></span>
<span class="line">velatur sonipes aestivi turba Canopi:</span><span class="linebreak"></span>
<span class="line">ipse in materia damnosus candor inerti</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>ostendit longe fraudem atque exterruit hostes.</span><span class="linebreak"></span>
<span class="line">at pauper rigui custos Alabandius horti</span><span class="linebreak"></span>
<span class="line">cannabi&lt;n&gt;as nutrit silvas, quam commoda nostro</span><span class="linebreak"></span>
<span class="line">armamenta operi. gravis &lt;est&gt; tutela, sed illis</span><span class="linebreak"></span>
<span class="line">tu licet Haemonios includas retibus ursos.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>tantum ne subeat vitiorum pessimus umor</span><span class="linebreak"></span>
</p><notes></notes></section>