<section class="div1 language" lang="la"><header><hgroup><h1>Minor Latin Poets</h1></hgroup></header><p class="lineGroup">
<span class="line"><span class="br"></span><span class="lineNumber">70</span><span class="br"></span>quem mare, quem tellus, quem praeceps ianua Ditis</span><span class="linebreak"></span>
<span class="line">omnia temptantem, qua laus erat obvia, passa est,</span><span class="linebreak"></span>
<span class="line">hinc decus et famae primum impetravit honorem.</span><span class="linebreak"></span>
<span class="line">exige, si qua meis respondet ab artibus, ergo,</span><span class="linebreak"></span>
<span class="line">gratia quae vires fallat collata ferinas.</span><span class="linebreak"></span>
</p>
<p class="lineGroup">
<span class="line indent1"><span class="br"></span><span class="lineNumber">75</span><span class="br"></span>sunt quibus immundo decerptae vulture plumae</span><span class="linebreak"></span>
<span class="line">instrumentum operis fuit et non parva facultas.</span><span class="linebreak"></span>
<span class="line">tantum inter nivei iungantur vellera cygni,</span><span class="linebreak"></span>
<span class="line">et satis armorum est. haec clara luce coruscant</span><span class="linebreak"></span>
<span class="line">terribiles species, at vulture dirus ab atro</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>turbat odor silvas meliusque alterna valet res.</span><span class="linebreak"></span>
<span class="line">sed quam clara tuis et pinguis pluma sub armis,</span><span class="linebreak"></span>
<span class="line">tam mollis tactu et non sit creberrima nexu,</span><span class="linebreak"></span>
<span class="line">ne reprensa suis properantem linea pennis</span><span class="linebreak"></span>
<span class="line">implicet atque ipso mendosa coarguat usu.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>hic magis in cervos valuit metus; ast ubi lentae</span><span class="linebreak"></span>
<span class="line">interdum Libyco fucantur sandyce pennae</span><span class="linebreak"></span>
<span class="line">linteaque expositis lucent anconibus arma,</span><span class="linebreak"></span>
<span class="line">rarum si qua metus eludet belua falsos.</span><span class="linebreak"></span>
<span class="line">nam fuit et laqueis aliquis curracibus usus:</span><span class="linebreak"></span>
</p><notes><section class="footnotes"><ul><li class="note text" id="note_LCL284_158_71"><sup class="lineRef">71</sup>obvia <span class="italic">Sann.</span>: obula A. passi A, <span class="italic">Vollmer</span>: passa est <span class="italic">Haupt.</span>
</li></ul></section></notes></section>