<section class="div1 language" lang="la"><header><hgroup><h1>Minor Latin Poets</h1></hgroup></header><p class="lineGroup">
<span class="line">nardiferumque metunt Gangen vitiisque ministrant.</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>sic et Achaemenio cecidisti, Lydia, Cyro:</span><span class="linebreak"></span>
<span class="line">atqui dives eras &lt;ac&gt; fluminis aurea venis.</span><span class="linebreak"></span>
<span class="line">scilicet ad summam ne quid restaret habendi,</span><span class="linebreak"></span>
<span class="line">tu quoque luxuriae fictas dum colligis artes</span><span class="linebreak"></span>
<span class="line">et sequeris demens alienam, Graecia, culpam,</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>o quantum et quotiens decoris frustrata paterni!</span><span class="linebreak"></span>
<span class="line">at qualis nostris, quam simplex mensa Camillis!</span><span class="linebreak"></span>
<span class="line">qui tibi cultus erat post tot, Serrane, triumphos!</span><span class="linebreak"></span>
<span class="line">ergo illi ex habitu virtutisque indole priscae</span><span class="linebreak"></span>
<span class="line">imposuere orbi Romam caput, actaque ab illis</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>ad caelum virtus summosque tetendit honore.</span><span class="linebreak"></span>
</p>
<p class="lineGroup">
<span class="line indent1">scilicet exiguis magna sub imagine rebus</span><span class="linebreak"></span>
<span class="line">prospicies, quae sit ratio, et quo fine regendae.</span><span class="linebreak"></span>
<span class="line">idcirco imperium catulis unusque magister</span><span class="linebreak"></span>
<span class="line">additur: ille dapes poenamque operamque</span><span class="linebreak"></span>
<span class="line indent2">&lt;moramque&gt;</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>temperet, hunc spectet silvas domitura iuventus.</span><span class="linebreak"></span>
<span class="line">nec vile arbitrium est: quoicumque haec regna</span><span class="linebreak"></span>
<span class="line indent2">dicantur,</span><span class="linebreak"></span>
<span class="line">ille tibi egregia iuvenis de pube legendus,</span><span class="linebreak"></span>
</p><notes><section class="footnotes"><ul><li class="note text" id="note_LCL284_182_329"><sup class="lineRef">329</sup>
<span class="italic">in fineÂ· nullum lacunae signum in</span> A: ministrans <span class="italic">add. Ald.</span>: peraeque <span class="italic">Baehrens</span>: moramque <span class="italic">H. Schenkl.</span>
</li></ul></section></notes></section>