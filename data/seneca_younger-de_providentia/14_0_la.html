<section class="div1 language" lang="la"><header><hgroup><h1>Seneca</h1></hgroup></header><p class="noindent">torpescunt, quos velut in mari lento tranquillitas iners detinet; quicquid illis inciderit, novum veniet. <span class="br"></span><span class="lineNumber">7</span><span class="br"></span> Magis urgent saeva inexpertos, grave est tenerae cervici iugum. Ad suspicionem vulneris tiro pallescit, audacter veteranus cruorem suum spectat, qui scit se saepe vicisse post sanguinem. Hos itaque deus quos probat, quos amat, indurat, recognoscit, exercet; eos autem quibus indulgere videtur, quibus parcere, molles Venturis malis servat. Erratis enim, si quem iudicatis exceptum. Veniet et<a class="footnoteLink" href="#note_LCL214_28_1" id="target_note_LCL214_28_1"><sup>1</sup></a> ad illum diu felicem sua portio; quisquis videtur dimissus esse, dilatus <span class="br"></span><span class="lineNumber">8</span><span class="br"></span> est. Quare deus optimum quemque aut mala valitudine aut luctu aut aliis incommodis afficit? Quia in castris quoque periculosa fortissimis imperantur; dux lectissimos mittit, qui nocturnis hostes aggrediantur insidiis aut explorent iter aut praesidium loco deiciant. Nemo eorum qui exeunt dicit: “Male de me imperator meruit,” sed “bene iudicavit.” Item dicant quicumque iubentur pati timidis ignavisque flebilia: “Digni visi sumus deo in quibus experiretur quantum humana natura posset pati.”</p>
<p><span class="br"></span><span class="lineNumber">9</span><span class="br"></span>Fugite delicias, fugite enervantem felicitatem, qua animi permadescunt et nisi aliquid intervenit quod humanae sortis admoneat, manent<a class="footnoteLink" href="#note_LCL214_28_2" id="target_note_LCL214_28_2"><sup>2</sup></a> velut perpetua ebrietate sopiti. Quem specularia semper ab afflatu


</p><notes><section class="footnotes"><ul><li class="note" id="note_LCL214_28_1"><a class="footnoteCrossrefLink" href="#target_note_LCL214_28_1" title="Click to highlight in text"><sup class="lineRef">1</sup>et <span class="italic">Gruter inserts.</span></a></li><script type="text/javascript">document.getElementById('note_LCL214_28_1').style.display = "none";</script><li class="note" id="note_LCL214_28_2"><a class="footnoteCrossrefLink" href="#target_note_LCL214_28_2" title="Click to highlight in text"><sup class="lineRef">2</sup>manent <span class="italic">Hermes inserts.</span></a></li><script type="text/javascript">document.getElementById('note_LCL214_28_2').style.display = "none";</script></ul></section></notes></section>