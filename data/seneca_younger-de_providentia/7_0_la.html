<section class="div1 language" lang="la"><header><hgroup><h1>Seneca</h1></hgroup></header><p class="noindent">

non sint quae videntur mala. Nunc illud dico, ista quae tu vocas aspera, quae adversa et abominanda, primum pro ipsis esse quibus accidunt, deinde pro universis, quorum maior diis cura quam singulorum est, post hoc volentibus accidere ac dignos malo esse, si nolint. His adiciam fato ista sic et recte<a class="footnoteLink" href="#note_LCL214_14_1" id="target_note_LCL214_14_1">1</a> eadem lege bonis evenire qua sunt boni. Persuadebo deinde tibi, ne umquam boni viri miserearis; potest enim miser dici, non potest esse.</p>
<p><span class="br"></span><span class="lineNumber">2</span><span class="br"></span>Difficillimum ex omnibus quae proposui videtur quod primum dixi, pro ipsis esse quibus eveniunt ista quae horremus ac tremimus. “Pro ipsis est,” inquis, “in exilium proici, in egestatem deduci, liberos coniugem ecferre, ignominia affici, debilitari?” Si miraris haec pro aliquo esse, miraberis quosdam ferro et igne curari nec minus fame ac siti. Sed si cogitaveris tecum remedii causa quibusdam et radi ossa et legi et extrahi venas et quaedam amputari membra quae sine totius pernicie corporis haerere non poterant, hoc quoque patieris probari tibi, quaedam incommoda pro is esse quibus accidunt, tam me

</p><notes><section class="footnotes"><ul><li class="note" id="note_LCL214_14_1"><a class="footnoteCrossrefLink" href="#target_note_LCL214_14_1" title="Click to highlight in text"><sup class="lineRef">1</sup>et recte <span class="italic">Petschenig from A</span>: ire et <span class="italic">Madvig.</span></a></li><script type="text/javascript">document.getElementById('note_LCL214_14_1').style.display = "none";</script></ul></section></notes></section>