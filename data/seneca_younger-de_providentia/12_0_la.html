<section class="div1 language" lang="la"><header><hgroup><h1>Seneca</h1></hgroup></header><p class="noindent">

postferatur. Grave est civilibus bellis interesse; toto terrarum orbe pro causa bona tam infeliciter quam pertinaciter militet. Grave est manus sibi afferre; faciat. Quid per haec consequar? Ut omnes sciant non esse haec mala quibus ego dignum Catonem putavi.”</p>
<p><span class="br"></span><span class="lineNumber">1</span><span class="br"></span>4. Prosperae res et in plebem ac vilia ingenia deveniunt; at calamitates terroresque mortalium sub iugum mittere proprium magni viri est. Semper vero esse felicem et sine morsu animi transire vitam ignorare <span class="br"></span><span class="lineNumber">2</span><span class="br"></span> est rerum naturae alteram partem. Magnus vir es; sed unde scio, si tibi fortuna non dat facultatem exhibendae virtutis? Descendisti ad Olympia, sed nemo praeter te; coronam habes, victoriam non habes. Non gratulor tamquam viro forti, sed tanquam consulatum praeturamve adepto; honore <span class="br"></span><span class="lineNumber">3</span><span class="br"></span> auctus es. Item dicere et bono viro possum, si illi nullam occasionem difficilior casus dedit in qua una<a class="footnoteLink" href="#note_LCL214_24_1" id="target_note_LCL214_24_1"><sup>1</sup></a> vim animi sui ostenderet: “Miserum te iudico, quod numquam fuisti miser. Transisti sine adversario vitam; nemo sciet quid potueris, ne tu quidem ipse.” Opus est enim ad notitiam sui experimento; quid quisque posset nisi temptando non didicit. Itaque quidam ipsi ultro se cessantibus malis obtulerunt et virtuti iturae in obscurum occasionem per quam <span class="br"></span><span class="lineNumber">4</span><span class="br"></span> enitesceret quaesierunt. Gaudent, inquam, magni viri aliquando rebus adversis, non aliter quam fortes

</p><notes><section class="footnotes"><ul><li class="note" id="note_LCL214_24_1"><a class="footnoteCrossrefLink" href="#target_note_LCL214_24_1" title="Click to highlight in text"><sup class="lineRef">1</sup>una <span class="italic">Gertz and Hermes omit.</span></a></li><script type="text/javascript">document.getElementById('note_LCL214_24_1').style.display = "none";</script></ul></section></notes></section>