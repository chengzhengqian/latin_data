<section class="div1 language" lang="la"><header><hgroup><h1>Seneca</h1></hgroup></header><p class="noindent">publica longus ordo rerum trahit. Ideo fortiter omne patiendum est, quia non, ut putamus, incidunt cuncta sed veniunt. Olim constitutum est quid gaudeas, quid fleas, et quamvis magna videatur varietate singulorum vita distingui, summa in unum venit; <span class="br"></span><span class="lineNumber">8</span><span class="br"></span> accipimus peritura perituri. Quid itaque indignamur? Quid querimur? Ad hoc parti<a class="footnoteLink" href="#note_LCL214_38_1" id="target_note_LCL214_38_1"><sup>1a</sup></a> sumus. Utatur ut vult suis natura corporibus; nos laeti ad omnia et fortes cogitemus nihil perire de nostro.</p>
<p>Quid est boni viri? Praebere se fato. Grande solacium est cum universo rapi; quicquid est quod nos sic vivere, sic mori iussit, eadem necessitate et deos alligat. Irrevocabilis humana pariter ac divina cursus vehit. Ille ipse omnium conditor et rector scripsit quidem fata, sed sequitur; semper paret, <span class="br"></span><span class="lineNumber">9</span><span class="br"></span> semel iussit. “Quare tamen deus tam iniquus in distributione fati fuit, ut bonis viris paupertatem et vulnera et acerba funera ascriberet?” Non potest artifex mutare materiam; hoc passa est. Quaedam separari a quibusdam non possunt, cohaerent, individua sunt. Languida ingenia et in somnum itura aut in vigiliam somno simillimam inertibus nectuntur elementis; ut efficiatur vir cum cura dicendus, fortiore fato opus est. Non erit illi planum iter; sursum

</p><notes><section class="footnotes"><ul><li class="note" id="note_LCL214_38_1"><a class="footnoteCrossrefLink" href="#target_note_LCL214_38_1" title="Click to highlight in text"><sup class="lineRef">1</sup>parti <span class="italic">Hermes</span>: parati <span class="italic">A.</span></a></li><script type="text/javascript">document.getElementById('note_LCL214_38_1').style.display = "none";</script></ul></section></notes></section>