<section class="div1 language" lang="la"><header><hgroup><h1>Seneca</h1></hgroup></header><p class="noindent">viros animum et illos fortiter amat et “Operibus,” inquit, “doloribus, damnis exagitentur, ut verum colligantrobur.” Languent per inertiam saginata nec labore tantum sed motu et ipso sui onere deficiunt. Non fert ullum ictum inlaesa felicitas; at cui assidua fuit cum incommodis suis rixa, callum per iniurias duxit nec ulli malo cedit sed etiam si cecidit de <span class="br"></span><span class="lineNumber">7</span><span class="br"></span> genu pugnat. Miraris tu, si deus ille bonorum amantissimus, qui illos quam optimos esse atque excellentissimos vult, fortunam illis cum qua exerceantur adsignat? Ego vero non miror, si aliquando impetum capiunt spectandi magnos viros conluctantis cum <span class="br"></span><span class="lineNumber">8</span><span class="br"></span> aliqua calamitate. Nobis interdum voluptati est, si adulescens constantis animi irruentem feram venabulo excepit, si leonis incursum interritus pertulit, tantoque hoc spectaculum est gratius, quanto id honestior fecit. Non sunt ista, quae possint deorum in se vultum convertere, puerilia et humanae oblectamenta <span class="br"></span><span class="lineNumber">9</span><span class="br"></span> levitatis. Ecce spectaculum dignum ad quod respiciat intentus operi suo deus, ecce par deo dignum, vir fortis cum fortuna mala compositus, utique si et provocavit. Non video, inquam, quid habeat in terris Iuppiter pulchrius, si eo<a class="footnoteLink" href="#note_LCL214_10_1" id="target_note_LCL214_10_1">1</a> convertere animum velit, quam ut spectet Catonem iam partibus non semel fractis stantem nihilo minus inter ruinas <span class="br"></span><span class="lineNumber">10</span><span class="br"></span> publicas rectum. “Licet,” inquit, “omnia in unius

</p><notes><section class="footnotes"><ul><li class="note" id="note_LCL214_10_1"><a class="footnoteCrossrefLink" href="#target_note_LCL214_10_1" title="Click to highlight in text"><sup class="lineRef">10</sup>eo <span class="italic">added by Goerenz</span>,</a></li><script type="text/javascript">document.getElementById('note_LCL214_10_1').style.display = "none";</script></ul></section></notes></section>