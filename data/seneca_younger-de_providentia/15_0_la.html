<section class="div1 language" lang="la"><header><hgroup><h1>Seneca</h1></hgroup></header><p class="noindent">
vindicaverunt, cuius pedes inter fomenta subinde mutata tepuerunt, cuius cenationes subditus et parietibus circumfusus calor temperavit, hunc levis aura non <span class="br"></span><span class="lineNumber">10</span><span class="br"></span> sine periculo stringet. Cum omnia quae excesserunt modum noceant, periculosissima felicitatis intemperantia est: movet cerebrum, in vanas mentes imagines evocat, multum inter falsum ac verum mediae caliginis fundit. Quidni satius sit perpetuam infelicitatem advocata virtute sustinere quam infinitis atque immodicis bonis rumpi? Lenior ieiunio mors est, cruditate dissiliunt.</p>
<p><span class="br"></span><span class="lineNumber">11</span><span class="br"></span>Hanc itaque rationem dii sequuntur in bonis viris quam in discipulis suis praeceptores, qui plus laboris ab is exigunt, in quibus certior spes est. Numquid tu invisos esse Lacedaemoniis liberos suos credis, quorum experiuntur indolem publice verberibus admotis? Ipsi illos patres adhortantur, ut ictus flagellorum fortiter perferant, et laceros ac semianimes rogant, perseverent vulnera praebere vulneribus. <span class="br"></span><span class="lineNumber">12</span><span class="br"></span>Quid mirum, si dure generosos spiritus deus temptat? Numquam virtutis molle documentum est. Verberat nos et lacerat fortuna; patiamur! Non est saevitia, certamen est, quod quo<a class="footnoteLink" href="#note_LCL214_30_1" id="target_note_LCL214_30_1"><sup>1</sup></a> saepius adierimus, fortiores erimus. Solidissima corporis pars est quam frequens usus agitavit. Praebendi fortunae sumus, ut contra illam ab ipsa duremur; paulatim nos sibi pares faciet, contemptum periculorum adsiduitas <span class="br"></span><span class="lineNumber">13</span><span class="br"></span> periclitandi dabit. Sic sunt nauticis corpora

</p><notes><section class="footnotes"><ul><li class="note" id="note_LCL214_30_1"><a class="footnoteCrossrefLink" href="#target_note_LCL214_30_1" title="Click to highlight in text"><sup class="lineRef">1</sup>quod quo <span class="italic">Hermes, after Thomas</span>: quo id <span class="italic">Gertz</span>: quod <span class="italic">A<sup>1</sup></span>: quod si <span class="italic">A</span><sup>5</sup>.</a></li><script type="text/javascript">document.getElementById('note_LCL214_30_1').style.display = "none";</script></ul></section></notes></section>