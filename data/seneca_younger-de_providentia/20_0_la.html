<section class="div1 language" lang="la"><header><hgroup><h1>Seneca</h1></hgroup></header><p class="noindent">

oportet ac deorsum eat, fluctuetur ac navigium in turbido regat. Contra fortunam illi tenendus est cursus; multa accident dura, aspera, sed quae molliat <span class="br"></span><span class="lineNumber">10</span><span class="br"></span> et complanet ipse. Ignis aurum probat, miseria fortes viros. Vide quam alte escendere debeat virtus; scies illi non per secura vadendum:</p>
<p class="lineGroup">
<span class="line">Ardua prima via est et quam vix mane recentes</span><span class="linebreak"></span>
<span class="line">enituntur equi; medio est altissima caelo,</span><span class="linebreak"></span>
<span class="line">unde mare et terras ipsi mihi saepe videre</span><span class="linebreak"></span>
<span class="line">sit timor et pavida trepidet formidine pectus.</span><span class="linebreak"></span>
<span class="line">ultima prona via est et eget moderamine certo;</span><span class="linebreak"></span>
<span class="line">tunc etiam quae me subiectis excipit undis,</span><span class="linebreak"></span>
<span class="line">ne ferar in praeceps, Tethys solet ima vereri.</span><span class="linebreak"></span>
</p>
<p><span class="br"></span><span class="lineNumber">11</span><span class="br"></span>Haec cum audisset ille generosus adulescens: “Placet,” inquit, “via; escendo. Est tanti per ista ire casuro.” Non desinit acrem animum metu territare:</p>
<p class="lineGroup">
<span class="line">Utque viam teneas nulloque errore traharis,</span><span class="linebreak"></span>
<span class="line">per tamen adversi gradieris cornua tauri</span><span class="linebreak"></span>
<span class="line">Haemoniosque arcus violentique ora leonis.</span><span class="linebreak"></span>
</p>
<p>Post haec ait: “Iunge datos currus! His quibus deterreri me putas incitor. Libet illic stare ubi ipse Sol trepidat.” Humilis et inertis est tuta sectari; per alta virtus it.</p>
<p><span class="br"></span><span class="lineNumber">1</span><span class="br"></span>6. “Quare tamen bonis viris patitur aliquid mali deus fieri?” Ille vero non patitur. Omnia mala</p>
<notes></notes></section>