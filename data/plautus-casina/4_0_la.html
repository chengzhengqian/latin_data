<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line indent2"><span class="br"></span><span class="lineNumber">25</span><span class="br"></span>ludi sunt, ludus datus est argentariis;</span><span class="linebreak"></span>
<span class="line indent2">tranquillum est, Alcedonia sunt circum forum:</span><span class="linebreak"></span>
<span class="line indent2">ratione utuntur, ludis poscunt neminem,</span><span class="linebreak"></span>
<span class="line indent2">secundum ludos reddunt autem nemini.</span><span class="linebreak"></span>
<span class="line indent2">aures uociuae si sunt, animum aduortite:</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>comoediai nomen dare uobis uolo.</span><span class="linebreak"></span>
<span class="line indent2">“Κληρούμενοι” uocatur haec comoedia</span><span class="linebreak"></span>
<span class="line indent2">graece, latine “Sortientes”; Diphilus</span><span class="linebreak"></span>
<span class="line indent2">hanc graece scripsit, postid rursum denuo</span><span class="linebreak"></span>
<span class="line indent2">latine Plautus cum latranti nomine.</span><span class="linebreak"></span>
<span class="line indent2"><span class="br"></span><span class="lineNumber">35</span><span class="br"></span>senex hic maritus habitat; ei est filius,</span><span class="linebreak"></span>
<span class="line indent2">is una cum patre in illisce habitat aedibus.</span><span class="linebreak"></span>
<span class="line indent2">est ei quidam seruos qui in morbo cubat,</span><span class="linebreak"></span>
<span class="line indent2">immo hercle uero in lecto, ne quid mentiar;</span><span class="linebreak"></span>
<span class="line indent2">is seruos—sed abhinc annos factum est sedecim</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>quom conspicatust primulo crepusculo</span><span class="linebreak"></span>
<span class="line indent2">puellam exponi. adit extemplo ad mulierem</span><span class="linebreak"></span>
<span class="line indent2">quae illam exponebat, orat ut eam det sibi:</span><span class="linebreak"></span>
<span class="line indent2">exorat, aufert; detulit recta domum,</span><span class="linebreak"></span>
<span class="line indent2">dat erae suae, orat ut eam curet, educet.</span><span class="linebreak"></span>
<span class="line indent2"><span class="br"></span><span class="lineNumber">45</span><span class="br"></span>era fecit, educauit magna industria,</span><span class="linebreak"></span>
<span class="line indent2">quasi si esset ex se nata, non multo secus.</span><span class="linebreak"></span>
<span class="line indent2">postquam ea adoleuit ad eam aetatem ut uiris</span><span class="linebreak"></span>
<span class="line indent2">placere posset, eam puellam hic senex</span><span class="linebreak"></span>
<span class="line indent2">amat efflictim, et item contra filius.</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>nunc sibi uterque contra legiones parat,</span><span class="linebreak"></span>
<span class="line indent2">paterque filiusque, clam alter alterum:</span><span class="linebreak"></span>
</p></div><notes><section class="footnotes"><ul><li class="note text" id="note_LCL061_16_27"><sup class="lineRef">27</sup>neminem poscunt <span class="italic">P, transp. Camerarius</span></li><li class="note text" id="note_LCL061_16_50"><sup class="lineRef">50</sup>nunc sibi Ω, <span class="italic">transp. Camerarius</span></li></ul></section></notes></section>