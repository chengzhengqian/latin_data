<section class="div1 language" lang="la"><header><hgroup><h1>Plautus</h1></hgroup></header>
<span class="label"><span class="ac">Actvs IV</span></span>
<span class="label"><span class="sc">iv.</span> i: <span class="sc">pardalisca</span></span>
<div class="sp"><span class="speaker sc">par</span><p class="lineGroup"><span class="line indent2">nec pol ego Nemeae credo neque ego Olympiae</span><span class="linebreak"></span>
<span class="line indent2"><span class="br"></span><span class="lineNumber">760</span><span class="br"></span>neque usquam ludos tam festiuos fieri</span><span class="linebreak"></span>
<span class="line indent2">quam hic intus fiunt ludi ludificabiles</span><span class="linebreak"></span>
<span class="line indent2">seni nostro et nostro Olympioni uilico.</span><span class="linebreak"></span>
<span class="line indent2">omnes festinant intus totis aedibus,</span><span class="linebreak"></span>
<span class="line indent2">senex in culina clamat, hortatur coquos:</span><span class="linebreak"></span>
<span class="line indent2"><span class="br"></span><span class="lineNumber">765</span><span class="br"></span>“quin agitis hodie? quin datis si quid datis?</span><span class="linebreak"></span>
<span class="line indent2">properate, cenam iam esse coctam oportuit.”</span><span class="linebreak"></span>
<span class="line indent2">uilicus is autem cum corona, candide</span><span class="linebreak"></span>
<span class="line indent2">uestitus, lautus exornatusque ambulat.</span><span class="linebreak"></span>
<span class="line indent2">illae autem armigerum ilico exornant duae</span><span class="linebreak"></span>
<span class="line indent2"><span class="br"></span><span class="lineNumber">770</span><span class="br"></span>quem dent pro Casina nuptum nostro uilico.</span><span class="linebreak"></span>
<span class="line indent2">sed nimium lepide dissimulant, quasi nil sciant</span><span class="linebreak"></span>
<span class="line indent2">fore huius quod futurum est; digne autem coqui</span><span class="linebreak"></span>
<span class="line indent2">nimis lepide ei rei dant operam, ne cenet senex,</span><span class="linebreak"></span>
<span class="line indent2">aulas peruortunt, ignem restinguont aqua:</span><span class="linebreak"></span>
<span class="line indent2"><span class="br"></span><span class="lineNumber">775</span><span class="br"></span>illarum oratu faciunt; illae autem senem</span><span class="linebreak"></span>
<span class="line indent2">cupiunt extrudere incenatum ex aedibus,</span><span class="linebreak"></span>
<span class="line indent2">ut ipsae solae uentris distendant suos.</span><span class="linebreak"></span>
<span class="line indent2">noui ego illas ambestrices: corbitam cibi</span><span class="linebreak"></span>
<span class="line indent2">comesse possunt. sed aperitur ostium.</span><span class="linebreak"></span></p></div>
<span class="label"><span class="sc">iv.</span> ii: <span class="sc">lysidamvs. pardalisca</span></span>
<div class="sp"><span class="speaker sc">lys</span><p class="lineGroup"><span class="line indent2"><span class="br"></span><span class="lineNumber">780</span><span class="br"></span>si sapitis, uxor, uos tamen cenabitis,</span><span class="linebreak"></span>
<span class="line indent2">cena ubi erit cocta; ego ruri cenauero.</span><span class="linebreak"></span>
<span class="line indent2">nam nouom maritum et nouam nuptam uolo</span><span class="linebreak"></span>
</p></div><notes></notes></section>