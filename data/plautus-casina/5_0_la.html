<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line indent2">pater allegauit uilicum qui posceret</span><span class="linebreak"></span>
<span class="line indent2">sibi istanc uxorem: is sperat, si ei sit data,</span><span class="linebreak"></span>
<span class="line indent2">sibi fore paratas clam uxorem excubias foris;</span><span class="linebreak"></span>
<span class="line indent2"><span class="br"></span><span class="lineNumber">55</span><span class="br"></span>filius is autem armigerum allegauit suom</span><span class="linebreak"></span>
<span class="line indent2">qui sibi eam uxorem poscat: scit, si id impetret,</span><span class="linebreak"></span>
<span class="line indent2">futurum quod amat intra praesepis suas.</span><span class="linebreak"></span>
<span class="line indent2">senis uxor sensit uirum amori operam dare,</span><span class="linebreak"></span>
<span class="line indent2">propterea una consentit cum filio.</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>ille autem postquam filium sensit suom</span><span class="linebreak"></span>
<span class="line indent2">eandem illam amare et esse impedimento sibi,</span><span class="linebreak"></span>
<span class="line indent2">hinc adulescentem peregre ablegauit pater;</span><span class="linebreak"></span>
<span class="line indent2">sciens ei mater dat operam apsenti tamen.</span><span class="linebreak"></span>
<span class="line indent2">is, ne exspectetis, hodie in hac comoedia</span><span class="linebreak"></span>
<span class="line indent2"><span class="br"></span><span class="lineNumber">65</span><span class="br"></span>in urbem non redibit: Plautus noluit,</span><span class="linebreak"></span>
<span class="line indent2">pontem interrupit, qui erat ei in itinere.</span><span class="linebreak"></span>
<span class="line indent2">sunt hic inter se quos nunc credo dicere:</span><span class="linebreak"></span>
<span class="line indent2">“quaeso hercle, quid istuc est? seruiles nuptiae?</span><span class="linebreak"></span>
<span class="line indent2">seruin uxorem ducent aut poscent sibi?</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>nouom attulerunt, quod fit nusquam gentium.”</span><span class="linebreak"></span>
<span class="line indent2">at ego aio id fieri in Graecia et Carthagini,</span><span class="linebreak"></span>
<span class="line indent2">et hic in nostra terra in &lt;terra&gt; Apulia;</span><span class="linebreak"></span>
<span class="line indent2">maioreque opere ibi seruiles nuptiae</span><span class="linebreak"></span>
<span class="line indent2">quam liberales etiam curari solent;</span><span class="linebreak"></span>
<span class="line indent2"><span class="br"></span><span class="lineNumber">75</span><span class="br"></span>id ni fit, mecum pignus si quis uolt dato</span><span class="linebreak"></span>
<span class="line indent2">in urnam mulsi, Poenus dum iudex siet</span><span class="linebreak"></span>
<span class="line indent2">uel Graecus adeo, uel mea causa Apulus.</span><span class="linebreak"></span>
<span class="line indent2">quid nunc? nil agitis? sentio, nemo sitit.</span><span class="linebreak"></span>
<span class="line indent2">reuortar ad illam puellam expositiciam:</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>quam serui summa ui sibi uxorem expetunt,</span><span class="linebreak"></span>
</p></div><notes><section class="footnotes"><ul><li class="note text" id="note_LCL061_18_72"><sup class="lineRef">72</sup>terra in Apulia, terra, &lt;terra&gt; in Apula <span class="italic">Seyffert</span>, terra in &lt;terra&gt; Apulia <span class="italic">Lindsay</span></li><li class="note text" id="note_LCL061_18_79"><sup class="lineRef">79</sup>illam puellam Ω, <span class="italic">transp. Pylades</span></li></ul></section></notes></section>