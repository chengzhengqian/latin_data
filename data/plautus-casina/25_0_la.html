<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line indent2">ut ill’ trepidabat, ut festinabat miser!</span><span class="linebreak"></span>
<span class="line indent2">ut sussultabat, postquam uicit uilicus!</span><span class="linebreak"></span>
<span class="line indent2">attat! concedam huc, audio aperiri fores,</span><span class="linebreak"></span>
<span class="line indent2"><span class="br"></span><span class="lineNumber">435</span><span class="br"></span>mi beneuolentes atque amici prodeunt.</span><span class="linebreak"></span>
<span class="line indent2">hinc ex insidiis hisce ego insidias dabo.</span><span class="linebreak"></span></p></div>
<span class="label"><span class="sc">ii.</span> viii: <span class="sc">olympio. lysidamvs. chalinvs</span></span>
<div class="sp"><span class="speaker sc">ol</span><p class="lineGroup"><span class="line indent2">sine modo rus ueniat: ego remittam ad te uirum</span><span class="linebreak"></span>
<span class="line indent2">cum furca in urbem tamquam carbonarium.</span><span class="linebreak"></span>
</p></div>
<div class="sp"><span class="speaker sc">lys</span><p class="lineGroup"><span class="line indent2">ita fieri oportet.</span><span class="linebreak"></span>
</p></div>
<div class="sp"><span class="speaker sc">ol</span><p class="lineGroup"><span class="line indent7">factum et curatum dabo.</span><span class="linebreak"></span></p></div>
<div class="sp"><span class="speaker sc">lys</span><p class="lineGroup"><span class="line indent2"><span class="br"></span><span class="lineNumber">440</span><span class="br"></span>uolui Chalinum, si domi esset, mittere</span><span class="linebreak"></span>
<span class="line indent2">tecum opsonatum, ut etiam in maerore insuper</span><span class="linebreak"></span>
<span class="line indent2">inimico nostro miseriam hanc adiungerem.</span><span class="linebreak"></span>
</p></div>
<div class="sp"><span class="speaker sc">chal</span><p class="lineGroup"><span class="line indent2">recessim cedam ad parietem, imitabor nepam;</span><span class="linebreak"></span>
<span class="line indent2">captandust horum clanculum sermo mihi.</span><span class="linebreak"></span>
<span class="line indent2"><span class="br"></span><span class="lineNumber">445</span><span class="br"></span>nam illorum me alter cruciat, alter macerat.</span><span class="linebreak"></span>
<span class="line indent2">at candidatus cedit hic mastigia,</span><span class="linebreak"></span>
<span class="line indent2">stimulorum loculi. protollo mortem mihi;</span><span class="linebreak"></span>
<span class="line indent2">certum est, hunc Accheruntem praemittam prius.</span><span class="linebreak"></span>
</p></div>
<div class="sp"><span class="speaker sc">ol</span><p class="lineGroup"><span class="line indent2">ut tibi ego inuentus sum opsequens! quod maxume</span><span class="linebreak"></span>
<span class="line indent2"><span class="br"></span><span class="lineNumber">450</span><span class="br"></span>cupiebas, eius copiam feci tibi.</span><span class="linebreak"></span>
<span class="line indent2">erit hodie tecum quod amas clam uxorem.</span><span class="linebreak"></span>
</p></div>
<div class="sp"><span class="speaker sc">lys</span><p class="lineGroup"><span class="line indent20">tace.</span><span class="linebreak"></span>
<span class="line indent2">ita me di bene ament ut ego uix reprimo labra</span><span class="linebreak"></span>
<span class="line indent2">ob istanc rem quin te deosculer, uoluptas mea.</span><span class="linebreak"></span>
</p></div>
<notes><section class="footnotes"><ul><li class="note text" id="note_LCL061_58_435"><sup class="lineRef">435</sup>mihi <span class="italic">P</span>, mei <span class="italic">Müller</span></li><li class="note text" id="note_LCL061_58_443"><sup class="lineRef">443</sup>cedam <span class="italic">P Nonius</span>, dabo me <span class="italic">Paul. Fest.</span></li></ul></section></notes></section>