<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line indent2">ea inuenietur et pudica et libera,</span><span class="linebreak"></span>
<span class="line indent2">ingenua Atheniensis, nec quicquam stupri</span><span class="linebreak"></span>
<span class="line indent2">faciet profecto in hac quidem comoedia.</span><span class="linebreak"></span>
<span class="line indent2">mox hercle uero, post transactam fabulam,</span><span class="linebreak"></span>
<span class="line indent2"><span class="br"></span><span class="lineNumber">85</span><span class="br"></span>argentum si quis dederit, ut ego suspicor,</span><span class="linebreak"></span>
<span class="line indent2">ultro ibit nuptum, non manebit auspices.</span><span class="linebreak"></span>
<span class="line indent2">tantum est. ualete, bene rem gerite, [et] uincite</span><span class="linebreak"></span>
<span class="line indent2">uirtute uera, quod fecistis antidhac.</span><span class="linebreak"></span></p></div>
<span class="label"><span class="ac">Actvs I</span></span>
<span class="label"><span class="sc">i.</span> i: <span class="sc">olympio. chalinvs</span></span>
<div class="sp"><span class="speaker sc">ol</span><p class="lineGroup">
<span class="line indent2">non mihi licere meam rem me solum, ut uolo,</span><span class="linebreak"></span>
<span class="line indent2"><span class="br"></span><span class="lineNumber">90</span><span class="br"></span>loqui atque cogitare sine ted arbitro?</span><span class="linebreak"></span>
<span class="line indent2">quid tu, malum, me sequere?</span><span class="linebreak"></span>
</p></div>
<div class="sp"><span class="speaker sc">chal</span><p class="lineGroup">
<span class="line indent13">quia certum est mihi,</span><span class="linebreak"></span>
<span class="line indent2">quasi umbra, quoquo tu ibis, te semper sequi;</span><span class="linebreak"></span>
<span class="line indent2">quin edepol etiam si in crucem uis pergere,</span><span class="linebreak"></span>
<span class="line indent2">sequi decretum est. dehinc conicito ceterum,</span><span class="linebreak"></span>
<span class="line indent2"><span class="br"></span><span class="lineNumber">95</span><span class="br"></span>possisne necne clam me sutelis tuis</span><span class="linebreak"></span>
<span class="line indent2">praeripere Casinam uxorem, proinde ut postulas.</span><span class="linebreak"></span>
</p></div>
<div class="sp"><span class="speaker sc">ol</span><p class="lineGroup"><span class="line indent2">quid tibi negoti est mecum?</span><span class="linebreak"></span>
</p></div>
<div class="sp"><span class="speaker sc">chal</span><p class="lineGroup"><span class="line indent10">quid ais, impudens?</span><span class="linebreak"></span>
<span class="line indent2">quid in urbe reptas, uilice hau magni preti?</span><span class="linebreak"></span>
</p></div>
<div class="sp"><span class="speaker sc">ol</span><p class="lineGroup">
<span class="line indent2">lubet.</span><span class="linebreak"></span>
</p></div>
<div class="sp"><span class="speaker sc">chal</span><p class="lineGroup">
<span class="line indent3">quin ruri es, in praefectura tua?</span><span class="linebreak"></span>
<span class="line indent2"><span class="br"></span><span class="lineNumber">100</span><span class="br"></span>quin potius quod legatum est tibi negotium,</span><span class="linebreak"></span>
<span class="line indent2">id curas atque urbanis rebus te apstines?</span><span class="linebreak"></span>
<span class="line indent2">huc mihi uenisti sponsam praereptum meam:</span><span class="linebreak"></span>
<span class="line indent2">abi rus, abi dierectus tuam in prouinciam.</span><span class="linebreak"></span></p></div>
<notes><section class="footnotes"><ul><li class="note text" id="note_LCL061_20_87"><sup class="lineRef">87</sup>et uincite <span class="italic">P</span>, uincite <span class="italic">A</span></li></ul></section></notes></section>