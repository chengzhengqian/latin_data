<section class="div1 language" lang="la"><header><hgroup><h1>Ausonius</h1></hgroup></header><section class="div2">
</section>
<section class="div2">
<h2><span class="sc">XXII.—Victorio Subdoctori sive Proscholo</span></h2>
<p class="lineGroup">
<span class="line"><span class="sc">Victori</span> studiose, memor, celer, ignoratis</span><span class="linebreak"></span>
<span class="line indent1">adsidue in libris nec nisi operta legens,</span><span class="linebreak"></span>
<span class="line">exesas tineis opicasque evolvere chartas</span><span class="linebreak"></span>
<span class="line indent1">maior quam promptis cura tibi in studiis.</span><span class="linebreak"></span>
<span class="line">quod ius<a class="footnoteLink" href="#note_LCL096_132_1" id="target_note_LCL096_132_1"><sup>1</sup></a> pontificum, quae foedera, stemma quod olim</span><span class="linebreak"></span>
<span class="line indent1"><span class="br"></span><span class="lineNumber">6</span><span class="br"></span>ante Numam fuerit sacrifici Curibus:</span><span class="linebreak"></span>
<span class="line">quid Castor cunctis de regibus ambiguis, quid</span><span class="linebreak"></span>
<span class="line indent1">coniugis e libris ediderit Rhodope:</span><span class="linebreak"></span>
<span class="line">quod ius pontificum, veterum quae scita Quiritum</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>quae consulta patrum, quid Draco quidve Solon</span><span class="linebreak"></span>
<span class="line">sanxerit et Locris dederit quae iura Zaleucus,</span><span class="linebreak"></span>
<span class="line indent1">sub Iove quae Minos, quae Themis ante Iovem,</span><span class="linebreak"></span>
<span class="line">nota tibi potius, quam Tullius et Maro nostri</span><span class="linebreak"></span>
<span class="line indent1">et quidquid Latia conditur historia.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>fors istos etiam tibi lectio longa dedisset,</span><span class="linebreak"></span>
<span class="line indent1">supremum Lachesis ni celerasset iter.</span><span class="linebreak"></span>
<span class="line">exili nostrae fucatus honore cathedrae,</span><span class="linebreak"></span>
<span class="line indent1">libato tenuis nomine grammatici:</span><span class="linebreak"></span>
<span class="line">longinquis posthac Cumae defunctus in oris,</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>ad quas de Siculo litore transieras.</span><span class="linebreak"></span>
<span class="line">sed modo nobilium memoratus in agmine gaude,</span><span class="linebreak"></span>
<span class="line indent1">pervenit ad manes si pia cura tuos.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL096_132_1"><a class="footnoteCrossrefLink" href="#target_note_LCL096_132_1" title="Click to highlight in text"><sup class="lineRef">1</sup><span class="italic">V</span>: Peiper alters to <span class="italic">quidvis, pontificum</span> etc.; but the MS. reading is supported by Quintilian, viii. 2: “at obscuritas fit etiam verbis ab usu remotis: ut si commentarios (= ius) quis pontificum, et vetustissima foedera, et exoletos scrutatus auctores id ipsum petat . . . ”</a></li><script type="text/javascript">document.getElementById('note_LCL096_132_1').style.display = "none";</script></ul></section></notes></section>