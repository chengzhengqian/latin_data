<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">me quoque: set quoniam multa est praetexta, silebo</span><span class="linebreak"></span>
<span class="line indent1">teque canam de te, non ab honore meo.</span><span class="linebreak"></span>
<span class="line">sive panegyricis placeat contendere libris,</span><span class="linebreak"></span>
<span class="line indent1">in Panathenaicis tu numerandus eris;</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>seu libeat fictas ludorum evolvere lites,</span><span class="linebreak"></span>
<span class="line indent1">ancipitem palmam Quintilianus habet.</span><span class="linebreak"></span>
<span class="line">dicendi torrens tibi copia, quae tamen aurum,</span><span class="linebreak"></span>
<span class="line indent1">non etiam luteam volveret inluviem.</span><span class="linebreak"></span>
<span class="line">et Demosthenicum, quod ter primum ille vocavit,</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>in te sic viguit, cedat ut ipse tibi.</span><span class="linebreak"></span>
<span class="line">anne et divini bona naturalia doni</span><span class="linebreak"></span>
<span class="line indent1">adiciam, memori quam fueris animo,</span><span class="linebreak"></span>
<span class="line">audita ut vel lecta semel ceu fixa teneres,</span><span class="linebreak"></span>
<span class="line indent1">auribus et libris esset ut una fides?</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>vidimus et quondam tabulae certamine longo</span><span class="linebreak"></span>
<span class="line indent1">omnes, qui fuerant, te numerasse bolos,</span><span class="linebreak"></span>
<span class="line">alternis vicibus quot praecipitante rotatu</span><span class="linebreak"></span>
<span class="line indent1">fundunt excisi per cava buxa gradus:</span><span class="linebreak"></span>
<span class="line">narrantem fido per singula puncta recursu,</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>quae data, per longas quae revocata moras.</span><span class="linebreak"></span>
<span class="line">nullo felle tibi mens livida, tum sale multo</span><span class="linebreak"></span>
<span class="line indent1">lingua dicax blandis et sine lite iocis.</span><span class="linebreak"></span>
<span class="line">mensa nitens, quam non censoria regula culpet</span><span class="linebreak"></span>
<span class="line indent1">nec nolit Frugi Piso vocare suam:</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>nonnumquam pollens natalibus et dape festa,</span><span class="linebreak"></span>
<span class="line indent1">non tamen angustas ut tenuaret opes.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL096_98_1"><a class="footnoteCrossrefLink" href="#target_note_LCL096_98_1" title="Click to highlight in text"><sup class="lineRef">1</sup><span class="italic">i.e.</span> with Isocrates as author of the two great orations <span class="italic">Panegyricus</span> and <span class="italic">Panathenaicus.</span></a></li><script type="text/javascript">document.getElementById('note_LCL096_98_1').style.display = "none";</script><li class="note" id="note_LCL096_98_2"><a class="footnoteCrossrefLink" href="#target_note_LCL096_98_2" title="Click to highlight in text"><sup class="lineRef">2</sup>This was <span class="italic">action: cp.</span> Cic. <span class="italic">de Orat.</span> iii. 56; Quintilian, xi. 3.</a></li><script type="text/javascript">document.getElementById('note_LCL096_98_2').style.display = "none";</script></ul></section></notes></section>