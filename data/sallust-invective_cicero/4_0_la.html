<section class="div1 language" lang="la"><header><hgroup><h1>Pseudo-Sallust</h1></hgroup></header><p class="noindent">

patronus, cuius nulla pars corporis a turpitudine vacat:
lingua vana, manus rapacissimae, gula immensa, pedes fugaces,
quae honeste nominari non possunt inhonestissima.
atque is cum eius modi sit, tamen audet dicere: ‘o fortunatam
natam me consule Romam’! &lt;Romam&gt;<a class="footnoteLink" href="#note_LCL462_368_14" id="target_note_LCL462_368_14"><sup>14</sup></a> te consule
fortunatam, Cicero? immo vero infelicem et miseram,
quae crudelissimam proscriptionem eam<a class="footnoteLink" href="#note_LCL462_368_15" id="target_note_LCL462_368_15"><sup>15</sup></a> perpessa est,
cum tu perturbata re publica metu perculsos omnis bonos
parere crudelitati tuae cogebas, cum omnia iudicia, omnes
leges in tua libidine erant, cum tu, sublata lege Porcia,
erepta libertate omnium nostrum, vitae necisque potestatem
<span class="br"></span><span class="lineNumber">6</span><span class="br"></span>ad te unum revocaveras. atque parum<a class="footnoteLink" href="#note_LCL462_368_16" id="target_note_LCL462_368_16"><sup>16</sup></a> quod impune
fecisti, verum etiam commemorando exprobras, neque
licet oblivisci [iis] servitutis suae. egeris, oro te, Cicero,
profeceris quidlibet, satis est perpessos esse: etiamne aures
nostras odio tuo onerabis, etiamne molestissimis verbis
insectabere? ‘cedant arma togae, concedat laurea linguae.’
quasi vero togatus et non armatus ea quae gloriaris confeceris,
atque inter te Sullamque dictatorem praeter nomen
imperii quicquam interfu&lt;er&gt;it.</p>
<p><span class="br"></span><span class="lineNumber">7</span><span class="br"></span>Sed quid ego plura de tua insolentia commemorem?
quem Minerva omnis artis edocuit, Iuppiter Optimus
Maximus in concilio deorum admisit, Italia exulem suis






</p><notes><section class="footnotes"><ul><li class="note" id="note_LCL462_368_14"><a class="footnoteCrossrefLink" href="#target_note_LCL462_368_14" title="Click to highlight in text"><sup class="lineRef">14</sup>(<span class="italic">Winterbottom</span>)</a></li><script type="text/javascript">document.getElementById('note_LCL462_368_14').style.display = "none";</script><li class="note" id="note_LCL462_368_15"><a class="footnoteCrossrefLink" href="#target_note_LCL462_368_15" title="Click to highlight in text"><sup class="lineRef">15</sup><span class="italic">om. cod. Edinburgensis saec. XI–XII</span></a></li><script type="text/javascript">document.getElementById('note_LCL462_368_15').style.display = "none";</script><li class="note" id="note_LCL462_368_16"><a class="footnoteCrossrefLink" href="#target_note_LCL462_368_16" title="Click to highlight in text"><sup class="lineRef">16</sup>parum est ς</a></li><script type="text/javascript">document.getElementById('note_LCL462_368_16').style.display = "none";</script></ul></section></notes></section>