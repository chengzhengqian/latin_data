<section class="div1 language" lang="la"><header><hgroup><h1>Pseudo-Sallust</h1></hgroup></header><p class="noindent">

eloquentiam apud M. Pisonem non pudicitiae iactura
perdidicisti! itaque minime mirandum est quod eam flagitiose
venditas quam turpissime parasti.</p>
<p>Verum, ut opinor, splendor domesticus tibi animos tollit,
uxor sacrilega ac periuriis delibuta, filia matris paelex,
tibi iucundior atque obsequentior quam parenti par est.
domum ipsam tuam vi et rapinis funestam tibi ac tuis comparasti,
videlicet ut nos commonefacias quam conversa res
sit, cum in ea domo habites, homo flagitiosissime, quae P.
<span class="br"></span><span class="lineNumber">3</span><span class="br"></span>Crassi, viri clarissimi, fuit. atque haec cum ita sint, tamen
se Cicero dicit in concilio deorum immortalium fuisse,
inde missum huic urbi civibusque custodem * * *<a class="footnoteLink" href="#note_LCL462_364_5" id="target_note_LCL462_364_5"><sup>5</sup></a> absque
carnificis nomine, qui civitatis incommodum in gloriam
suam ponit. quasi vero non illius coniurationis causa fuerit
consulatus tuus et idcirco res publica disiecta eo tempore
quo<a class="footnoteLink" href="#note_LCL462_364_6" id="target_note_LCL462_364_6"><sup>6</sup></a> te custodem habebat.</p>
<p>Sed, ut opinor, illa te magis extollunt quae post consulatum
cum Terentia uxore de re publica consuluisti, cum





</p><notes><section class="footnotes"><ul><li class="note" id="note_LCL462_364_5"><a class="footnoteCrossrefLink" href="#target_note_LCL462_364_5" title="Click to highlight in text"><sup class="lineRef">5</sup><span class="italic">lac. susp. Reitzenstein</span></a></li><script type="text/javascript">document.getElementById('note_LCL462_364_5').style.display = "none";</script><li class="note" id="note_LCL462_364_6"><a class="footnoteCrossrefLink" href="#target_note_LCL462_364_6" title="Click to highlight in text"><sup class="lineRef">6</sup>quod <span class="italic">Baiter</span></a></li><script type="text/javascript">document.getElementById('note_LCL462_364_6').style.display = "none";</script></ul></section></notes></section>