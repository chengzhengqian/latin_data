<section class="div1 language" lang="la"><header><hgroup><h1>Pseudo-Sallust</h1></hgroup></header><p class="noindent">

umeris reportavit. Oro te, Romule Arpinas, qui egregia tua
virtute omnis Paulos, Fabios, Scipiones superasti, quem
tandem locum in hac civitate obtines? quae tibi partes
rei publicae placent? quem amicum, quem inimicum
habes? cui in civitate insidias fecisti, &lt;ei&gt;<a class="footnoteLink" href="#note_LCL462_370_17" id="target_note_LCL462_370_17"><sup>17</sup></a> ancillaris. quo
auctore<a class="footnoteLink" href="#note_LCL462_370_18" id="target_note_LCL462_370_18"><sup>18</sup></a> de exsilio tuo Dyrrachio redisti, eum &lt;in&gt;sequeris.
quos tyrannos appellabas, eorum potentiae faves; qui
tibi ante optimates videbantur, eosdem dementes ac furiosos
vocas. Vatini causam agis, de Sestio male existimas.
Bibulum petulantissimis verbis laedis, laudas Caesarem.
quem maxime odisti, ei maxime obsequeris. aliud stans,
aliud sedens sentis de re publica. his male dicis, illos odisti,
levissime transfuga, neque in hac neque in illa parte fidem
habens.</p>
<notes><section class="footnotes"><ul><li class="note" id="note_LCL462_370_17"><a class="footnoteCrossrefLink" href="#target_note_LCL462_370_17" title="Click to highlight in text"><sup class="lineRef">17</sup>(<span class="italic">Wirz</span>)</a></li><script type="text/javascript">document.getElementById('note_LCL462_370_17').style.display = "none";</script><li class="note" id="note_LCL462_370_18"><a class="footnoteCrossrefLink" href="#target_note_LCL462_370_18" title="Click to highlight in text"><sup class="lineRef">18</sup>iure cum (<span class="italic">Wirz</span>)</a></li><script type="text/javascript">document.getElementById('note_LCL462_370_18').style.display = "none";</script></ul></section></notes></section>