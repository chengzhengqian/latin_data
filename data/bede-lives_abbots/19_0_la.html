<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">
Petri et Pauli, viginti et octo annos sollerti regimine praefuit; et cuncta quae suus predecessor egregia virtutum opera coepit, ipse nec segnius perficere curavit. Siquidem inter cetera monasterii necessaria quae longo regendi tempore disponenda comperit, etiam plura fecit oratoria; altaris et ecclesiae vasa, vel vestimenta omnis generis ampliavit; bibliothecam utriusque monasterii, quam Benedictus abbas magna coepit instantia, ipse non minori geminavit industria: ita ut tres pandectes novae translationis, ad unum vetustae translationis quem de Roma attulerat, ipse super adiungeret; quorum unum senex Romam rediens secum inter alia pro munere sumpsit, duos utrique monasterio reliquit: dato quoque Cosmographorum codice mirandi operis, quem Romae Benedictus emerat, terram octo familiarum iuxta fluvium Fresca ab Aldfrido rege in scripturis doctissimo in possessionem monasterii beati Pauli apostoli comparavit; quem comparandi ordinem ipse, dum adhuc viveret, Benedictus cum eodem rege Aldfrido taxaverat, sed priusquam complere potuisset obiit. Verum pro hac terra postmodum, Osredo regnante, Ceolfridus, addito pretio digno, terram viginti familiarum in loco qui incolarum lingua Ad Villam Sambuce vocatur, quia haec vicinior eidem monasterio videbatur, accepit. Missis Romam monachis tempore beatae<a class="footnoteLink" href="#note_LCL248_428_1" id="target_note_LCL248_428_1"><sup>1</sup></a> recordationis Sergii papae, privilegium ab eo pro tuitione sui monasterii instar illius

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL248_428_1"><a class="footnoteCrossrefLink" href="#target_note_LCL248_428_1" title="Click to highlight in text"><sup class="lineRef">1</sup>Pl.</a></li><script type="text/javascript">document.getElementById('note_LCL248_428_1').style.display = "none";</script></ul></section></notes></section>