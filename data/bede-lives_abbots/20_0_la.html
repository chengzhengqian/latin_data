<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

quod Agatho papa Benedicto dederat, accepit: quod Brittanias perlatum, et coram synodo patefactum, praesentium episcoporum simul et magnifici regis Aldfridi subscriptione confirmatum est, quomodo etiam prius illud sui temporis regem et episcopos in synodo publice confirmasse non latet. Temporibus illius tradens se monasterio beati Petri apostoli, quod regebat, veteranus ac religiosus, et in omni tam seculari quam scripturarum scientia eruditus Christi famulus Vuitmer, terram decem familiarum quam ab Aldfrido rege in possessionem acceperat, in loco villae quae Daldun nuncupatur, eidem monasterio perpetuae possessionis iure donavit.</p>
</section>
<section class="div2">
<p>16. At ubi Ceolfridus post multam regularis observantiae disciplinam quam sibi ipsi, pariter ac suis,<a class="footnoteLink" href="#note_LCL248_430_1" id="target_note_LCL248_430_1"><sup>1</sup></a> pater providus ex priorum auctoritate contribuit; post incomparabilem orandi psallendique sollertiam, qua ipse quotidianus exerceri non desiit; post mirabilem et coercendi improbos fervorem, et modestiam consolandi infirmos; post insolitam rectoribus et escae potusque parcitatem, et habitus vilitatem; vidit se iam senior et plenus dierum non ultra posse subditis ob impedimentum supremae aetatis, debitam spiritualis exercitii vel docendo vel vivendo praecipere formam; multa diu secum mente versans, utilius decrevit, dato fratribus praecepto, ut iuxta sui statuta privilegii iuxtaque regulam sancti abbatis

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL248_430_1"><a class="footnoteCrossrefLink" href="#target_note_LCL248_430_1" title="Click to highlight in text"><sup class="lineRef">1</sup>for <span class="italic">suus,</span> Pl.</a></li><script type="text/javascript">document.getElementById('note_LCL248_430_1').style.display = "none";</script></ul></section></notes></section>