<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

amicorum dono largitos retulit. Rediens autem ubi Viennam pervenit, emptitios ibi quos apud amicos commendaverat, recepit. At ingressus Brittaniam, ad regem Occidentalium Saxonum nomine Coynwalh conferendum putavit, cuius et ante non semel amicitiis usus, et beneficiis erat adiutus. Sed ipso eodem tempore immatura morte praerepto, tandem ad patriam gentem solumque in quo natus est pedem convertens, Ecgfridum Transhumbranae regionis regem adiit; cuncta quae egisset ex quo patriam adolescens deseruit, replicavit; quoreligionis desiderio arderet, non celavit; quid ecclesiasticae, quid monachicae institutions Romaevelcircumquaquedidicisset, quot divina volumina, quantas beatorum apostolorum sive martyrum Christi reliquias attulisset, patefecit; tantamque apud regem gratiam familiaritatis invenit, ut confestim ei terram septuaginta familiarum de suo largitus, monasterium inibi primo pastori ecclesiae facere praeciperet. Quod factum est, sicut et in prooemio memini, ad ostium fluminis Viri ad Aquilonem, anno ab incarnatione Domini sexcentesimo septuagesimo quarto, indictione secunda, anno autem quarto imperii Ecgfridi regis.</p>
</section>
<section class="div2">
<p>5. Nec plusquam unius anni spatio post fundatum monasterium interiecto, Benedictus oceano transmisso Gallias petens, caementarios qui lapideam sibi 
</p></section><notes></notes></section>