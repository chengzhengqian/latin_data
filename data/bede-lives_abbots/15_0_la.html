<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">
quem primum partu fuderint, eum principium liberorum suorum cognoscere, et ceteris in partienda sua haereditate praeferendum ducere solent.‚Äù</p>
</section>
<section class="div2">
<p>12. Neque hoc reticendum, quod venerabilis abbas Benedictus ad temperandum saepe longae noctis taedium, quam prae infirmitatis onere ducebat insomnem, advocato lectore, vel exemplar patientiae Job, vel aliud quid scripturarum quo consolaretur aegrotus, quo depressus in infimis vivacius ad superna erigeretur, coram se recitari iubebat. Et quia nullatenus ad orandum surgere, non facile ad explendum solitae psalmodiae cursum linguam vocemve poterat levare, didicit vir prudens affectu religionis dictante, per singulas diurnae sive nocturnae orationis horas aliquos ad se fratrum vocare, quibus psalmos consuetos duobus in choris resonantibus, et ipse cum eis quatinus poterat psallendo, quod per se solum nequiverat, eorum iuvamine suppleret.</p>
</section>
<section class="div2">
<p>13. At ubi uterque abbas lassatus infirmitate diutina, iam se morti vicinum, nec regendo monasterio idoneum fore conspexit: tanta namque eos affecit infirmitas carnis ut perficeretur in eis virtus Christi, ut cum quadam die desiderantibus eis se invicem priusquam de hoc seculo migrarent videre et alloqui, Sigfridus in feretro deportaretur ad cubiculum ubi Benedictus et ipse suo iacebat in grabato, eisque uno in loco ministrorum manu compositis, caput utriusque in eodem cervicali locaretur, lacrimabili spectaculo, nec tantum habuere virium ut propius posita ora ad 
</p></section><notes></notes></section>