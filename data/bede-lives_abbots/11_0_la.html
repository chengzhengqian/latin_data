<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

duos adhuc dies in dormitorio fratrum quiesceret. Nam quinque reliquos usque ad exitus horam dies in secretiori se aede locabat: qua die quadam egrediens, et sub divo residens, accitis ad se fratribus cunctis, more naturae misericordis osculum pacis eis flentibus ac de abscessu tanti patris et pastoris moerentibus dedit. Obiit autem per nonas Martias, noctu, fratribus matutinae psalmodiae laude vacantibus. Viginti quatuor annorum erat cum monasterium peteret, duodecim in eo vixit annis, septem presbyteratu functus est annis, quatuor ex eis monasterii regimen agebat; ac sic “terrenos artus moribundaque membra relinquens,” coelestia regna petivit.</p>
</section>
<section class="div2">
<p>9. Verum his de vita venerabilis Eosteruini breviter praelibatis, redeamus ad ordinem narrandi. Constitute illo abbate Benedictus monasterio beati Petri apostoli, constitute et Ceolfrido monasterio beati Pauli, non multo post temporis spatio quinta vice de Brittania Romam adcurrens, innumeris sicut semper ecclesiasticorum donis commodorum locupletatus rediit; magna quidem copia voluminum sacrorum; sed non minori sicut et prius sanctarum imaginum munere ditatus. Nam et tunc Dominicae historiae picturas quibus totam beatae Dei genetricis, quam in monasterio maiore fecerat, ecclesiam in gyro coronaret, attulit;<a class="footnoteLink" href="#note_LCL248_412_1" id="target_note_LCL248_412_1"><sup>1</sup></a> imagines quoque ad ornandum

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL248_412_1"><a class="footnoteCrossrefLink" href="#target_note_LCL248_412_1" title="Click to highlight in text"><sup class="lineRef">1</sup>Pl.</a></li><script type="text/javascript">document.getElementById('note_LCL248_412_1').style.display = "none";</script></ul></section></notes></section>