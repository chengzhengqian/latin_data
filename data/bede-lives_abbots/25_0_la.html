<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">
corpus habetis ipsius, et nos tamen et vos Deo devotum eius spiritum sive in corpore manentem, sive carneis vinculis absolutum, magnum pro nostris excessibus apud supernam pietatem intercessorem habemus et patronum.‚Äù Et cetera, quae epistolae sequentia continent.</p>
</section>
<section class="div2">
<p>20. Reverso autem domum Huaetberto, advocatur episcopus Acca, et solita illum in abbatis officium benedictione confirmat. Qui inter innumera monasterii iura quae iuvenili sagax solertia recuperabat, hoc in primis omnibus delectabile et gratificum fecit; sustulit ossa Eosteruini abbatis, quae in porticu ingressus ecclesiae beati apostoli Petri erant posita; necnon et ossa Sigfridi abbatis ac magistri quondam sui, quae foris sacrarium ad meridiem fuerant condita, et utraque in una theca sed medio pariete divisa recludens, intus in eadem ecclesia iuxta corpus beati patris Benedicti composuit. Fecit autem haec die natalis Sigfridi, id est, undecimo kalendarum Septembrium, quo etiam die contigit mira Dei providentia, ut venerandus Christi famulus Vuitmer, cuius supra meminimus, excederet, et in loco ubi praedicti abbates prius sepulti fuerant, ipse qui eorum imitator fuerat, conderetur.</p>
</section>
<section class="div2">
<p>21. Christi vero famulus Ceolfridus, ut supradictum est, ad limina beatorum apostolorum tendens, priusquam illo pervenisset, tactus infirmitate diem clausit ultimum. Perveniens namque Lingonas circa horam diei tertiam, decima ipsius diei hora migravit ad 
</p></section><notes></notes></section>