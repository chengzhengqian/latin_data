<section class="div1 language" lang="la"><header><hgroup><h1>The Venerable Bede</h1></hgroup></header><section class="div2"><p class="noindent">

animum voluptati dedit.‚Äù Nobili quidem stirpe gentis Anglorum progenitus, sed non minori nobilitate mentis ad promerenda semper angelorum consortia suspensus. Denique cum esset minister Osvii regis et possessionem terrae suo gradui competentem illo donante perciperet, annos natus circiter viginti et quinque fastidivit possessionem caducam, ut adquirere posset aeternam: despexit militiam cum corruptibili donativo terrestrem, ut vero Regi militaret, regnum in superna civitate mereretur habere in perpetuum: reliquit domum, cognatos et patriam propter Christum et propter Evangelium, ut centuplum acciperet, et vitam aeternam possideret: respuit nuptiis servire carnalibus, ut sequi valeret Agnum virginitatis gloria candidum in regnis caelestibus: abnuit liberos carne procreare mortales, praedestinatus a Christo ad educandos ei spirituali doctrina filios caelesti in vita perennes.</p>
</section>
<section class="div2">
<p>2. Dimissa ergo patria Romam adiit, beatorum apostolorum quorum desiderio semper ardere consueverat, etiam loca corporum corporaliter visere atque adorare curavit; ac<a class="footnoteLink" href="#note_LCL248_394_1" id="target_note_LCL248_394_1"><sup>1</sup></a> patriam mox reversus, studiosius ea quae vidit ecclesiasticae vitae instituta, diligere, venerari, et quibus potuit praedicare non desiit. Quo tempore Alchfridus supradicti regis Osvii filius et ipse propter adoranda apostolorum limina Romam venire disponens, comitem eum eiusdem itineris accepit. Quem cum pater suus ab

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL248_394_1"><a class="footnoteCrossrefLink" href="#target_note_LCL248_394_1" title="Click to highlight in text"><sup class="lineRef">1</sup>for <span class="italic">ad,</span> Pl.</a></li><script type="text/javascript">document.getElementById('note_LCL248_394_1').style.display = "none";</script></ul></section></notes></section>