<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>Quotiens populum congiariis honoravit senatorumque censum, cum id senatu auctore facere potuit, quam libenter explevit, ut neque luxuriam invitaret neque honestam paupertatem pateretur dignitate destitui! Quanto cum honore Germanicum suum in transmarinas
misit provincias! Qua vi consiliorum suorum, ministro et adiutore usus Druso filio suo, Maroboduum
inhaerentem occupati regni finibus, pace maiestatis eius dixerim, velut serpentem abstrusam terrae salubribus<a class="footnoteLink" href="#note_LCL152_324_1" id="target_note_LCL152_324_1"><sup>1</sup></a> medicamentis coegit egredi! Quam illum ut honorate, sic<a class="footnoteLink" href="#note_LCL152_324_2" id="target_note_LCL152_324_2"><sup>2</sup></a> secure continet! Quantae molis bellum principe Galliarum ciente Sacroviro Floroque Iulio mira celeritate ac virtute compressit, ut ante populus Romanus vicisse se quam bellare cognosceret nuntiosque periculi victoriae
<span class="br"></span><span class="lineNumber">4</span><span class="br"></span>praecederet nuntius! Magni etiam terroris bellum Africum et cotidiano auctu maius auspiciis consiliisque eius brevi sepultum est.</p>
<p><span class="br"></span><span class="lineNumber">1</span><span class="br"></span>CXXX. Quanta suo suorumque nomine exstruxit opera! Quam pia munificentia superque humanam evecta fidem templum patri molitur! Quam magnifico animi temperamento Cn. quoque Pompei munera absumpta igni restituit! Quidquid enim umquam<a class="footnoteLink" href="#note_LCL152_324_3" id="target_note_LCL152_324_3"><sup>3</sup></a> claritudine eminuit, id veluti cognatum censet tuendum. Qua liberalitate cum alias, tum proxime





</p></section><notes><section class="footnotes"><ul><li class="note" id="note_LCL152_324_1"><a class="footnoteCrossrefLink" href="#target_note_LCL152_324_1" title="Click to highlight in text"><sup class="lineRef">1</sup>consiliorum suorum <span class="italic">after</span> salubribus <span class="italic">bracketed by Ruhnken.</span></a></li><script type="text/javascript">document.getElementById('note_LCL152_324_1').style.display = "none";</script><li class="note" id="note_LCL152_324_2"><a class="footnoteCrossrefLink" href="#target_note_LCL152_324_2" title="Click to highlight in text"><sup class="lineRef">2</sup>sic <span class="italic">Burman</span>; nec <span class="italic">AP.</span></a></li><script type="text/javascript">document.getElementById('note_LCL152_324_2').style.display = "none";</script><li class="note" id="note_LCL152_324_3"><a class="footnoteCrossrefLink" href="#target_note_LCL152_324_3" title="Click to highlight in text"><sup class="lineRef">3</sup>quicquid enim umquam <span class="italic">Haase</span>; qui quidem quam <span class="italic">AP.</span></a></li><script type="text/javascript">document.getElementById('note_LCL152_324_3').style.display = "none";</script></ul></section></notes></section>