<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

nomine Caesari dignus esset visus, semet ipsum sibi<a class="footnoteLink" href="#note_LCL152_180_1" id="target_note_LCL152_180_1"><sup>1</sup></a>
<span class="br"></span><span class="lineNumber">3</span><span class="br"></span>videri indignum. Hunc protinus Antonius consul superbe excepit (neque is erat contemptus, sed metus) vixque admisso in Pompeianos hortos loquendi secum tempus dedit, mox etiam velut insidiis eius petitus sceleste insimulare coepit, in quo turpiter deprehensa
<span class="br"></span><span class="lineNumber">4</span><span class="br"></span>eius vanitas est. Aperte deinde Antonii ac Dolabellae consulum ad nefandam dominationem erupit furor. Sestertium septiens miliens, depositum
a C. Caesare ad aedem Opis, occupatum ab Antonio, actorum eiusdem insertis falsis civitatibus inmunitatibusque<a class="footnoteLink" href="#note_LCL152_180_2" id="target_note_LCL152_180_2"><sup>2</sup></a> corrupti commentarii atque omnia pretio temperata, vendente rem publicam consule.
<span class="br"></span><span class="lineNumber">5</span><span class="br"></span>Idem provinciam D. Bruto designato consuli decretam Galliam occupare statuit, Dolabella transmarinas decrevit sibi; interque naturaliter dissimillimos ac diversa volentis crescebat odium, eoque C. Caesar iuvenis cotidianis Antonii petebatur insidiis.</p>
<p><span class="br"></span><span class="lineNumber">1</span><span class="br"></span>LXI. Torpebat oppressa dominatione Antonii civitas. Indignatio et dolor omnibus, vis ad resistendum
nulli aderat, cum C. Caesar undevicesimum
annum ingressus, mira ausus ac summa consecutus
privato consilio maiorem senatu pro re publica animum




</p></section><notes><section class="footnotes"><ul><li class="note" id="note_LCL152_180_1"><a class="footnoteCrossrefLink" href="#target_note_LCL152_180_1" title="Click to highlight in text"><sup class="lineRef">1</sup>sibi <span class="italic">added by Lipsius.</span></a></li><script type="text/javascript">document.getElementById('note_LCL152_180_1').style.display = "none";</script><li class="note" id="note_LCL152_180_2"><a class="footnoteCrossrefLink" href="#target_note_LCL152_180_2" title="Click to highlight in text"><sup class="lineRef">2</sup>civitatibus inmunitatibusque <span class="italic">Ellis;</span> civitatibusque <span class="italic">AP.</span></a></li><script type="text/javascript">document.getElementById('note_LCL152_180_2').style.display = "none";</script></ul></section></notes></section>