<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

committeretur sibi. Metelli tamen et triumphus fuit clarissimus et meritum ex virtute<a class="footnoteLink" href="#note_LCL152_72_1" id="target_note_LCL152_72_1"><sup>1</sup></a> ei cognomen <span class="br"></span><span class="lineNumber">3</span><span class="br"></span>Numidici inditum. Ut paulo ante Domitiae familiae, ita Caeciliae notanda claritudo est. Quippe intra duodecim ferme annos huius temporis consules fuere Metelli aut censores aut triumpharunt amplius duodecies, ut appareat, quemadmodum urbium imperiorumque,
ita gentium nunc florere fortunam, nunc senescere, nunc interire.</p>
<p><span class="br"></span><span class="lineNumber">1</span><span class="br"></span>XII. At C. Marius L. Sullam iam tunc ut praecaventibus fatis copulatum sibi quaestorem habuit et per eum missum ad regem Bocchum Iugurtha rege abhinc annos ferme centum triginta quattuor<a class="footnoteLink" href="#note_LCL152_72_2" id="target_note_LCL152_72_2"><sup>2</sup></a> potitus est; designatusque iterum consul in urbem reversus secundi consulatus initio Kal. Ianuariis
<span class="br"></span><span class="lineNumber">2</span><span class="br"></span>eum in triumpho duxit. Effusa, ut praediximus, immanis vis Germanarum gentium, quibus nomen Cimbris ac Teutonis erat, cum Caepionem Manliumque
consules et ante Carbonem Silanumque fudissent fugassentque in Galliis et exuissent exercitu, Scaurumque Aurelium consularem et alios celeberrimi nominis viros trucidassent, populus Romanus non alium repellendis tantis hostibus magis idoneum
<span class="br"></span><span class="lineNumber">3</span><span class="br"></span>imperatorem quam Marium est ratus Tum multiplicati
consulatus eius. Tertius in apparatu belli consumptus; quo anno Cn. Domitius tribunus plebis legem tulit, ut sacerdotes, quos antea conlegae







</p></section><notes><section class="footnotes"><ul><li class="note" id="note_LCL152_72_1"><a class="footnoteCrossrefLink" href="#target_note_LCL152_72_1" title="Click to highlight in text"><sup class="lineRef">1</sup>meritum et (<span class="italic">om. P</span>) virtutique <span class="italic">AP.</span></a></li><script type="text/javascript">document.getElementById('note_LCL152_72_1').style.display = "none";</script><li class="note" id="note_LCL152_72_2"><a class="footnoteCrossrefLink" href="#target_note_LCL152_72_2" title="Click to highlight in text"><sup class="lineRef">2</sup><span class="sc">cxxxiiii</span> <span class="italic">Aldus</span>; <span class="sc">cxxxviii</span> <span class="italic">AP.</span></a></li><script type="text/javascript">document.getElementById('note_LCL152_72_2').style.display = "none";</script></ul></section></notes></section>