<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

quod naturaliter audita visis laudamus libentius et praesentia invidia, praeterita veneratione prosequimur et his nos obrui, illis instrui credimus.</p>
<p><span class="br"></span><span class="lineNumber">1</span><span class="br"></span>XCIII. Ante triennium fere, quam Egnatianum scelus erumperet, circa Murenae Caepionisque coniurationis tempus, abhinc annos quinquaginta, M. Marcellus, sororis Augusti Octaviae filius, quem homines ita, si quid accidisset Caesari, successorem potentiae eius arbitrabantur futurum, ut tamen id per M. Agrippam securo ei posse contingere non existimarent, magnificentissimo munere aedilitatis edito decessit admodum iuvenis, sane, ut aiunt, ingenuarum virtutum laetusque animi et ingenii fortunaeque,
<span class="br"></span><span class="lineNumber">2</span><span class="br"></span>in quam alebatur, capax. Post cuius obitum Agrippa, qui sub specie ministeriorum principalium profectus in Asiam, ut fama loquitur, ob tacitas cum Marcello offensiones praesenti se subduxerat tempori, reversus inde filiam Caesaris Iuliam, quam in matrimonio Marcellus habuerat, duxit uxorem, feminam neque sibi neque rei publicae felicis uteri.</p>
<p><span class="br"></span><span class="lineNumber">1</span><span class="br"></span>XCIV. Hoc tractu temporum Ti. Claudius Nero, quo trimo,<a class="footnoteLink" href="#note_LCL152_246_1" id="target_note_LCL152_246_1"><sup>1</sup></a> ut praediximus, Livia, Drusi Claudiani





</p></section><notes><section class="footnotes"><ul><li class="note" id="note_LCL152_246_1"><a class="footnoteCrossrefLink" href="#target_note_LCL152_246_1" title="Click to highlight in text"><sup class="lineRef">1</sup>trimo <span class="italic">Aldus</span>; primo <span class="italic">AP</span>.</a></li><script type="text/javascript">document.getElementById('note_LCL152_246_1').style.display = "none";</script></ul></section></notes></section>