<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>dedisset fidem, etiam spiritu privavit. Brutus et Cassius ante, quam victorum experirentur animum, voluntaria morte obierunt. Antonii Cleopatraeque quis fuisset exitus narravimus. Canidius timidius decessit, quam professioni ei,<a class="footnoteLink" href="#note_LCL152_234_1" id="target_note_LCL152_234_1"><sup>1</sup></a> qua semper usus erat, congruebat. Ultimus autem ex interfectoribus Caesaris Parmensis Cassius morte poenas dedit, ut dederat Trebonius primus.<a class="footnoteLink" href="#note_LCL152_234_2" id="target_note_LCL152_234_2"><sup>2</sup></a></p>
<p><span class="br"></span><span class="lineNumber">1</span><span class="br"></span>LXXXVIII. Dum ultimam bello Actiaco Alexandrinoque Caesar imponit manum, M. Lepidus, iuvenis forma quam mente melior, Lepidi eius, qui triumvir fuerat rei publicae constituendae, filius, Iunia Bruti sorore natus, interficiendi, simul in urbem revertisset,
<span class="br"></span><span class="lineNumber">2</span><span class="br"></span>Caesaris consilia inierat. Erat<a class="footnoteLink" href="#note_LCL152_234_3" id="target_note_LCL152_234_3"><sup>3</sup></a> tunc urbis custodiis praepositus C. Maecenas equestri, sed splendido genere natus, vir, ubi res vigiliam exigeret, sane exsomnis, providens atque agendi sciens, simul vero aliquid ex negotio remitti posset, otio ac mollitiis paene ultra feminam fluens, non minus Agrippa Caesari carus, sed minus honoratus—quippe vixit angusti clavi plene<a class="footnoteLink" href="#note_LCL152_234_4" id="target_note_LCL152_234_4"><sup>4</sup></a> contentus—, nec minora consequi
<span class="br"></span><span class="lineNumber">3</span><span class="br"></span>potuit, sed non tam concupivit. Hic speculatus est per summam quietem ac dissimulationem praecipitis consilia iuvenis et mira celeritate nullaque








</p></section><notes><section class="footnotes"><ul><li class="note" id="note_LCL152_234_1"><a class="footnoteCrossrefLink" href="#target_note_LCL152_234_1" title="Click to highlight in text"><sup class="lineRef">1</sup>ei <span class="italic">Cludius</span>; eius <span class="italic">AP</span>.</a></li><script type="text/javascript">document.getElementById('note_LCL152_234_1').style.display = "none";</script><li class="note" id="note_LCL152_234_2"><a class="footnoteCrossrefLink" href="#target_note_LCL152_234_2" title="Click to highlight in text"><sup class="lineRef">2</sup>primus <span class="italic">added by Aldus, but before</span> Trebonius.</a></li><script type="text/javascript">document.getElementById('note_LCL152_234_2').style.display = "none";</script><li class="note" id="note_LCL152_234_3"><a class="footnoteCrossrefLink" href="#target_note_LCL152_234_3" title="Click to highlight in text"><sup class="lineRef">3</sup>erat <span class="italic">added by Madvig.</span></a></li><script type="text/javascript">document.getElementById('note_LCL152_234_3').style.display = "none";</script><li class="note" id="note_LCL152_234_4"><a class="footnoteCrossrefLink" href="#target_note_LCL152_234_4" title="Click to highlight in text"><sup class="lineRef">4</sup>paene <span class="italic">A</span>; pene <span class="italic">P</span>; <span class="italic">the most satisfactory emendation is that of Salmasius</span> angusticlavio plene contentus.</a></li><script type="text/javascript">document.getElementById('note_LCL152_234_4').style.display = "none";</script></ul></section></notes></section>