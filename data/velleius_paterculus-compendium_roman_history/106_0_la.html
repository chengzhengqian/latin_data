<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
eius praediximus et propriae classis factum ducem, consiliis suis inlectum<a class="footnoteLink" href="#note_LCL152_212_1" id="target_note_LCL152_212_1"><sup>1</sup></a> ac fide data iunxit Antonio:
<span class="br"></span><span class="lineNumber">3</span><span class="br"></span>quo facto, quisquis aequum se praestiterit, sciat non minus a Pollione in Antonium quam ab Antonio in Pollionem esse conlatum. Adventus deinde in Italiam Antonii apparatusque<a class="footnoteLink" href="#note_LCL152_212_2" id="target_note_LCL152_212_2"><sup>2</sup></a> contra eum Caesaris habuit belli metum, sed pax circa Brundusium composita.</p>
<p><span class="br"></span><span class="lineNumber">4</span><span class="br"></span>Per quae tempora Rufi Salvidieni scelesta consilia patefacta sunt. Qui natus obscurissimis initiis parum habebat summa accepisse et proximus a Cn. Pompeio ipsoque Caesare equestris ordinis consul creatus esse, nisi in id<a class="footnoteLink" href="#note_LCL152_212_3" id="target_note_LCL152_212_3"><sup>3</sup></a> ascendisset, e quo infra se et Caesarem videret et rem publicam.</p>
<p><span class="br"></span><span class="lineNumber">1</span><span class="br"></span>LXXVII. Tum expostulante consensu populi, quem gravis urebat infesto mari annona, cum Pompeio quoque circa Misenum pax inita, qui haud absurde, cum in navi Caesaremque et Antonium cena exciperet, dixit in carinis suis se cenam dare, referens hoc dictum ad loci nomen, in quo paterna domus ab Antonio possidebatur. In hoc pacis
<span class="br"></span><span class="lineNumber">2</span><span class="br"></span>foedere placuit Siciliam Achaiamque Pompeio concedere, in quo tamen animus inquies manere non potuit. Id unum tantummodo salutare adventu suo patriae attulit, quod omnibus proscriptis aliisque, qui ad eum ex diversis causis fugerant, reditum








</p></section><notes><section class="footnotes"><ul><li class="note" id="note_LCL152_212_1"><a class="footnoteCrossrefLink" href="#target_note_LCL152_212_1" title="Click to highlight in text"><sup class="lineRef">1</sup>inlectum <span class="italic">Gelenius</span>; electum <span class="italic">AP</span>.</a></li><script type="text/javascript">document.getElementById('note_LCL152_212_1').style.display = "none";</script><li class="note" id="note_LCL152_212_2"><a class="footnoteCrossrefLink" href="#target_note_LCL152_212_2" title="Click to highlight in text"><sup class="lineRef">2</sup>apparatusque <span class="italic">Sylburg</span>; praeparatusque <span class="italic">AP</span>; paratusque <span class="italic">Gelenius.</span></a></li><script type="text/javascript">document.getElementById('note_LCL152_212_2').style.display = "none";</script><li class="note" id="note_LCL152_212_3"><a class="footnoteCrossrefLink" href="#target_note_LCL152_212_3" title="Click to highlight in text"><sup class="lineRef">3</sup>in id <span class="italic">Puteanus</span>; in is <span class="italic">BA</span>; simul <span class="italic">P</span>.</a></li><script type="text/javascript">document.getElementById('note_LCL152_212_3').style.display = "none";</script></ul></section></notes></section>