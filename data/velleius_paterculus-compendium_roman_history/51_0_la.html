<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
vindicem, sed pacis auctorem: tanta cum quiete exercitum per Calabriam Apuliamque cum singulari cura frugum, agrorum, hominum, urbium perduxit in Campaniam temptavitque iustis legibus et aequis condicionibus bellum componere; sed iis, quibus et res<a class="footnoteLink" href="#note_LCL152_102_1" id="target_note_LCL152_102_1"><sup>1</sup></a> pessima et immodica cupiditas erat, non
<span class="br"></span><span class="lineNumber">2</span><span class="br"></span>poterat pax placere. Crescebat interim in dies Sullae exercitus confluentibus ad eum optimo quoque et sanissimo. Felici deinde circa Capuam eventu Scipionem
Norbanumque consules superat, quorum Norbanus
acie victus, Scipio ab exercitu suo desertus
<span class="br"></span><span class="lineNumber">3</span><span class="br"></span>ac proditus inviolatus a Sulla dimissus est. Adeo enim Sulla dissimilis fuit bellator ac victor, ut dum vincit, mitis ac iustissimo<a class="footnoteLink" href="#note_LCL152_102_2" id="target_note_LCL152_102_2"><sup>2</sup></a> lenior, post victoriam audito fuerit crudelior. Nam et consulem, ut praediximus, exarmatum Quintumque Sertorium, pro quanti mox belli facem! et multos alios, potitus eorum, dimisit incolumes, credo ut in eodem homine duplicis ac
<span class="br"></span><span class="lineNumber">4</span><span class="br"></span>diversissimi animi conspiceretur exemplum. Post<a class="footnoteLink" href="#note_LCL152_102_3" id="target_note_LCL152_102_3"><sup>3</sup></a> victoriam—namque ascendens<a class="footnoteLink" href="#note_LCL152_102_4" id="target_note_LCL152_102_4"><sup>4</sup></a> montem Tifata cum C. Norbano concurrerat—Sulla gratis Dianae, cuius numini regio illa sacrata est, solvit; aquas salubritate
medendisque corporibus nobiles agrosque omnis addixit deae. Huius gratae religionis memoriam et inscriptio templi adfixa posti hodieque et tabula testatur aerea intra aedem.</p>
</section><notes><section class="footnotes"><ul><li class="note" id="note_LCL152_102_1"><a class="footnoteCrossrefLink" href="#target_note_LCL152_102_1" title="Click to highlight in text"><sup class="lineRef">1</sup>res <span class="italic">supplied by Ruhnken.</span></a></li><script type="text/javascript">document.getElementById('note_LCL152_102_1').style.display = "none";</script><li class="note" id="note_LCL152_102_2"><a class="footnoteCrossrefLink" href="#target_note_LCL152_102_2" title="Click to highlight in text"><sup class="lineRef">2</sup>mitis <span class="italic">supplied by Krause</span>; ac iustissimo <span class="italic">AP</span>; aequissimo <span class="italic">Halm.</span></a></li><script type="text/javascript">document.getElementById('note_LCL152_102_2').style.display = "none";</script><li class="note" id="note_LCL152_102_3"><a class="footnoteCrossrefLink" href="#target_note_LCL152_102_3" title="Click to highlight in text"><sup class="lineRef">3</sup>post <span class="italic">Gelenius</span>; posuit <span class="italic">AP.</span></a></li><script type="text/javascript">document.getElementById('note_LCL152_102_3').style.display = "none";</script><li class="note" id="note_LCL152_102_4"><a class="footnoteCrossrefLink" href="#target_note_LCL152_102_4" title="Click to highlight in text"><sup class="lineRef">4</sup>namque ascendens <span class="italic">Halm;</span> qua demendes <span class="italic">AP</span>; qua descendens <span class="italic">Gelenius.</span></a></li><script type="text/javascript">document.getElementById('note_LCL152_102_4').style.display = "none";</script></ul></section></notes></section>