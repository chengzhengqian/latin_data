<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

conversae cohortes sunt, apud signa quoque legionum trepidatum. Sed Romani virtus militis plus eo tempore vindicavit gloriae quam ducibus reliquit, qui multum a more imperatoris sui discrepantes ante in hostem inciderunt, quam per exploratores, ubi hostis esset, cognoscerent. Iam igitur in dubiis
<span class="br"></span><span class="lineNumber">6</span><span class="br"></span>rebus semet ipsae legiones adhortatae, iugulatis ab hoste quibusdam tribunis militum, interempto praefecto castrorum praefectisque cohortium, non incruentis centurionibus, e quibus<a class="footnoteLink" href="#note_LCL152_284_1" id="target_note_LCL152_284_1"><sup>1</sup></a> etiam primi ordinis<a class="footnoteLink" href="#note_LCL152_284_2" id="target_note_LCL152_284_2"><sup>2</sup></a> cecidere, invasere hostes nec sustinuisse contenti perrupta eorum acie ex insperato victoriam vindicaverunt.</p>
<p><span class="br"></span><span class="lineNumber">7</span><span class="br"></span>Hoc fere tempore Agrippa, qui eodem die quo Tiberius adoptatus ab avo suo naturali erat et iam ante biennium, qualis esset, apparere coeperat, mira pravitate animi atque ingenii in praecipitia conversus patris atque eiusdem avi sui animum alienavit sibi, moxque crescentibus in dies vitiis dignum furore suo habuit exitum.</p>
<p><span class="br"></span><span class="lineNumber">1</span><span class="br"></span>CXIII. Accipe nunc, M. Vinici, tantum in bello ducem, quantum in pace vides principem. Iunctis exercitibus, quique sub Caesare fuerant quique ad eum venerant, contractisque in una castra decem legionibus, septuaginta amplius cohortibus, decem
 


</p></section><notes><section class="footnotes"><ul><li class="note" id="note_LCL152_284_1"><a class="footnoteCrossrefLink" href="#target_note_LCL152_284_1" title="Click to highlight in text"><sup class="lineRef">1</sup>e quibus <span class="italic">Boecler</span>; qui <span class="italic">P</span>; quibus <span class="italic">BA.</span></a></li><script type="text/javascript">document.getElementById('note_LCL152_284_1').style.display = "none";</script><li class="note" id="note_LCL152_284_2"><a class="footnoteCrossrefLink" href="#target_note_LCL152_284_2" title="Click to highlight in text"><sup class="lineRef">2</sup>ordinis <span class="italic">Gelenius</span>; ordines <span class="italic">AP.</span></a></li><script type="text/javascript">document.getElementById('note_LCL152_284_2').style.display = "none";</script></ul></section></notes></section>