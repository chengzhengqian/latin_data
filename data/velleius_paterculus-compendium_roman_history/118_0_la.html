<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

cum perturbatione aut rerum aut hominum oppresso Lepido inmane novi ac resurrecturi belli civilis restinxit initium. Et ille quidem male consultorum poenas exsolvit. Aequetur praedictae iam Antistii<a class="footnoteLink" href="#note_LCL152_236_1" id="target_note_LCL152_236_1"><sup>1</sup></a> Servilia Lepidi uxor, quae vivo igni devorato praematura
morte<a class="footnoteLink" href="#note_LCL152_236_2" id="target_note_LCL152_236_2"><sup>2</sup></a> immortalem nominis sui pensavit memoriam.</p>
<p><span class="br"></span><span class="lineNumber">1</span><span class="br"></span>LXXXIX. Caesar autem reversus in Italiam atque urbem quo occursu,<a class="footnoteLink" href="#note_LCL152_236_3" id="target_note_LCL152_236_3"><sup>3</sup></a> quo favore hominum omnium generum,<a class="footnoteLink" href="#note_LCL152_236_4" id="target_note_LCL152_236_4"><sup>4</sup></a> aetatium, ordinum exceptus sit, quae magnificentia triumphorum eius, quae fuerit munerum, ne in operis quidem<a class="footnoteLink" href="#note_LCL152_236_5" id="target_note_LCL152_236_5"><sup>5</sup></a> iusti materia, nedum huius tam recisi digne exprimi potest. Nihil deinde optare
<span class="br"></span><span class="lineNumber">2</span><span class="br"></span>a dis homines, nihil dii hominibus praestare possunt, nihil voto concipi, nihil felicitate consummari, quod non Augustus post reditum in urbem rei publicae populoque Romano terrarumque orbi repraesentaverit.
<span class="br"></span><span class="lineNumber">3</span><span class="br"></span>Finita vicesimo anno bella civilia, sepulta externa, revocata pax, sopitus ubique armorum furor, restituta vis legibus, iudiciis auctoritas, senatui maiestas, imperium magistratuum ad pristinum redactum modum, tantummodo octo praetoribus adlecti duo. Prisca illa et antiqua rei publicae
<span class="br"></span><span class="lineNumber">4</span><span class="br"></span>forma revocata. Rediit cultus agris, sacris honos, securitas hominibus, certa cuique rerum suarum possessio; leges emendatae utiliter, latae salubriter;







</p></section><notes><section class="footnotes"><ul><li class="note" id="note_LCL152_236_1"><a class="footnoteCrossrefLink" href="#target_note_LCL152_236_1" title="Click to highlight in text"><sup class="lineRef">1</sup>Antistii <span class="italic">Vossius</span>; Antistiae <span class="italic">AP.</span></a></li><script type="text/javascript">document.getElementById('note_LCL152_236_1').style.display = "none";</script><li class="note" id="note_LCL152_236_2"><a class="footnoteCrossrefLink" href="#target_note_LCL152_236_2" title="Click to highlight in text"><sup class="lineRef">2</sup>praematura morte <span class="italic">Burer</span>; praematuram mortem <span class="italic">AB</span>.</a></li><script type="text/javascript">document.getElementById('note_LCL152_236_2').style.display = "none";</script><li class="note" id="note_LCL152_236_3"><a class="footnoteCrossrefLink" href="#target_note_LCL152_236_3" title="Click to highlight in text"><sup class="lineRef">3</sup>quo occursu <span class="italic">Lipslus</span>; occursus <span class="italic">AP.</span></a></li><script type="text/javascript">document.getElementById('note_LCL152_236_3').style.display = "none";</script><li class="note" id="note_LCL152_236_4"><a class="footnoteCrossrefLink" href="#target_note_LCL152_236_4" title="Click to highlight in text"><sup class="lineRef">4</sup>favore omnium hominum aetatium <span class="italic">AP</span>; generum <span class="italic">added by Halm</span>.</a></li><script type="text/javascript">document.getElementById('note_LCL152_236_4').style.display = "none";</script><li class="note" id="note_LCL152_236_5"><a class="footnoteCrossrefLink" href="#target_note_LCL152_236_5" title="Click to highlight in text"><sup class="lineRef">5</sup>ne in operis quidem <span class="italic">Gelenius</span>; nedum in operis siquidem <span class="italic">AP</span>.</a></li><script type="text/javascript">document.getElementById('note_LCL152_236_5').style.display = "none";</script></ul></section></notes></section>