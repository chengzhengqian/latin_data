<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

Sempronioque consulibus Brundisium et post triennium Spoletium, quo anno Floralium ludorum factum est initium. Postque biennium deducta<a class="footnoteLink" href="#note_LCL152_38_1" id="target_note_LCL152_38_1"><sup>1</sup></a> Valentia et sub adventum in Italiam Hannibalis Cremona atque Placentia.</p>
<p><span class="br"></span><span class="lineNumber">1</span><span class="br"></span>XV. Deinde neque dum Hannibal in Italia moratur, neque proximis post excessum eius annis vacavit Romanis colonias condere, cum esset in bello conquirendus potius miles quam dimittendus et post bellum vires refovendae magis quam spargendae.
<span class="br"></span><span class="lineNumber">2</span><span class="br"></span>Cn. autem Manlio Volsone et Fulvio Nobiliore consulibus Bononia deducta colonia abhinc annos ferme ducentos septendecim, et post quadriennium Pisaurum ac Potentia interiectoque triennio Aquileia et
<span class="br"></span><span class="lineNumber">3</span><span class="br"></span>Gravisca et post quadriennium Luca. Eodem temporum tractu, quamquam apud quosdam ambigitur. Puteolos Salernumque et Buxentum missi coloni, Auximum autem in Picenum abhinc annos ferme centum octoginta quinque,<a class="footnoteLink" href="#note_LCL152_38_2" id="target_note_LCL152_38_2"><sup>2</sup></a> ante triennium quam Cassius censor a Lupercali in Palatium versus theatrum facere instituit, cui in eo moliendo<a class="footnoteLink" href="#note_LCL152_38_3" id="target_note_LCL152_38_3"><sup>3</sup></a> eximia civitatis severitas et consul Scipio restitere, quod ego inter clarissima publicae voluntatis argumenta
<span class="br"></span><span class="lineNumber">4</span><span class="br"></span>numeraverim. Cassio autem Longino et Sextio Calvino, qui Sallues apud aquas, quae ab eo Sextiae appellantur, devicit, consulibus Fabrateria deducta est abhinc annos ferme centum quinquaginta tris.<a class="footnoteLink" href="#note_LCL152_38_4" id="target_note_LCL152_38_4"><sup>4</sup></a>
</p></section><notes><section class="footnotes"><ul><li class="note" id="note_LCL152_38_1"><a class="footnoteCrossrefLink" href="#target_note_LCL152_38_1" title="Click to highlight in text"><sup class="lineRef">1</sup>ducta <span class="italic">AP</span>.</a></li><script type="text/javascript">document.getElementById('note_LCL152_38_1').style.display = "none";</script><li class="note" id="note_LCL152_38_2"><a class="footnoteCrossrefLink" href="#target_note_LCL152_38_2" title="Click to highlight in text"><sup class="lineRef">2</sup><span class="sc">clxxxv</span> <span class="italic">Burman</span>; <span class="sc">clxxxvii</span> <span class="italic">AP</span>.</a></li><script type="text/javascript">document.getElementById('note_LCL152_38_2').style.display = "none";</script><li class="note" id="note_LCL152_38_3"><a class="footnoteCrossrefLink" href="#target_note_LCL152_38_3" title="Click to highlight in text"><sup class="lineRef">3</sup>in eo moliendo <span class="italic">Salmasius</span>; in demoliendo <span class="italic">AP</span>.</a></li><script type="text/javascript">document.getElementById('note_LCL152_38_3').style.display = "none";</script><li class="note" id="note_LCL152_38_4"><a class="footnoteCrossrefLink" href="#target_note_LCL152_38_4" title="Click to highlight in text"><sup class="lineRef">4</sup><span class="sc">cliii</span> <span class="italic">Krause</span>; <span class="sc">clvii</span> <span class="italic">AP</span>; <span class="sc">clii</span> <span class="italic">Lips</span>.</a></li><script type="text/javascript">document.getElementById('note_LCL152_38_4').style.display = "none";</script></ul></section></notes></section>