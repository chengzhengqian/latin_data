<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

intravit moenia. Nihil illa victoria fuisset crudelius, nisi mox Sullana esset secuta; neque licentia gladiorum
in mediocris<a class="footnoteLink" href="#note_LCL152_94_1" id="target_note_LCL152_94_1"><sup>1</sup></a> saevitum, sed excelsissimi quoque atque eminentissimi<a class="footnoteLink" href="#note_LCL152_94_2" id="target_note_LCL152_94_2"><sup>2</sup></a> civitatis viri variis suppliciorum
<span class="br"></span><span class="lineNumber">2</span><span class="br"></span>generibus adfecti. In iis consul Octavius, vir lenissimi
animi, iussu Cinnae interfectus est. Merula autem, qui se sub adventum Cinnae consulatu abdicaverat,
incisis venis superfusoque altaribus sanguine, quos saepe pro salute rei publicae flamen dialis precatus erat deos, eos in execrationem Cinnae partiumque eius tum precatus optime de re publica
<span class="br"></span><span class="lineNumber">3</span><span class="br"></span>meritum spiritum reddidit. M. Antonius, princeps civitatis atque eloquentiae, gladiis militum, quos ipsos facundia sua moratus erat,|iussu Marii Cinnaeque confossus est. Q. Catulus, et aliarum virtutum et
<span class="br"></span><span class="lineNumber">4</span><span class="br"></span>belli Cimbrici gloria, quae illi cum Mario communis fuerat, celeberrimus, cum ad mortem conquireretur, conclusit se loco nuper calce harenaque perpolito inlatoque igni, qui vim odoris excitaret, simul exitiali hausto spiritu, simul incluso suo mortem magis voto quam arbitrio inimicorum obiit.</p>
<p><span class="br"></span><span class="lineNumber">5</span><span class="br"></span>Omnia erant praecipitia in re publica, nec tamen adhuc quisquam inveniebatur, qui bona civis Romani aut donare auderet aut petere sustineret. Postea id quoque accessit, ut saevitiae causam avaritia


</p></section><notes><section class="footnotes"><ul><li class="note" id="note_LCL152_94_1"><a class="footnoteCrossrefLink" href="#target_note_LCL152_94_1" title="Click to highlight in text"><sup class="lineRef">1</sup>in mediocris] in mediocri <span class="italic">A</span>; immediocri <span class="italic">B</span>; in mediocreis <span class="italic">P.</span></a></li><script type="text/javascript">document.getElementById('note_LCL152_94_1').style.display = "none";</script><li class="note" id="note_LCL152_94_2"><a class="footnoteCrossrefLink" href="#target_note_LCL152_94_2" title="Click to highlight in text"><sup class="lineRef">2</sup>excelsissimi quaque atque eminentissimi <span class="italic">Heinsius</span>; excelsissimae quoque a. eminentissimae <span class="italic">AP.</span></a></li><script type="text/javascript">document.getElementById('note_LCL152_94_2').style.display = "none";</script></ul></section></notes></section>