<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

alis et<a class="footnoteLink" href="#note_LCL152_286_1" id="target_note_LCL152_286_1"><sup>1</sup></a> pluribus quam decem veteranorum milibus, ad hoc magno voluntariorum numero frequentique equite regio, tanto denique exercitu, quantus nullo umquam loco post bella fuerat civilia, omnes eo ipso laeti erant maximamque fiduciam victoriae in
<span class="br"></span><span class="lineNumber">2</span><span class="br"></span>numero reponebant. At imperator, optimus eorum quae agebat iudex et utilia speciosis praeferens quodque semper eum facientem vidi in omnibus bellis, quae probanda essent, non quae utique probarentur sequens, paucis diebus exercitum, qui venerat, ad refovendas ex itinere eius vires moratus, cum eum maiorem, quam ut temperari posset, neque habilem gubernaculo cerneret, dimittere statuit;
<span class="br"></span><span class="lineNumber">3</span><span class="br"></span> prosecutusque longo et perquam laborioso itinere, cuius difficultas narrari vix potest, ut neque universos quisquam auderet adgredi et partem digredientium, suorum quisque metu finium, universi temptare non possent, remisit eo, unde venerant, et ipse asperrimae hiemis initio regressus Sisciam legatos, inter quos ipsi fuimus, partitis praefecit hibernis.</p>
<p><span class="br"></span><span class="lineNumber">1</span><span class="br"></span>CXIV. O rem dictu non eminentem, sed solida veraque virtute atque utilitate maximam, experientia suavissimam, humanitate singularem! Per omne

</p></section><notes><section class="footnotes"><ul><li class="note" id="note_LCL152_286_1"><a class="footnoteCrossrefLink" href="#target_note_LCL152_286_1" title="Click to highlight in text"><sup class="lineRef">1</sup>X alis et <span class="italic">Laurent.</span>; XIIII sed <span class="italic">PA</span>; XIIII alis et <span class="italic">Lipsius.</span></a></li><script type="text/javascript">document.getElementById('note_LCL152_286_1').style.display = "none";</script></ul></section></notes></section>