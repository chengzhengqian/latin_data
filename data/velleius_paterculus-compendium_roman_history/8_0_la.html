<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

centum et viginti annos distinctus ab Homeri aetate, vir perelegantis ingenii et mollissima dulcedine carminum memorabilis, otii quietisque cupidissimus, ut tempore tanto viro, ita operis auctoritate proximus. Qui vitavit, ne in id quod Homerus incideret, patriamque et parentes testatus est, sed patriam, quia multatus ab ea erat, contumeliosissime.</p>
<p><span class="br"></span><span class="lineNumber">2</span><span class="br"></span>Dum in externis moror, incidi in rem domesticam maximique<a class="footnoteLink" href="#note_LCL152_16_1" id="target_note_LCL152_16_1"><sup>1</sup></a> erroris et multum discrepantem auctorum opinionibus: nam quidam huius temporis tractu aiunt a Tuscis Capuam Nolamque conditam ante annos fere octingentos et triginta. Quibus equidem
<span class="br"></span><span class="lineNumber">3</span><span class="br"></span>adsenserim: sed M. Cato quantum differt! Qui dicat Capuam ab eisdem Tuscis conditam ac subinde Nolam; stetisse autem Capuam, antequam a Romanis
<span class="br"></span><span class="lineNumber">4</span><span class="br"></span>caperetur, annis circiter ducentis et sexaginta. Quod si ita est, cum sint a Capua capta anni ducenti et quadraginta, ut condita est, anni sunt fere quingenti. Ego, pace diligentiae Catonis dixerim, vix crediderim tam mature tantam urbem crevisse, floruisse, concidisse,
resurrexisse.</p>
<p><span class="br"></span><span class="lineNumber">1</span><span class="br"></span>VIII. Clarissimum deinde omnium ludicrum certamen et ad excitandam corporis animique virtutem efficacissimum Olympiorum initium habuit, auctorem Iphitum Elium. Is eos ludos mercatumque instituit




</p></section><notes><section class="footnotes"><ul><li class="note" id="note_LCL152_16_1"><a class="footnoteCrossrefLink" href="#target_note_LCL152_16_1" title="Click to highlight in text"><sup class="lineRef">1</sup>maximique <span class="italic">Rhenanus</span>; maximeque <span class="italic">P</span>.</a></li><script type="text/javascript">document.getElementById('note_LCL152_16_1').style.display = "none";</script></ul></section></notes></section>