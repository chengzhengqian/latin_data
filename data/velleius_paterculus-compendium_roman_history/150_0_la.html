<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>constituit. Id Varo per virum eius gentis fidelem clarique nominis, Segesten, indicatur. Postulabat etiam vinciri socios. Sed praevalebant iam<a class="footnoteLink" href="#note_LCL152_300_1" id="target_note_LCL152_300_1"><sup>1</sup></a> fata consiliis omnemque animi eius aciem praestrinxerant<a class="footnoteLink" href="#note_LCL152_300_2" id="target_note_LCL152_300_2"><sup>2</sup></a>:
quippe ita se res habet, ut plerumque cuius fortunam mutaturus est<a class="footnoteLink" href="#note_LCL152_300_3" id="target_note_LCL152_300_3"><sup>3</sup></a> deus, consilia corrumpat efficiatque, quod miserrimum est, ut, quod accidit, etiam merito accidisse videatur et casus in culpam transeat. Negat itaque se credere speciemque<a class="footnoteLink" href="#note_LCL152_300_4" id="target_note_LCL152_300_4"><sup>4</sup></a> in se benevolentiae ex merito aestimare profitetur. Nec diutius post primum indicem secundo relictus locus.</p>
<p><span class="br"></span><span class="lineNumber">1</span><span class="br"></span>CXIX. Ordinem atrocissimae calamitatis, qua nulla post Crassi in Parthis damnum in externis gentibus gravior Romanis fuit, iustis voluminibus ut alii, ita nos conabimur exponere: nunc summa deflenda
<span class="br"></span><span class="lineNumber">2</span><span class="br"></span>est. Exercitus omnium fortissimus, disciplina, manu experientiaque bellorum inter Romanos milites princeps,
marcore ducis, perfidia hostis, iniquitate fortunae
circumventus, cum ne pugnandi quidem egrediendive<a class="footnoteLink" href="#note_LCL152_300_5" id="target_note_LCL152_300_5"><sup>5</sup></a> occasio nisi inique, nec in quantum<a class="footnoteLink" href="#note_LCL152_300_6" id="target_note_LCL152_300_6"><sup>6</sup></a> voluerant, data esset immunis, castigatis etiam quibusdam
gravi poena, quia Romanis et armis et animis usi fuissent, inclusus silvis, paludibus, insidiis ab eo hoste ad internecionem trucidatus est, quem





</p></section><notes><section class="footnotes"><ul><li class="note" id="note_LCL152_300_1"><a class="footnoteCrossrefLink" href="#target_note_LCL152_300_1" title="Click to highlight in text"><sup class="lineRef">1</sup>vinciri socios. sed praevalebant iam <span class="italic">supplied by Ellis from Tac. Ann</span>. i. 58.</a></li><script type="text/javascript">document.getElementById('note_LCL152_300_1').style.display = "none";</script><li class="note" id="note_LCL152_300_2"><a class="footnoteCrossrefLink" href="#target_note_LCL152_300_2" title="Click to highlight in text"><sup class="lineRef">2</sup>praestrinxerant <span class="italic">Gelenius</span>; praestrinxerat <span class="italic">AP.</span></a></li><script type="text/javascript">document.getElementById('note_LCL152_300_2').style.display = "none";</script><li class="note" id="note_LCL152_300_3"><a class="footnoteCrossrefLink" href="#target_note_LCL152_300_3" title="Click to highlight in text"><sup class="lineRef">3</sup>cuius fortunam mutaturus est <span class="italic">ed. Bipont</span>.; qui fortunam mutaturus (imitaturus <span class="italic">A</span>) <span class="italic">AP.</span></a></li><script type="text/javascript">document.getElementById('note_LCL152_300_3').style.display = "none";</script><li class="note" id="note_LCL152_300_4"><a class="footnoteCrossrefLink" href="#target_note_LCL152_300_4" title="Click to highlight in text"><sup class="lineRef">4</sup>speciemque <span class="italic">Burman</span>; spemque <span class="italic">AP.</span></a></li><script type="text/javascript">document.getElementById('note_LCL152_300_4').style.display = "none";</script><li class="note" id="note_LCL152_300_5"><a class="footnoteCrossrefLink" href="#target_note_LCL152_300_5" title="Click to highlight in text"><sup class="lineRef">5</sup>egrediendive <span class="italic">Voss</span>.; egrediÄ“ (egredie <span class="italic">with</span> ad <span class="italic">written above the g A</span>, egregie<span class="italic">P</span>) aut <span class="italic">BAP</span>.</a></li><script type="text/javascript">document.getElementById('note_LCL152_300_5').style.display = "none";</script><li class="note" id="note_LCL152_300_6"><a class="footnoteCrossrefLink" href="#target_note_LCL152_300_6" title="Click to highlight in text"><sup class="lineRef">6</sup>occasio nisi inique, nec in quantum <span class="italic">Ellis</span>; occasionis in quantum <span class="italic">APB</span>.</a></li><script type="text/javascript">document.getElementById('note_LCL152_300_6').style.display = "none";</script></ul></section></notes></section>