<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2">
<p><span class="br"></span><span class="lineNumber">1</span><span class="br"></span>IV. Athenienses in Euboea Chalcida et<a class="footnoteLink" href="#note_LCL152_10_1" id="target_note_LCL152_10_1"><sup>1</sup></a> Eretriam colonis occupavere, Lacedaemonii in Asia Magnesiam. Nec multo post Chalcidenses orti, ut praediximus, Atticis Hippocle et Megasthene ducibus Cumas in Italia condiderunt. Huius classis corsum esse directum alii columbae antecedentis volatu ferunt, alii nocturno aeris sono, qualis Cerealibus
<span class="br"></span><span class="lineNumber">2</span><span class="br"></span>sacris cieri solet. Pars horum civium magno<a class="footnoteLink" href="#note_LCL152_10_2" id="target_note_LCL152_10_2"><sup>2</sup></a> post intervallo Neapolim condidit. Utriusque urbis eximia semper in Romanos fides facit eas nobilitate atque amoenitate sua dignissimas. Sed illis diligentior ritus patrii mansit custodia, Cumanos Osca mutavit vicinia. Vires autem veteres earum urbium hodieque magnitudo ostentat moenium.</p>
<p><span class="br"></span><span class="lineNumber">3</span><span class="br"></span>Subsequenti tempore magna vis Graecae iuventutis abundantia virium sedes quaeritans in Asiam se effudit. Nam et Iones duce Ione profecti Athenis nobilissimam partem regionis maritimae occupavere, quae hodieque appellatur Ionia, urbesque constituere Ephesum, Miletum, Colophona, Prienen, Lebedum, Myuntem, Erythram, Clazomenas, Phocaeam, multasque in Aegaeo atque Icario occupavere insulas, Samum, Chium, Andrum, Tenum, Parum, Delum
<span class="br"></span><span class="lineNumber">4</span><span class="br"></span>aliasque ignobiles. Et mox Aeolii eadem profecti Graecia longissimisque acti erroribus non minus




</p></section><notes><section class="footnotes"><ul><li class="note" id="note_LCL152_10_1"><a class="footnoteCrossrefLink" href="#target_note_LCL152_10_1" title="Click to highlight in text"><sup class="lineRef">1</sup>et <span class="italic">added by Gelenius.</span></a></li><script type="text/javascript">document.getElementById('note_LCL152_10_1').style.display = "none";</script><li class="note" id="note_LCL152_10_2"><a class="footnoteCrossrefLink" href="#target_note_LCL152_10_2" title="Click to highlight in text"><sup class="lineRef">2</sup>magno <span class="italic">P</span>; non magno <span class="italic">Scriner</span>.</a></li><script type="text/javascript">document.getElementById('note_LCL152_10_2').style.display = "none";</script></ul></section></notes></section>