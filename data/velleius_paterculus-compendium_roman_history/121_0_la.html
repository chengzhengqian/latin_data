<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">


Orodes, quae Antonio pulso filius eius Phraates ceperant, Augusto remissa sunt. Quod cognomen illi iure<a class="footnoteLink" href="#note_LCL152_242_1" id="target_note_LCL152_242_1"><sup>1</sup></a> Planci sententia consensus universi senatus
<span class="br"></span><span class="lineNumber">2</span><span class="br"></span>populique Romani indidit. Erant tamen qui hunc felicissimum statum odissent: quippe L. Murena et Fannius Caepio diversis moribus (nam Murena sine hoc facinore potuit videri bonus, Caepio et ante hoc erat pessimus) cum iniissent occidendi Caesaris consilia, oppressi auctoritate publica, quod vi facere
<span class="br"></span><span class="lineNumber">3</span><span class="br"></span>voluerant, iure passi sunt. Neque multo post Rufus Egnatius, per omnia gladiatori quam senatori propior, collecto in aedilitate favore populi, quem extinguendis privata familia incendiis in dies auxerat, in tantum quidem, ut ei praeturam continuaret, mox etiam consulatum petere ausus, cum esset omni flagitiorum scelerumque conscientia mersus nec melior illi res familiaris quam mens foret, adgregatis simillimis sibi interimere Caesarem statuit, ut quo salvo salvus esse non poterat, eo sublato moreretur.
<span class="br"></span><span class="lineNumber">4</span><span class="br"></span>Quippe ita se mores habent, ut<a class="footnoteLink" href="#note_LCL152_242_2" id="target_note_LCL152_242_2"><sup>2</sup></a> publica quisque ruina malit occidere quam sua proteri et<a class="footnoteLink" href="#note_LCL152_242_3" id="target_note_LCL152_242_3"><sup>3</sup></a> idem passurus








</p></section><notes><section class="footnotes"><ul><li class="note" id="note_LCL152_242_1"><a class="footnoteCrossrefLink" href="#target_note_LCL152_242_1" title="Click to highlight in text"><sup class="lineRef">1</sup>iure <span class="italic">Orelli</span>; viro <span class="italic">AP</span>.</a></li><script type="text/javascript">document.getElementById('note_LCL152_242_1').style.display = "none";</script><li class="note" id="note_LCL152_242_2"><a class="footnoteCrossrefLink" href="#target_note_LCL152_242_2" title="Click to highlight in text"><sup class="lineRef">2</sup>ut <span class="italic">added by Burer.</span></a></li><script type="text/javascript">document.getElementById('note_LCL152_242_2').style.display = "none";</script><li class="note" id="note_LCL152_242_3"><a class="footnoteCrossrefLink" href="#target_note_LCL152_242_3" title="Click to highlight in text"><sup class="lineRef">3</sup>et om. <span class="italic">A.</span></a></li><script type="text/javascript">document.getElementById('note_LCL152_242_3').style.display = "none";</script></ul></section></notes></section>