<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

alio usum hospitio quam suo aut alio vectum vehiculo, <span class="br"></span><span class="lineNumber">4</span><span class="br"></span>pontificatusque sacerdotio puerum honoravit. Et patratis bellis civilibus ad erudiendam liberalibus disciplinis singularis indolem iuvenis Apolloniam eum in studia miserat, mox belli Getici ac deinde Parthici <span class="br"></span><span class="lineNumber">5</span><span class="br"></span>habiturus commilitonem. Cui ut est nuntiatum de caede avunculi, cum protinus ex vicinis legionibus centuriones suam suorumque militum operam ei pollicerentur neque eam spernendam Salvidienus et Agrippa dicerent, ille festinans pervenire in urbem omnem ordinem ac rationem<a class="footnoteLink" href="#note_LCL152_178_1" id="target_note_LCL152_178_1"><sup>1</sup></a> et necis et testamenti <span class="br"></span><span class="lineNumber">6</span><span class="br"></span>Brundusii comperit. Cui adventanti Romam inmanis amicorum occurrit frequentia, et cum intraret urbem, solis orbis super caput eius curvatus aequaliter rotundatusque
in colorem arcus velut coronam<a class="footnoteLink" href="#note_LCL152_178_2" id="target_note_LCL152_178_2"><sup>2</sup></a> tanti mox viri capiti imponens conspectus est.</p>
<p><span class="br"></span><span class="lineNumber">1</span><span class="br"></span>LX. Non placebat Atiae matri Philippoque vitrico adiri nomen invidiosae fortunae Caesaris, sed adserebant
salutaria rei publicae terrarumque orbis fata conditorem conservatoremque Romani nominis.
<span class="br"></span><span class="lineNumber">2</span><span class="br"></span>Sprevit itaque caelestis animus humana consilia et cum periculo potius summa quam tuto humilia proposuit
sequi maluitque avunculo et Caesari de se quam vitrico credere,<a class="footnoteLink" href="#note_LCL152_178_3" id="target_note_LCL152_178_3"><sup>3</sup></a> dictitans nefas esse, quo





</p></section><notes><section class="footnotes"><ul><li class="note" id="note_LCL152_178_1"><a class="footnoteCrossrefLink" href="#target_note_LCL152_178_1" title="Click to highlight in text"><sup class="lineRef">1</sup>ordinem ac rationem <span class="italic">Muncker;</span> ordinationem <span class="italic">AP.</span></a></li><script type="text/javascript">document.getElementById('note_LCL152_178_1').style.display = "none";</script><li class="note" id="note_LCL152_178_2"><a class="footnoteCrossrefLink" href="#target_note_LCL152_178_2" title="Click to highlight in text"><sup class="lineRef">2</sup><span class="italic">The passage is corrupt as it stands. The general sense is, however, clear from the following passage in Seneca,</span> Nat. Quaest. <span class="italic">I. 2. 1;</span> memoriae proditum est, quo die Divus Augustus . . . intravit, circa solem visum coloris varii circulum, qualis esse in arcu solet; hunc Graeci halo vocant, nos dicere coronam aptissime possimus.</a></li><script type="text/javascript">document.getElementById('note_LCL152_178_2').style.display = "none";</script><li class="note" id="note_LCL152_178_3"><a class="footnoteCrossrefLink" href="#target_note_LCL152_178_3" title="Click to highlight in text"><sup class="lineRef">3</sup>credere <span class="italic">Gelenius;</span> cedere <span class="italic">AP.</span></a></li><script type="text/javascript">document.getElementById('note_LCL152_178_3').style.display = "none";</script></ul></section></notes></section>