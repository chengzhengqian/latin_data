<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

secundi belli<a class="footnoteLink" href="#note_LCL152_240_1" id="target_note_LCL152_240_1"><sup>1</sup></a> Punici abhinc annos quinquaginta et ducentos Romani exercitus missi essent duce Cn. Scipione, Africani patruo, per annos ducentos in iis multo mutuoque ita certatum est sanguine, ut amissis populi Romani imperatoribus exercitibusque saepe contumelia, nonnumquam etiam periculum
<span class="br"></span><span class="lineNumber">3</span><span class="br"></span>Romano inferretur imperio. Illae enim provinciae Scipiones consumpserunt; illae contumelioso decem<a class="footnoteLink" href="#note_LCL152_240_2" id="target_note_LCL152_240_2"><sup>2</sup></a> annorum bello sub duce Viriatho maiores nostros exercuerunt; illae terrore Numantini belli populum Romanum concusserunt; in illis turpe Q. Pompei foedus turpiusque Mancini senatus cum ignominia dediti imperatoris rescidit; illa tot consulares, tot praetorios absumpsit duces, patrumque aetate in tantum Sertorium armis extulit, ut per quinquennium diiudicari non potuerit, Hispanis Romanisne in armis plus esset roboris et uter populus alteri pariturus
<span class="br"></span><span class="lineNumber">4</span><span class="br"></span>foret. Has igitur provincias tam diffusas, tam frequentis, tam feras ad eam pacem abhinc annos ferme quinquaginta perduxit Caesar Augustus, ut quae maximis bellis numquam vacaverant, eae sub C. Antistio ac deinde P. Silio legato ceterisque postea etiam latrociniis vacarent.</p>
<p><span class="br"></span><span class="lineNumber">1</span><span class="br"></span>XCI. Dum pacatur occidens, ab oriente ac rege Parthorum signa Romana, quae Crasso oppresso<a class="footnoteLink" href="#note_LCL152_240_3" id="target_note_LCL152_240_3"><sup>3</sup></a>
</p></section><notes><section class="footnotes"><ul><li class="note" id="note_LCL152_240_1"><a class="footnoteCrossrefLink" href="#target_note_LCL152_240_1" title="Click to highlight in text"><sup class="lineRef">1</sup>belli <span class="italic">added by Heinsius.</span></a></li><script type="text/javascript">document.getElementById('note_LCL152_240_1').style.display = "none";</script><li class="note" id="note_LCL152_240_2"><a class="footnoteCrossrefLink" href="#target_note_LCL152_240_2" title="Click to highlight in text"><sup class="lineRef">2</sup>X <span class="italic">Lipsius</span>; XX <span class="italic">AP</span>.</a></li><script type="text/javascript">document.getElementById('note_LCL152_240_2').style.display = "none";</script><li class="note" id="note_LCL152_240_3"><a class="footnoteCrossrefLink" href="#target_note_LCL152_240_3" title="Click to highlight in text"><sup class="lineRef">3</sup>oppresso <span class="italic">Gelenius</span>; presso <span class="italic">P</span>; praesso <span class="italic">A</span>.</a></li><script type="text/javascript">document.getElementById('note_LCL152_240_3').style.display = "none";</script></ul></section></notes></section>