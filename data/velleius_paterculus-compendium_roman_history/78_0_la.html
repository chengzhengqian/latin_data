<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

ipse ac praesidens urbi per Afranium et Petreium, consularem ac praetorium, legatos suos, administrabat
et iis, qui a Caesare dimittendos exercitus contendebant, adsentabatur, iis, qui ab ipso quoque,
<span class="br"></span><span class="lineNumber">2</span><span class="br"></span>adversabatur. Qui si ante biennium, quam ad arma itum est, perfectis muneribus theatri et aliorum operum, quae ei circumdedit, gravissima temptatus valetudine decessisset in Campania (quo quidem tempore universa Italia vota pro salute eius primi<a class="footnoteLink" href="#note_LCL152_156_1" id="target_note_LCL152_156_1"><sup>1</sup></a> omnium civium suscepit) defuisset fortunae destruendi
eius locus, et quam apud superos habuerat magnitudinem, inlibatam detulisset ad inferos.
<span class="br"></span><span class="lineNumber">3</span><span class="br"></span>Bello autem civili et tot, quae deinde per continuos viginti annos consecuta sunt, malis non alius maiorem flagrantioremque quam C. Curio tribunus plebis subiecit facem, vir nobilis, eloquens, audax, suae alienaeque et fortunae et pudicitiae prodigus, homo ingeniosissime nequam et facundus malo publico
<span class="br"></span><span class="lineNumber">4</span><span class="br"></span>cuius animo [voluptatibus vel libidinibus]<a class="footnoteLink" href="#note_LCL152_156_2" id="target_note_LCL152_156_2"><sup>2</sup></a> neque opes ullae neque cupiditates sufficere possent. Hic primo pro Pompei partibus, id est, ut tunc habebatur, pro re publica, mox simulatione contra Pompeium et Caesarem, sed animo pro Caesare stetit. Id gratis an accepto centies sestertio fecerit, ut accepimus,
<span class="br"></span><span class="lineNumber">5</span><span class="br"></span>in medio relinquemus. Ad ultimum saluberrimas<a class="footnoteLink" href="#note_LCL152_156_3" id="target_note_LCL152_156_3"><sup>3</sup></a>
coalescentis condiciones pacis, quas et Caesar iustissimo





</p></section><notes><section class="footnotes"><ul><li class="note" id="note_LCL152_156_1"><a class="footnoteCrossrefLink" href="#target_note_LCL152_156_1" title="Click to highlight in text"><sup class="lineRef">1</sup>primi <span class="italic">Vascosanus;</span> primo <span class="italic">AP.</span></a></li><script type="text/javascript">document.getElementById('note_LCL152_156_1').style.display = "none";</script><li class="note" id="note_LCL152_156_2"><a class="footnoteCrossrefLink" href="#target_note_LCL152_156_2" title="Click to highlight in text"><sup class="lineRef">2</sup>voluptatibus vel libidinibus <span class="italic">deleted as a gloss by Gruter.</span></a></li><script type="text/javascript">document.getElementById('note_LCL152_156_2').style.display = "none";</script><li class="note" id="note_LCL152_156_3"><a class="footnoteCrossrefLink" href="#target_note_LCL152_156_3" title="Click to highlight in text"><sup class="lineRef">3</sup>et <span class="italic">after</span> saluberrimas <span class="italic">deleted by Gelenius.</span></a></li><script type="text/javascript">document.getElementById('note_LCL152_156_3').style.display = "none";</script></ul></section></notes></section>