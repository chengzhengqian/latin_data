<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

Palatio in eo loco, ubi est quae quondam Ciceronis, mox Censorini fuit, nunc Statilii Sisennae est, promitteretque
ei architectus, ita se eam aedificaturum, ut liber a conspectu immunisque ab omnibus arbitris<a class="footnoteLink" href="#note_LCL152_78_1" id="target_note_LCL152_78_1"><sup>1</sup></a> esset neque quisquam in eam despicere posset, tu vero, inquit, si quid in te artis est, ita compone domum meam, ut, quidquid agam, ab omnibus perspici
possit.<a class="footnoteLink" href="#note_LCL152_78_2" id="target_note_LCL152_78_2"><sup>2</sup></a></p>
<p><span class="br"></span><span class="lineNumber">1</span><span class="br"></span>XV. Mors Drusi iam pridem tumescens bellum excitavit Italicum; quippe L. Caesare et P. Rutilio consulibus abhinc annos centum viginti, universa Italia, cum id malum ab Asculanis ortum esset (quippe Servilium praetorem Fonteiumque legatum occiderant) ac deinde a Marsis exceptum in omnis penetrasset regiones, arma adversus Romanos cepit.
<span class="br"></span><span class="lineNumber">2</span><span class="br"></span>Quorum ut fortuna atrox, ita causa fuit iustissima: petebant enim eam civitatem, cuius imperium armis tuebantur: per omnis annos atque omnia bella duplici numero se militum equitumque fungi neque in eius civitatis ius recipi, quae per eos in id ipsum pervenisset fastigium, per quod homines eiusdem et gentis et sanguinis ut externos alienosque fastidire posset.</p>
<p><span class="br"></span><span class="lineNumber">3</span><span class="br"></span>Id bellum amplius trecenta milia iuventutis Italicae abstulit. Clarissimi autem imperatores fuerunt Romani eo bello Cn. Pompeius, Cn. Pompei Magni pater, C. Marius, de quo praediximus, L. Sulla


</p></section><notes><section class="footnotes"><ul><li class="note" id="note_LCL152_78_1"><a class="footnoteCrossrefLink" href="#target_note_LCL152_78_1" title="Click to highlight in text"><sup class="lineRef">1</sup>arbitris <span class="italic">B, om. A</span>; hominibus <span class="italic">P</span>, et <span class="italic">A above the line.</span></a></li><script type="text/javascript">document.getElementById('note_LCL152_78_1').style.display = "none";</script><li class="note" id="note_LCL152_78_2"><a class="footnoteCrossrefLink" href="#target_note_LCL152_78_2" title="Click to highlight in text"><sup class="lineRef">2</sup><span class="italic">Here followed the paragraph</span> In legibus . . . condita est <span class="italic">which has been transferred, after Cludius, to the end of Ch. vii. as better fitting the context there. It may, however, have been the conclusion of a passage in which Velleius compared the legislation of Livius Drusus with that of Gaius Gracchus, the first portion of which is now lost.</span></a></li><script type="text/javascript">document.getElementById('note_LCL152_78_2').style.display = "none";</script></ul></section></notes></section>