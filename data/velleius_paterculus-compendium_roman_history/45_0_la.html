<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

et multitudo veterum civium dignitatem frangeret plusque possent recepti in beneficium quam auctores beneficii, Cinna in omnibus tribubus eos se distributurum
pollicitus est: quo nomine ingentem totius
<span class="br"></span><span class="lineNumber">3</span><span class="br"></span>Italiae frequentiam in urbem acciverat. E qua pulsus collegae optimatiumque viribus cum in Campaniam
tenderet, ex auctoritate senatus consulatus ei abrogatus est suffectusque in eius locum L. Cornelius
Merula flamen dialis. Haec iniuria homine
<span class="br"></span><span class="lineNumber">4</span><span class="br"></span>quam exemplo dignior fuit. Tum Cinna corruptis primo centurionibus ac tribunis, mox etiam spe largitionis militibus, ab eo exercitu, qui circa Nolam erat, receptus est. Is cum universus in verba eius iurasset, retinens insignia consulatus patriae bellum intulit, fretus ingenti numero novorum civium, e quorum delectu trecentas amplius cohortes conscripserat
<span class="br"></span><span class="lineNumber">5</span><span class="br"></span>ac triginta legionum instar impleverat. Opus erat partibus auctoritate, cuius augendae gratia C. Marium cum filio de exilio revocavit quique cum iis pulsi erant.</p>
<p><span class="br"></span><span class="lineNumber">1</span><span class="br"></span>XXI. Dum bellum autem infert patriae Cinna, Cn. Pompeius, Magni pater, cuius praeclara opera bello Marsico praecipue circa Picenum agrum, ut praescripsimus,
usa erat res publica quique Asculum ceperat, circa quam urbem, cum in multis aliis regionibus exercitus dispersi forent, quinque et



</p></section><notes></notes></section>