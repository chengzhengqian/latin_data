<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

infestissimus, contractis circiter quadraginta milibus fortissimae pertinacissimaeque in retinendis armis iuventutis, Carbone ac Mario consulibus abhinc annos centum et novem<a class="footnoteLink" href="#note_LCL152_106_1" id="target_note_LCL152_106_1"><sup>1</sup></a> Kal. Novembribus ita ad portam Collinam cum Sulla dimicavit, ut ad summum
<span class="br"></span><span class="lineNumber">2</span><span class="br"></span>discrimen et eum et rem publicam perduceret, quae non maius periculum adiit Hannibalis intra tertium miliarium castra conspicata, quam eo die, quo circumvolans
ordines exercitus sui Telesinus dictitansque adesse Romanis ultimum diem vociferabatur eruendam
delendamque urbem, adiiciens numquam defuturos
raptores Italicae libertatis lupos, nisi silva, in
<span class="br"></span><span class="lineNumber">3</span><span class="br"></span>quam refugere solerent, esset excisa. Post primam demum horam noctis et Romana acies respiravit et hostium cessit. Telesinus postera die semianimis repertus est, victoris magis quam morientis vultum praeferens, cuius abscisum caput ferro figi<a class="footnoteLink" href="#note_LCL152_106_2" id="target_note_LCL152_106_2"><sup>2</sup></a> gestarique
circa Praeneste Sulla iussit.</p>
<p><span class="br"></span><span class="lineNumber">4</span><span class="br"></span>Tum demum desperatis rebus suis C. Marius adulescens per cuniculos, qui miro opere fabricati in diversas agrorum partis ferebant,<a class="footnoteLink" href="#note_LCL152_106_3" id="target_note_LCL152_106_3"><sup>3</sup></a> conatus erumpere,
cum foramine e terra emersisset, a dispositis in
<span class="br"></span><span class="lineNumber">5</span><span class="br"></span>id ipsum interemptus est. Sunt qui sua manu, sunt qui concurrentem mutuis ictibus cum minore fratre Telesini una obsesso et erumpente occubuisse prodiderint.
Utcumque cecidit, hodieque tanta patris imagine non obscuratur eius<a class="footnoteLink" href="#note_LCL152_106_4" id="target_note_LCL152_106_4"><sup>4</sup></a> memoria. De quo




</p></section><notes><section class="footnotes"><ul><li class="note" id="note_LCL152_106_1"><a class="footnoteCrossrefLink" href="#target_note_LCL152_106_1" title="Click to highlight in text"><sup class="lineRef">1</sup><span class="sc">cix</span> <span class="italic">Kritz</span>; <span class="sc">xi</span> <span class="italic">BA</span>; <span class="sc">xl</span> <span class="italic">P.</span></a></li><script type="text/javascript">document.getElementById('note_LCL152_106_1').style.display = "none";</script><li class="note" id="note_LCL152_106_2"><a class="footnoteCrossrefLink" href="#target_note_LCL152_106_2" title="Click to highlight in text"><sup class="lineRef">2</sup>ferro figi <span class="italic">Madvig</span>; ferri <span class="italic">AP.</span></a></li><script type="text/javascript">document.getElementById('note_LCL152_106_2').style.display = "none";</script><li class="note" id="note_LCL152_106_3"><a class="footnoteCrossrefLink" href="#target_note_LCL152_106_3" title="Click to highlight in text"><sup class="lineRef">3</sup>ferebant <span class="italic">Burman</span>; fuerunt <span class="italic">AP</span>; ferunt <span class="italic">Gelenius.</span></a></li><script type="text/javascript">document.getElementById('note_LCL152_106_3').style.display = "none";</script><li class="note" id="note_LCL152_106_4"><a class="footnoteCrossrefLink" href="#target_note_LCL152_106_4" title="Click to highlight in text"><sup class="lineRef">4</sup>eius <span class="italic">P</span>; civis <span class="italic">AB.</span></a></li><script type="text/javascript">document.getElementById('note_LCL152_106_4').style.display = "none";</script></ul></section></notes></section>