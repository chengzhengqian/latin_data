<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>videretur: deinde post praeturam inlustratus bello Italico et ante in Gallia legatione sub Mario, qua<a class="footnoteLink" href="#note_LCL152_84_1" id="target_note_LCL152_84_1"><sup>1</sup></a> eminentissimos duces hostium fuderat, ex successu animum sumpsit petensque consulatum paene omnium civium suffragiis factus est; sed eum honorem undequinquagesimo
aetatis suae anno adsecutus est.</p>
<p><span class="br"></span><span class="lineNumber">1</span><span class="br"></span>XVIII. Per ea tempora Mithridates, Ponticus rex, vir neque silendus neque dicendus sine cura, bello acerrimus, virtute eximius, aliquando fortuna, semper animo maximus, consiliis dux, miles manu, odio in Romanos Hannibal, occupata Asia necatisque in ea omnibus civibus Romanis, quos quidem eadem die
<span class="br"></span><span class="lineNumber">2</span><span class="br"></span>atque hora redditis civitatibus litteris ingenti cum pollicitatione praemiorum interimi iusserat, quo
<span class="br"></span><span class="lineNumber">3</span><span class="br"></span>tempore neque fortitudine adversus Mithridatem neque fide in Romanos quisquam Rhodiis par fuit (horum fidem Mytilenaeorum perfidia inluminavit, qui M’.<a class="footnoteLink" href="#note_LCL152_84_2" id="target_note_LCL152_84_2"><sup>2</sup></a> Aquilium aliosque Mithridati vinctos tradiderunt,
quibus libertas in unius Theophanis gratiam postea a Pompeio restituta est), cum terribilis Italiae quoque videretur imminere, sorte obvenit Sullae Asia provincia.</p>
<p><span class="br"></span><span class="lineNumber">4</span><span class="br"></span>Is egressus urbe cum circa Nolam moraretur




</p></section><notes><section class="footnotes"><ul><li class="note" id="note_LCL152_84_1"><a class="footnoteCrossrefLink" href="#target_note_LCL152_84_1" title="Click to highlight in text"><sup class="lineRef">1</sup>qua <span class="italic">Gelenius</span>; quae <span class="italic">AP.</span></a></li><script type="text/javascript">document.getElementById('note_LCL152_84_1').style.display = "none";</script><li class="note" id="note_LCL152_84_2"><a class="footnoteCrossrefLink" href="#target_note_LCL152_84_2" title="Click to highlight in text"><sup class="lineRef">2</sup>M’ <span class="italic">Ruhnken</span>; M. <span class="italic">AP.</span></a></li><script type="text/javascript">document.getElementById('note_LCL152_84_2').style.display = "none";</script></ul></section></notes></section>