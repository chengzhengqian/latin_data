<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
ita semper more pecudum trucidaverat, ut vitam aut mortem eius nunc ira nunc venia temperaret.
<span class="br"></span><span class="lineNumber">3</span><span class="br"></span>Duci plus ad moriendum quam ad pugnandum animi fuit: quippe paterni avitique successor exempli se ipse transfixit. At e praefectis castrorum duobus
<span class="br"></span><span class="lineNumber">4</span><span class="br"></span>quam clarum exemplum L. Eggius, tam turpe Ceionius prodidit, qui, cum longe maximam partem absumpsisset acies, auctor deditionis supplicio quam proelio mori maluit. At Vala Numonius, legatus Vari, cetera quietus ac probus, diri auctor exempli, spoliatum equite peditem relinquens fuga cum alis<a class="footnoteLink" href="#note_LCL152_302_1" id="target_note_LCL152_302_1"><sup>1</sup></a> Rhenum petere ingressus est. Quod factum eius fortuna ulta est; non enim desertis superfuit, sed
<span class="br"></span><span class="lineNumber">5</span><span class="br"></span>desertor occidit. Vari corpus semiustum hostilis<a class="footnoteLink" href="#note_LCL152_302_2" id="target_note_LCL152_302_2"><sup>2</sup></a> laceraverat feritas; caput eius abscisum latumque ad Maroboduum et ab eo missum ad Caesarem gentilicii tamen tumuli sepultura honoratum est.</p>
<p><span class="br"></span><span class="lineNumber">1</span><span class="br"></span>CXX. His auditis revolat ad patrem Caesar; perpetuus patronus Romani imperii adsuetam sibi causam suscipit. Mittitur ad Germaniam, Gallias confirmat, disponit exercitus, praesidia munit et se magnitudine sua, non fiducia hostis<a class="footnoteLink" href="#note_LCL152_302_3" id="target_note_LCL152_302_3"><sup>3</sup></a> metiens, qui Cimbricam Teutonicamque militiam Italiae minabatur, ultro
<span class="br"></span><span class="lineNumber">2</span><span class="br"></span>Rhenum cum exercitu transgreditur. Arma infert





</p></section><notes><section class="footnotes"><ul><li class="note" id="note_LCL152_302_1"><a class="footnoteCrossrefLink" href="#target_note_LCL152_302_1" title="Click to highlight in text"><sup class="lineRef">1</sup>equite peditem relinquens fuga cum alis <span class="italic">Gelenius;</span> equitem peditem relinquens fugatum (fuga cum <span class="italic">P</span>) aliis <span class="italic">BAP.</span></a></li><script type="text/javascript">document.getElementById('note_LCL152_302_1').style.display = "none";</script><li class="note" id="note_LCL152_302_2"><a class="footnoteCrossrefLink" href="#target_note_LCL152_302_2" title="Click to highlight in text"><sup class="lineRef">2</sup>hostilis <span class="italic">Burer</span>; hosti <span class="italic">BA</span>; hostium <span class="italic">P.</span></a></li><script type="text/javascript">document.getElementById('note_LCL152_302_2').style.display = "none";</script><li class="note" id="note_LCL152_302_3"><a class="footnoteCrossrefLink" href="#target_note_LCL152_302_3" title="Click to highlight in text"><sup class="lineRef">3</sup>hostis <span class="italic">Haupt</span>; hostium <span class="italic">AP; om. B.</span></a></li><script type="text/javascript">document.getElementById('note_LCL152_302_3').style.display = "none";</script></ul></section></notes></section>