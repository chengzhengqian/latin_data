<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
est. Abscisaque scelere Antonii vox publica est, cum eius salutem nemo defendisset, qui per tot annos et publicam civitatis et privatam civium defenderat.
<span class="br"></span><span class="lineNumber">3</span><span class="br"></span>Nihil tamen egisti, M. Antoni (cogit enim excedere propositi formam operis erumpens animo ac pectore indignatio) nihil, inquam, egisti mercedem caelestissimi
oris et clarissimi capitis abscisi numerando auctoramentoque funebri ad conservatoris quondam rei publicae tantique consulis inritando necem.
<span class="br"></span><span class="lineNumber">4</span><span class="br"></span>Rapuisti tu M.<a class="footnoteLink" href="#note_LCL152_192_1" id="target_note_LCL152_192_1"><sup>1</sup></a> Ciceroni lucem sollicitam et aetatem senilem et vitam miseriorem te principe quam sub te triumviro mortem, famam vero gloriamque factorum
atque dictorum adeo non abstulisti, ut auxeris.
<span class="br"></span><span class="lineNumber">5</span><span class="br"></span>Vivit vivetque per omnem saeculorum memoriam, dumque hoc vel forte vel providentia vel utcumque constitutum rerum naturae corpus, quod ille paene solus Romanorum animo vidit, ingenio complexus est, eloquentia inluminavit, manebit incolume, comitem aevi sui laudem Ciceronis trahet omnisque posteritas illius in te scripta mirabitur, tuum in eum factum execrabitur citiusque e mundo genus hominum quam Ciceronis nomen<a class="footnoteLink" href="#note_LCL152_192_2" id="target_note_LCL152_192_2"><sup>2</sup></a> cedet.</p>
<p><span class="br"></span><span class="lineNumber">1</span><span class="br"></span>LXVII. Huius totius temporis fortunam ne deflere quidem quisquam satis digne potuit, adeo nemo


</p></section><notes><section class="footnotes"><ul><li class="note" id="note_LCL152_192_1"><a class="footnoteCrossrefLink" href="#target_note_LCL152_192_1" title="Click to highlight in text"><sup class="lineRef">1</sup>tu M. <span class="italic">Gelenius;</span> tum <span class="italic">AP.</span></a></li><script type="text/javascript">document.getElementById('note_LCL152_192_1').style.display = "none";</script><li class="note" id="note_LCL152_192_2"><a class="footnoteCrossrefLink" href="#target_note_LCL152_192_2" title="Click to highlight in text"><sup class="lineRef">2</sup>Ciceronis nomen <span class="italic">supplied by Laurent.</span></a></li><script type="text/javascript">document.getElementById('note_LCL152_192_2').style.display = "none";</script></ul></section></notes></section>