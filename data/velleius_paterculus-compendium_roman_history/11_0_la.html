<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

filium eius Pauli, qui ad Cannas quam tergiversanter perniciosam rei publicae pugnam inierat, tam fortiter
<span class="br"></span><span class="lineNumber">4</span><span class="br"></span>in ea mortem obierat. Is Persam ingenti proelio apud urbem nomine Pydnam in Macedonia fusum fugatumque castris exuit deletisque eius copiis destitutum omni spe coÃ«git e Macedonia profugere, quam ille linquens in insulam Samothraciam perfugit<a class="footnoteLink" href="#note_LCL152_22_1" id="target_note_LCL152_22_1"><sup>1</sup></a>
<span class="br"></span><span class="lineNumber">5</span><span class="br"></span>templique se religioni supplicem credidit. Ad eum Cn. Octavius praetor, qui classi praeerat, pervenit et ratione magis quam vi persuasit, ut se Romanorum fidei committeret. Ita Paulus maximum nobilissimumque regem in triumpho duxit.</p>
<p>Quo anno et Octavii praetoris navalis et Anicii regem Illyriorum Gentium ante currum agentis<a class="footnoteLink" href="#note_LCL152_22_2" id="target_note_LCL152_22_2"><sup>2</sup></a>
<span class="br"></span><span class="lineNumber">6</span><span class="br"></span>triumphi fuere celebres. Quam sit adsidua eminentis fortunae comes invidia altissimisque adhaereat, etiam hoc colligi potest, quod cum Anicii Octaviique triumphum nemo interpellaret, fuere, qui Pauli impedire obniterentur. Cuius tantum priores excessit vel magnitudine regis Persei vel specie simulacrorum vel modo pecuniae, ut bis miliens centiens sestertium aerario intulerit is, et<a class="footnoteLink" href="#note_LCL152_22_3" id="target_note_LCL152_22_3"><sup>3</sup></a> omnium ante actorum comparationem amplitudine vicerit.</p>
</section><notes><section class="footnotes"><ul><li class="note" id="note_LCL152_22_1"><a class="footnoteCrossrefLink" href="#target_note_LCL152_22_1" title="Click to highlight in text"><sup class="lineRef">1</sup>perfugit <span class="italic">Crusius</span>; profugit <span class="italic">AP.</span></a></li><script type="text/javascript">document.getElementById('note_LCL152_22_1').style.display = "none";</script><li class="note" id="note_LCL152_22_2"><a class="footnoteCrossrefLink" href="#target_note_LCL152_22_2" title="Click to highlight in text"><sup class="lineRef">2</sup>agentis <span class="italic">Gelenius</span>; agentium <span class="italic">AP</span>.</a></li><script type="text/javascript">document.getElementById('note_LCL152_22_2').style.display = "none";</script><li class="note" id="note_LCL152_22_3"><a class="footnoteCrossrefLink" href="#target_note_LCL152_22_3" title="Click to highlight in text"><sup class="lineRef">3</sup>ut b. m. centies <span class="sc">sh</span> (<span class="italic">sic</span>) aerario contulerit his et <span class="italic">AP</span>, <span class="italic">corrected by Schoepfer who was followed by Thomas</span>; cum bis m. . . . aerario intulisset <span class="italic">Halm</span>.</a></li><script type="text/javascript">document.getElementById('note_LCL152_22_3').style.display = "none";</script></ul></section></notes></section>