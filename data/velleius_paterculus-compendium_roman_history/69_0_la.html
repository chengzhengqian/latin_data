<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

victoriae suae. Numquam eminentia invidia carent.
<span class="br"></span><span class="lineNumber">5</span><span class="br"></span>Itaque et Lucullus et Metellus Creticus memor tamen acceptae iniuriae,<a class="footnoteLink" href="#note_LCL152_138_1" id="target_note_LCL152_138_1"><sup>1</sup></a> non iniuste querens (quippe ornamentum triumphi eius captivos duces Pompeius subduxerat) et cum iis pars optimatium refragabatur, ne aut promissa civitatibus a Pompeio aut bene meritis praemia ad arbitrium eius persolverentur.</p>
<p><span class="br"></span><span class="lineNumber">1</span><span class="br"></span>XLI. Secutus deinde est consulatus C. Caesaris, qui scribenti manum iniicit et quamlibet festinantem in se morari cogit. Hic nobilissima Iuliorum genitus familia et, quod inter omnis antiquitatis studiosos<a class="footnoteLink" href="#note_LCL152_138_2" id="target_note_LCL152_138_2"><sup>2</sup></a> constabat, ab Anchise ac Venere deducens genus, forma omnium civium excellentissimus, vigore animi acerrimus, munificentia effusissimus, animo super humanam
et naturam et fidem evectus, magnitudine cogitationum, celeritate bellandi, patientia periculorum
Magno illi Alexandro, sed sobrio neque iracundo
<span class="br"></span><span class="lineNumber">2</span><span class="br"></span>simillimus, qui denique semper et cibo et somno in vitam, non in voluptatem uteretur, cum fuisset C. Mario sanguine coniunctissimus atque idem Cinnae gener, cuius filiam ut repudiaret nullo metu compelli
potuit, cum M. Piso consularis Anniam, quae
Cinnae uxor fuerat, in Sullae dimisisset gratiam,




</p></section><notes><section class="footnotes"><ul><li class="note" id="note_LCL152_138_1"><a class="footnoteCrossrefLink" href="#target_note_LCL152_138_1" title="Click to highlight in text"><sup class="lineRef">1</sup><span class="italic">The order is that of Ellis; in AP</span> et Metellus Creticus <span class="italic">follows</span> memor . . . iniuriae.</a></li><script type="text/javascript">document.getElementById('note_LCL152_138_1').style.display = "none";</script><li class="note" id="note_LCL152_138_2"><a class="footnoteCrossrefLink" href="#target_note_LCL152_138_2" title="Click to highlight in text"><sup class="lineRef">2</sup>antiquitatis studiosos <span class="italic">Halm</span>; antiquissimos <span class="italic">AP.</span></a></li><script type="text/javascript">document.getElementById('note_LCL152_138_2').style.display = "none";</script></ul></section></notes></section>