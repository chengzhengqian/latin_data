<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2">
<p>Idem mox scelere patruelis fratris Aegisthi, hereditarium exercentis in eum odium, et facinore uxoris
<span class="br"></span><span class="lineNumber">3</span><span class="br"></span>oppressus occiditur. Regni potitur Aegisthus per annos septem. Hunc Orestes matremque socia consiliorum omnium sorore Electra, virilis animi femina, obtruncat. Factum eius a diis comprobatum spatio vitae et felicitate imperii apparuit; quippe vixit annis nonaginta, regnavit septuaginta. Quin<a class="footnoteLink" href="#note_LCL152_4_1" id="target_note_LCL152_4_1"><sup>1</sup></a> se etiam a Pyrrho Achillis filio virtute vindicavit; nam quod pactae eius Menelai atque Helenae filiae Hermiones nuptias occupaverat, Delphis eum interfecit.</p>
<p><span class="br"></span><span class="lineNumber">4</span><span class="br"></span>Per haec tempora Lydus et Tyrrhenus frates cum regnarent in Lydia, sterilitate frugum compulsi sortiti sunt, uter cum parte multitudinis patria decederet. Sors Tyrrhenum contigit. Pervectus in Italiam et loco et incolis et mari nobile ac perpetuum a se nomen dedit.</p>
<p>Post Orestis interitum filii eius Penthilus et Tisamenus regnavere triennio.</p>
<p><span class="br"></span><span class="lineNumber">1</span><span class="br"></span>II. Tum fere anno octogesimo post Troiam captam, centesimo et vicesimo quam Hercules ad deos excesserat, Pelopis progenies, quae omni hoc tempore pulsis Heraclidis Peloponnesi imperium obtinuerat, ab Herculis progenie expellitur. Duces recuperandi




</p></section><notes><section class="footnotes"><ul><li class="note" id="note_LCL152_4_1"><a class="footnoteCrossrefLink" href="#target_note_LCL152_4_1" title="Click to highlight in text"><sup class="lineRef">1</sup>quin <span class="italic">Wopkens</span>; qui <span class="italic">P</span>.</a></li><script type="text/javascript">document.getElementById('note_LCL152_4_1').style.display = "none";</script></ul></section></notes></section>