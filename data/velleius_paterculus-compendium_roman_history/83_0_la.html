<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span>victoria mirabilius, magnificentius, clarius fuit, quam quod<a class="footnoteLink" href="#note_LCL152_166_1" id="target_note_LCL152_166_1"><sup>1</sup></a> neminem nisi acie consumptum civem patria desideravit: sed munus misericordiae corrupit pertinacia,
cum libentius vitam victor iam daret, quam victi acciperent.</p>
<p><span class="br"></span><span class="lineNumber">1</span><span class="br"></span>LIII. Pompeius profugiens cum duobus Lentulis consularibus Sextoque filio et Favonio praetorio, quos comites ei fortuna adgregaverat, aliis, ut Parthos, aliis, ut Africam peteret, in qua fidelissimum
partium suarum haberet regem Iubam, suadentibus,
Aegyptum petere proposuit memor bene
ficiorum, quae in patrem eius Ptolemaei, qui tum puero quam iuveni propior regnabat Alexandriae,
<span class="br"></span><span class="lineNumber">2</span><span class="br"></span>contulerat. Sed quis in adversis beneficiorum servat memoriam? Aut quis ullam calamitosis deberi putat gratiam? Aut quando fortuna non mutat fidem? Missi itaque ab rege, qui venientem Cn. Pompeium (is iam a Mytilenis Corneliam uxorem receptam in navem fugae comitem habere coeperat) consilio Theodoti et Achillae exciperent hortarenturque, ut ex oneraria in eam navem, quae obviam processerat, transcenderet; quod cum fecisset, princeps Romani nominis imperio arbitrioque Aegyptii mancipii C. Caesare P. Servilio consulibus iugulatus est. Hic
<span class="br"></span><span class="lineNumber">3</span><span class="br"></span>post tres consulatus et totidem triumphos domitumque




</p></section><notes><section class="footnotes"><ul><li class="note" id="note_LCL152_166_1"><a class="footnoteCrossrefLink" href="#target_note_LCL152_166_1" title="Click to highlight in text"><sup class="lineRef">1</sup>in illa . . . quam quod <span class="italic">Haase;</span> illa . . . quando <span class="italic">AP.</span></a></li><script type="text/javascript">document.getElementById('note_LCL152_166_1').style.display = "none";</script></ul></section></notes></section>