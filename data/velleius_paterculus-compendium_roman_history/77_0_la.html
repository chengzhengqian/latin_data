<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

dirimente fortuna filius quoque parvus Pompei, Iulia natus, intra breve spatium obiit. Tum in gladios
<span class="br"></span><span class="lineNumber">3</span><span class="br"></span>caedesque civium furente ambitu, cuius neque finis reperiebatur nec modus, tertius consulatus soli Cn. Pompeio etiam adversantium antea dignitati eius iudicio delatus est, cuius ille honoris gloria veluti reconciliatis sibi optimatibus maxime a C. Caesare alienatus est; sed eius consulatus omnem vim in coercitionem<a class="footnoteLink" href="#note_LCL152_154_1" id="target_note_LCL152_154_1"><sup>1</sup></a> ambitus exercuit.</p>
<p><span class="br"></span><span class="lineNumber">4</span><span class="br"></span>Quo tempore P. Clodius a Milone candidato consulatus
exemplo inutili, facto<a class="footnoteLink" href="#note_LCL152_154_2" id="target_note_LCL152_154_2"><sup>2</sup></a> salutari rei publicae circa Bovillas contracta ex occursu rixa iugulatus est. Milonem reum non magis invidia facti quam
<span class="br"></span><span class="lineNumber">5</span><span class="br"></span>Pompei damnavit voluntas. Quem quidem M. Cato palam lata absolvit sententia. Qui si maturius tulisset, non defuissent qui sequerentur exemplum probarentque eum civem occisum, quo nemo perniciosior
rei publicae neque bonis inimicior vixerat.</p>
<p><span class="br"></span><span class="lineNumber">1</span><span class="br"></span>XLVIII. Intra breve deinde spatium belli civilis exarserunt initia, cum iustissimus quisque et a Caesare et a Pompeio vellet dimitti exercitus; quippe Pompeius in secundo consulatu Hispanias sibi decerni voluerat easque per triennium absens







</p></section><notes><section class="footnotes"><ul><li class="note" id="note_LCL152_154_1"><a class="footnoteCrossrefLink" href="#target_note_LCL152_154_1" title="Click to highlight in text"><sup class="lineRef">1</sup>coercitionem <span class="italic">B;</span> coertionem <span class="italic">AP;</span> coercitione <span class="italic">Cludius.</span></a></li><script type="text/javascript">document.getElementById('note_LCL152_154_1').style.display = "none";</script><li class="note" id="note_LCL152_154_2"><a class="footnoteCrossrefLink" href="#target_note_LCL152_154_2" title="Click to highlight in text"><sup class="lineRef">2</sup>inutili facto <span class="italic">Gelenius;</span> inutiliter facto <span class="italic">AP;</span> inutili sed facto <span class="italic">Gelenius.</span></a></li><script type="text/javascript">document.getElementById('note_LCL152_154_2').style.display = "none";</script></ul></section></notes></section>