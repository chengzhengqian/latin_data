<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

locum, fatentem arguet; neque enim iustus sine mendacio candor apud bonos crimini est.</p>
<p><span class="br"></span><span class="lineNumber">1</span><span class="br"></span>CXVII. Tantum quod ultimam imposuerat Pannonico
ac Delmatico bello Caesar manum, cum intra quinque consummati tanti operis dies funestae ex Germania epistulae nuntium attulere<a class="footnoteLink" href="#note_LCL152_296_1" id="target_note_LCL152_296_1"><sup>1</sup></a> caesi Vari trucidatarumque legionum trium totidemque alarum et sex cohortium, velut in hoc saltem tantummodo indulgente nobis fortuna, ne occupato duce tanta clades inferretur.<a class="footnoteLink" href="#note_LCL152_296_2" id="target_note_LCL152_296_2"><sup>2</sup></a> Sed et causa et persona<a class="footnoteLink" href="#note_LCL152_296_3" id="target_note_LCL152_296_3"><sup>3</sup></a> moram exigit.</p>
<p><span class="br"></span><span class="lineNumber">2</span><span class="br"></span>Varus Quintilius inlustri magis quam nobili ortus familia, vir ingenio mitis, moribus quietus, ut corpore,
ita<a class="footnoteLink" href="#note_LCL152_296_4" id="target_note_LCL152_296_4"><sup>4</sup></a> animo immobilior, otio magis castrorum quam bellicae adsuetus militiae, pecuniae vero quam non contemptor, Syria, cui praefuerat, declaravit, quam pauper divitem ingressus dives pauperem
<span class="br"></span><span class="lineNumber">3</span><span class="br"></span>reliquit; is cum exercitui, qui erat in Germania, praeesset, concepit esse homines, qui nihil praeter vocem membraque haberent hominum, quique gladiis domari non poterant, posse iure mulceri. Quo proposito
<span class="br"></span><span class="lineNumber">4</span><span class="br"></span>mediam ingressus Germaniam velut inter viros pacis gaudentes dulcedine iurisdictionibus agendoque pro tribunali ordine trahebat aestiva.</p>
</section><notes><section class="footnotes"><ul><li class="note" id="note_LCL152_296_1"><a class="footnoteCrossrefLink" href="#target_note_LCL152_296_1" title="Click to highlight in text"><sup class="lineRef">1</sup>nuntium attulere <span class="italic">supplied here by Halm, by other editors after</span> cohortium.</a></li><script type="text/javascript">document.getElementById('note_LCL152_296_1').style.display = "none";</script><li class="note" id="note_LCL152_296_2"><a class="footnoteCrossrefLink" href="#target_note_LCL152_296_2" title="Click to highlight in text"><sup class="lineRef">2</sup>tanta clades inferretur <span class="italic">supplied by Halm.</span></a></li><script type="text/javascript">document.getElementById('note_LCL152_296_2').style.display = "none";</script><li class="note" id="note_LCL152_296_3"><a class="footnoteCrossrefLink" href="#target_note_LCL152_296_3" title="Click to highlight in text"><sup class="lineRef">3</sup>et causa et persona <span class="italic">Orelli</span>; et causa persona <span class="italic">AP.</span></a></li><script type="text/javascript">document.getElementById('note_LCL152_296_3').style.display = "none";</script><li class="note" id="note_LCL152_296_4"><a class="footnoteCrossrefLink" href="#target_note_LCL152_296_4" title="Click to highlight in text"><sup class="lineRef">4</sup>ita <span class="italic">Acidalius</span>; et <span class="italic">AP.</span></a></li><script type="text/javascript">document.getElementById('note_LCL152_296_4').style.display = "none";</script></ul></section></notes></section>