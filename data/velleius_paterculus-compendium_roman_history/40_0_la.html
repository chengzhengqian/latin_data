<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

anno ante praetura functus, Q. Metellus, Numidici filius, qui meritum cognomen Pii consecutus erat: <span class="br"></span><span class="lineNumber">4</span><span class="br"></span>quippe expulsum civitate a L. Saturnino tribuno plebis, quod solus in leges eius iurare noluerat, pietate
sua, auctoritate senatus, consensu rei publicae<a class="footnoteLink" href="#note_LCL152_80_1" id="target_note_LCL152_80_1"><sup>1</sup></a> restituit patrem. Nec triumphis honoribusque quam aut causa exilii aut exilio aut reditu clarior fuit Numidicus.</p>
<p><span class="br"></span><span class="lineNumber">1</span><span class="br"></span>XVI. Italicorum autem fuerunt celeberrimi duces Silo Popaedius, Herius Asinius, Insteius Cato, C. Pontidius, Telesinus Pontius, Marius Egnatius,
<span class="br"></span><span class="lineNumber">2</span><span class="br"></span>Papius Mutilus. Neque ego verecundia domestici sanguinis gloriae quidquam, dum verum refero, subtraham: quippe multum Minatii Magii, atavi mei, Aeculanensis, tribuendum est memoriae, qui nepos Decii Magii, Campanorum principis, celeberrimi
et fidelissimi viri, tantam hoc bello Romanis fidem praestitit, ut cum legione, quam ipse in Hirpinis
conscripserat, Herculaneum simul cum T. Didio caperet, Pompeios cum L. Sulla oppugnaret Compsamque<a class="footnoteLink" href="#note_LCL152_80_2" id="target_note_LCL152_80_2"><sup>2</sup></a>
<span class="br"></span><span class="lineNumber">3</span><span class="br"></span>occuparet: cuius de virtutibus cum alii, tum maxime dilucide Q.<a class="footnoteLink" href="#note_LCL152_80_3" id="target_note_LCL152_80_3"><sup>3</sup></a> Hortensius in annalibus suis rettulit. Cuius illi pietati plenam populus Romanus gratiam rettulit ipsum viritim civitate donando, duos





</p></section><notes><section class="footnotes"><ul><li class="note" id="note_LCL152_80_1"><a class="footnoteCrossrefLink" href="#target_note_LCL152_80_1" title="Click to highlight in text"><sup class="lineRef">1</sup>rei publicae <span class="italic">AP</span>; populi Romani <span class="italic">Puteanus.</span></a></li><script type="text/javascript">document.getElementById('note_LCL152_80_1').style.display = "none";</script><li class="note" id="note_LCL152_80_2"><a class="footnoteCrossrefLink" href="#target_note_LCL152_80_2" title="Click to highlight in text"><sup class="lineRef">2</sup>Compsamque <span class="italic">Voss</span>; Cosamque <span class="italic">AP.</span></a></li><script type="text/javascript">document.getElementById('note_LCL152_80_2').style.display = "none";</script><li class="note" id="note_LCL152_80_3"><a class="footnoteCrossrefLink" href="#target_note_LCL152_80_3" title="Click to highlight in text"><sup class="lineRef">3</sup>dilucideque <span class="italic">Q. P</span>; dilucideq. que <span class="italic">A, corrected by Lipsius.</span></a></li><script type="text/javascript">document.getElementById('note_LCL152_80_3').style.display = "none";</script></ul></section></notes></section>