<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
alio loco explicabimus: hoc opus servet formam suam. Huius victoriae compos Nero ovans triumphavit.</p>
<p><span class="br"></span><span class="lineNumber">1</span><span class="br"></span>XCVII. Sed dum in hac parte imperii omnia geruntur prosperrime, accepta in Germania clades sub legato M. Lollio, homine in omnia pecuniae quam recte faciendi cupidiore et inter summam vitiorum dissimulationem vitiosissimo, amissaque legionis quintae aquila vocavit ab urbe in Gallias Caesarem.
<span class="br"></span><span class="lineNumber">2</span><span class="br"></span>Cura deinde atque onus Germanici belli delegata Druso Claudio, fratri Neronis, adulescenti tot tantarumque virtutum, quot et quantas natura mortalis recipit vel industria perficit.<a class="footnoteLink" href="#note_LCL152_252_1" id="target_note_LCL152_252_1"><sup>1</sup></a> Cuius ingenium utrum bellicis magis operibus an civilibus suffecerit artibus, in incerto est: morum certe dulcedo ac suavitas et
<span class="br"></span><span class="lineNumber">3</span><span class="br"></span>adversus amicos aequa ac par sui aestimatio inimitabilis fuisse dicitur; nam pulchritudo corporis proxima fraternae fuit. Sed illum magna ex parte domitorem Germaniae, plurimo eius gentis variis in locis profuso sanguine, fatorum iniquitas consulem, agentem annum
<span class="br"></span><span class="lineNumber">4</span><span class="br"></span>tricesimum, rapuit. Moles deinde eius belli translata in Neronem est: quod is sua et virtute et fortuna administravit peragratusque victor omnis partis Germaniae sine ullo detrimento commissi exercitus, quod praecipue huic duci semper curae fuit, sic perdomuit eam, ut in formam paene stipendiariae




</p></section><notes><section class="footnotes"><ul><li class="note" id="note_LCL152_252_1"><a class="footnoteCrossrefLink" href="#target_note_LCL152_252_1" title="Click to highlight in text"><sup class="lineRef">1</sup>perficit <span class="italic">Lipsius</span>; percipit <span class="italic">AP.</span></a></li><script type="text/javascript">document.getElementById('note_LCL152_252_1').style.display = "none";</script></ul></section></notes></section>