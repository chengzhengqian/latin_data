<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>ex Hispaniis triumphaverunt; sed Pompeius, hoc quoque triumpho adhuc eques Romanus, ante diem quam consulatum iniret, curru urbem invectus est.
<span class="br"></span><span class="lineNumber">3</span><span class="br"></span>Quem virum quis non miretur per tot extraordinaria imperia in summum fastigium evectum iniquo tulisse animo, C. Caesaris absentis<a class="footnoteLink" href="#note_LCL152_114_1" id="target_note_LCL152_114_1"><sup>1</sup></a> in altero consulatu petendo senatum populumque Romanum rationem habere: adeo familiare est hominibus omnia sibi ignoscere, nihil aliis remittere, et invidiam rerum non ad causam, sed ad voluntatem personasque dirigere.
<span class="br"></span><span class="lineNumber">4</span><span class="br"></span>Hoc consulatu Pompeius tribuniciam potestatem restituit,
cuius Sulla imaginem sine re<a class="footnoteLink" href="#note_LCL152_114_2" id="target_note_LCL152_114_2"><sup>2</sup></a> reliquerat.</p>
<p><span class="br"></span><span class="lineNumber">5</span><span class="br"></span>Dum Sertorianum bellum in Hispania geritur, quattuor et sexaginta fugitivi e ludo gladiatorio Capua profugientes duce Spartaco, raptis ex ea urbe gladiis, primo Vesuvium montem petiere, mox crescente in dies multitudine gravibus variisque
<span class="br"></span><span class="lineNumber">6</span><span class="br"></span>casibus adfecere Italiam. Quorum numerus in tantum adulevit, ut qua ultima dimicavere acie, nonaginta milia<a class="footnoteLink" href="#note_LCL152_114_3" id="target_note_LCL152_114_3"><sup>3</sup></a> hominum se Romano exercitui opposuerint. Huius patrati gloria penes M. Crassum fuit, mox rei publicae omnium consensu<a class="footnoteLink" href="#note_LCL152_114_4" id="target_note_LCL152_114_4"><sup>4</sup></a> principem.</p>
</section><notes><section class="footnotes"><ul><li class="note" id="note_LCL152_114_1"><a class="footnoteCrossrefLink" href="#target_note_LCL152_114_1" title="Click to highlight in text"><sup class="lineRef">1</sup>absentis <span class="italic">add. Krause.</span></a></li><script type="text/javascript">document.getElementById('note_LCL152_114_1').style.display = "none";</script><li class="note" id="note_LCL152_114_2"><a class="footnoteCrossrefLink" href="#target_note_LCL152_114_2" title="Click to highlight in text"><sup class="lineRef">2</sup>sine re <span class="italic">Gelenius</span>; in iure <span class="italic">AP.</span></a></li><script type="text/javascript">document.getElementById('note_LCL152_114_2').style.display = "none";</script><li class="note" id="note_LCL152_114_3"><a class="footnoteCrossrefLink" href="#target_note_LCL152_114_3" title="Click to highlight in text"><sup class="lineRef">3</sup><span class="sc">xc</span> milia <span class="italic">Voss</span>; <span class="sc">xl</span> a <span class="sc">ccc</span> <span class="italic">AP.</span></a></li><script type="text/javascript">document.getElementById('note_LCL152_114_3').style.display = "none";</script><li class="note" id="note_LCL152_114_4"><a class="footnoteCrossrefLink" href="#target_note_LCL152_114_4" title="Click to highlight in text"><sup class="lineRef">4</sup>omnium <span class="italic">P</span>; omni <span class="italic">A</span>; consensu <span class="italic">add. Ellis.</span></a></li><script type="text/javascript">document.getElementById('note_LCL152_114_4').style.display = "none";</script></ul></section></notes></section>