<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2">
<p><span class="br"></span><span class="lineNumber">1</span><span class="br"></span>CXVIII. At illi, quod nisi expertus vix credat,<a class="footnoteLink" href="#note_LCL152_298_1" id="target_note_LCL152_298_1"><sup>1</sup></a> in summa feritate versutissimi natumque mendacio genus, simulantes fictas litium series et nunc provocantes
alter alterum in iurgia,<a class="footnoteLink" href="#note_LCL152_298_2" id="target_note_LCL152_298_2"><sup>2</sup></a> nunc agentes gratias quod ea Romana iustitia finiret feritasque sua novitate
incognitae disciplinae mitesceret et solita armis discerni iure terminarentur, in summam socordiam perduxere Quintilium, usque eo, ut se praetorem urbanum in foro ius dicere, non in mediis Germaniae
<span class="br"></span><span class="lineNumber">2</span><span class="br"></span>finibus exercitui praeesse crederet. Tum iuvenis genere nobilis, manu fortis, sensu celer, ultra barbarum
promptus ingenio, nomine Arminius, Sigimeri principis gentis eius filius, ardorem animi vultu oculisque praeferens, adsiduus militiae nostrae prioris comes, iure etiam civitatis Romanae decus<a class="footnoteLink" href="#note_LCL152_298_3" id="target_note_LCL152_298_3"><sup>3</sup></a> equestris consecutus<a class="footnoteLink" href="#note_LCL152_298_4" id="target_note_LCL152_298_4"><sup>4</sup></a> gradus, segnitia ducis in occasionem sceleris usus est, haud imprudenter speculatus neminem
celerius opprimi, quam qui nihil timeret, et frequentissimum initium esse calamitatis securitatem.
<span class="br"></span><span class="lineNumber">3</span><span class="br"></span>Primo igitur paucos, mox pluris in societatem consilii
recepti; opprimi posse Romanos et dicit et persuadet,
decretis facta iungit, tempus insidiarum




</p></section><notes><section class="footnotes"><ul><li class="note" id="note_LCL152_298_1"><a class="footnoteCrossrefLink" href="#target_note_LCL152_298_1" title="Click to highlight in text"><sup class="lineRef">1</sup>credat <span class="italic">Lipsius</span>; credebat <span class="italic">AP.</span></a></li><script type="text/javascript">document.getElementById('note_LCL152_298_1').style.display = "none";</script><li class="note" id="note_LCL152_298_2"><a class="footnoteCrossrefLink" href="#target_note_LCL152_298_2" title="Click to highlight in text"><sup class="lineRef">2</sup>in iurgia <span class="italic">Madvig</span>; in iuria <span class="italic">AP.</span></a></li><script type="text/javascript">document.getElementById('note_LCL152_298_2').style.display = "none";</script><li class="note" id="note_LCL152_298_3"><a class="footnoteCrossrefLink" href="#target_note_LCL152_298_3" title="Click to highlight in text"><sup class="lineRef">3</sup>Romanae decus <span class="italic">Burman;</span> Romae eius (ius <span class="italic">P) AP.</span></a></li><script type="text/javascript">document.getElementById('note_LCL152_298_3').style.display = "none";</script><li class="note" id="note_LCL152_298_4"><a class="footnoteCrossrefLink" href="#target_note_LCL152_298_4" title="Click to highlight in text"><sup class="lineRef">4</sup>consecutus <span class="italic">Heinsius</span>; consequens <span class="italic">AP.</span></a></li><script type="text/javascript">document.getElementById('note_LCL152_298_4').style.display = "none";</script></ul></section></notes></section>