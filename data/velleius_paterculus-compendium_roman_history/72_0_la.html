<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

Dolabellae<a class="footnoteLink" href="#note_LCL152_144_1" id="target_note_LCL152_144_1"><sup>1</sup></a> accusatio et maior civitatis in ea favor, quam reis praestari solet, contentionesque civiles cum Q. Catulo atque aliis eminentissimis viris celeberrimae, et ante praeturam victus in<a class="footnoteLink" href="#note_LCL152_144_2" id="target_note_LCL152_144_2"><sup>2</sup></a> maximi pontificatus petitione Q. Catulus, omnium confessione senatus
<span class="br"></span><span class="lineNumber">4</span><span class="br"></span>princeps, et restituta in aedilitate adversante quidem nobilitate monumenta C. Marii, simulque revocati ad ius dignitatis proscriptorum liberi, et praetura quaesturaque mirabili virtute atque industria obita in Hispania (cum esset quaestor sub Vetere Antistio, avo huius Veteris consularis atque pontificis, duorum consularium et sacerdotum patris, viri in tantum boni, in quantum humana simplicitas intellegi potest) quo notiora sunt, minus egent stilo.</p>
<p><span class="br"></span><span class="lineNumber">1</span><span class="br"></span>XLIV. Hoc igitur consule inter eum et Cn. Pompeium et M. Crassum inita potentiae societas, quae urbi orbique terrarum nec minus diverso cuique tempore ipsis exitiabilis fuit. Hoc consilium sequendi
<span class="br"></span><span class="lineNumber">2</span><span class="br"></span>Pompeius causam habuerat, ut tandem acta in transmarinis provinciis, quibus, ut praediximus, multi obtrectabant, per Caesarem confirmarentur consulem, Caesar autem, quod animadvertebat se cedendo Pompei gloriae aucturum suam et invidia communis









</p></section><notes><section class="footnotes"><ul><li class="note" id="note_LCL152_144_1"><a class="footnoteCrossrefLink" href="#target_note_LCL152_144_1" title="Click to highlight in text"><sup class="lineRef">1</sup>nobilissima Cn. Dolabellae <span class="italic">Haase;</span> nobilissimaque Dolobellae <span class="italic">AP.</span></a></li><script type="text/javascript">document.getElementById('note_LCL152_144_1').style.display = "none";</script><li class="note" id="note_LCL152_144_2"><a class="footnoteCrossrefLink" href="#target_note_LCL152_144_2" title="Click to highlight in text"><sup class="lineRef">2</sup>in <span class="italic">added by Halm.</span></a></li><script type="text/javascript">document.getElementById('note_LCL152_144_2').style.display = "none";</script></ul></section></notes></section>