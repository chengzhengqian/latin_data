<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

Fulvia, nihil muliebre praeter corpus gerens, omnia
<span class="br"></span><span class="lineNumber">3</span><span class="br"></span>armis tumultuque miscebat. Haec belli sedem Praeneste ceperat; Antonius pulsus undique viribus Caesaris Perusiam se contulerat: Plancus, Antonianarum adiutor partium, spem magis ostenderat auxilii,
<span class="br"></span><span class="lineNumber">4</span><span class="br"></span>quam opem ferebat Antonio. Usus Caesar virtute et fortuna sua Perusiam expugnavit. Antonium inviolatum dimisit, in Perusinos magis ira militum quam voluntate saevitum ducis: urbs incensa, cuius initium incendii princeps eius loci fecit Macedonicus, qui subiecto rebus ac penatibus suis igni transfixum se gladio flammae intulit.</p>
<p><span class="br"></span><span class="lineNumber">1</span><span class="br"></span>LXXV. Per eadem tempora exarserat in Campania bellum, quod professus eorum, qui perdiderant agros, patrocinium ciebat T. Claudius Nero praetorius et pontifex, Ti. Caesaris pater, magni vir<a class="footnoteLink" href="#note_LCL152_208_1" id="target_note_LCL152_208_1"><sup>1</sup></a> animi doctissimique<a class="footnoteLink" href="#note_LCL152_208_2" id="target_note_LCL152_208_2"><sup>2</sup></a> et ingenii. Id quoque adventu Caesaris sepultum atque discussum est.</p>
<p><span class="br"></span><span class="lineNumber">2</span><span class="br"></span>Quis fortunae mutationes, quis dubios rerum humanarum casus satis mirari queat? Quis non diversa praesentibus contrariaque expectatis aut
<span class="br"></span><span class="lineNumber">3</span><span class="br"></span>speret aut timeat? Livia, nobilissimi et fortissimi viri Drusi Claudiani filia, genere, probitate, forma Romanarum eminentissima, quam postea coniugem Augusti vidimus, quam transgressi ad deos sacerdotem


</p></section><notes><section class="footnotes"><ul><li class="note" id="note_LCL152_208_1"><a class="footnoteCrossrefLink" href="#target_note_LCL152_208_1" title="Click to highlight in text"><sup class="lineRef">1</sup>vir <span class="italic">P</span>; viri <span class="italic">BA</span>.</a></li><script type="text/javascript">document.getElementById('note_LCL152_208_1').style.display = "none";</script><li class="note" id="note_LCL152_208_2"><a class="footnoteCrossrefLink" href="#target_note_LCL152_208_2" title="Click to highlight in text"><sup class="lineRef">2</sup>doctissimique <span class="italic">AP</span>; rectissimique <span class="italic">Madvig</span>; promptissimique <span class="italic">Ruhnken</span>.</a></li><script type="text/javascript">document.getElementById('note_LCL152_208_2').style.display = "none";</script></ul></section></notes></section>