<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

quarta parte militum captivi cuiusdam, sed Romani, consilio ac fide servatus est,<a class="footnoteLink" href="#note_LCL152_224_1" id="target_note_LCL152_224_1"><sup>1</sup></a> qui clade Crassiani exercitus
captus, cum fortuna non animum mutasset, accessit nocte ad stationem Romanam praedixitque, ne destinatum iter peterent, sed diverso silvestrique
<span class="br"></span><span class="lineNumber">3</span><span class="br"></span>pervaderent. Hoc M. Antonio ac tot<a class="footnoteLink" href="#note_LCL152_224_2" id="target_note_LCL152_224_2"><sup>2</sup></a> illis<a class="footnoteLink" href="#note_LCL152_224_3" id="target_note_LCL152_224_3"><sup>3</sup></a> legionibus saluti fuit; de quibus tamen totoque exercitu haud minus pars quarta, ut praediximus, militum, calonum servitiique desiderata tertia est; impedimentorum vix ulla superfuit. Hanc tamen Antonius fugam suam, quia vivus exierat, victoriam vocabat. Qui tertia aestate reversus in Armeniam regem eius Artavasden fraude deceptum catenis, sed, ne quid honori deesset, aureis vinxit. Crescente deinde et
<span class="br"></span><span class="lineNumber">4</span><span class="br"></span>amoris in Cleopatram incendio et vitiorum, quae semper facultatibus licentiaque et adsentationibus aluntur, magnitudine, bellum patriae inferre constituit, cum ante novum se Liberum Patrem appellari iussisset, cum redimitus hederis crocotaque<a class="footnoteLink" href="#note_LCL152_224_4" id="target_note_LCL152_224_4"><sup>4</sup></a> velatus aurea et thyrsum tenens cothurnisque succinctus curru velut Liber Pater vectus esset Alexandriae.</p>
<p><span class="br"></span><span class="lineNumber">1</span><span class="br"></span>LXXXIII. Inter hunc apparatum belli Plancus, non iudicio recta legendi neque amore rei publicae aut Caesaris, quippe haec semper impugnabat, sed






</p></section><notes><section class="footnotes"><ul><li class="note" id="note_LCL152_224_1"><a class="footnoteCrossrefLink" href="#target_note_LCL152_224_1" title="Click to highlight in text"><sup class="lineRef">1</sup>est <span class="italic">added hy Orelli.</span></a></li><script type="text/javascript">document.getElementById('note_LCL152_224_1').style.display = "none";</script><li class="note" id="note_LCL152_224_2"><a class="footnoteCrossrefLink" href="#target_note_LCL152_224_2" title="Click to highlight in text"><sup class="lineRef">2</sup>ac tot <span class="italic">Salmasius and Lipsius</span>; acto <span class="italic">AP</span>.</a></li><script type="text/javascript">document.getElementById('note_LCL152_224_2').style.display = "none";</script><li class="note" id="note_LCL152_224_3"><a class="footnoteCrossrefLink" href="#target_note_LCL152_224_3" title="Click to highlight in text"><sup class="lineRef">3</sup>illius <span class="italic">Voss</span>; illis <span class="italic">AP</span>.</a></li><script type="text/javascript">document.getElementById('note_LCL152_224_3').style.display = "none";</script><li class="note" id="note_LCL152_224_4"><a class="footnoteCrossrefLink" href="#target_note_LCL152_224_4" title="Click to highlight in text"><sup class="lineRef">4</sup>crocota <span class="italic">Ruhnken</span>; corona <span class="italic">AP</span>.</a></li><script type="text/javascript">document.getElementById('note_LCL152_224_4').style.display = "none";</script></ul></section></notes></section>