<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>habuit primumque a Calatia, mox a Casilino veteranos excivit paternos; quorum exemplum secuti alii brevi in formam iusti coiere exercitus. Mox cum Antonius occurrisset exercitui, quem ex transmarinis provinciis Brundusium venire iusserat, legio Martia et quarta cognita et senatus voluntate et tanti iuvenis indole sublatis signis ad Caesarem se contulerunt.
<span class="br"></span><span class="lineNumber">3</span><span class="br"></span>Eum senatus honoratum equestri statua, quae hodieque in rostris posita aetatem eius scriptura indicat (qui honor non alii per trecentos annos quam L. Sullae et Cn. Pompeio et C. Caesari contigerat), pro praetore una cum consulibus designatis Hirtio et Pansa bellum cum Antonio gerere iussit. Id<a class="footnoteLink" href="#note_LCL152_182_1" id="target_note_LCL152_182_1"><sup>1</sup></a>
<span class="br"></span><span class="lineNumber">4</span><span class="br"></span>ab eo annum agente vicesimum fortissime circa Mutinam administratum est et D. Brutus obsidione liberatus. Antonius turpi ac nuda fuga coactus deserere Italiam, consulum autem alter in acie, alter post paucos dies ex volnere mortem obiit.</p>
<p><span class="br"></span><span class="lineNumber">1</span><span class="br"></span>LXII. Omnia ante quam fugaretur Antonius honorifice a senatu in Caesarem exercitumque eius decreta sunt maxime auctore Cicerone; sed ut recessit metus, erupit voluntas protinusque Pompeianis
<span class="br"></span><span class="lineNumber">2</span><span class="br"></span>partibus rediit animus. Bruto Cassioque provinciae, quas iam ipsi sine ullo senatus consulto



</p></section><notes><section class="footnotes"><ul><li class="note" id="note_LCL152_182_1"><a class="footnoteCrossrefLink" href="#target_note_LCL152_182_1" title="Click to highlight in text"><sup class="lineRef">1</sup>id <span class="italic">added by Gelenins.</span></a></li><script type="text/javascript">document.getElementById('note_LCL152_182_1').style.display = "none";</script></ul></section></notes></section>