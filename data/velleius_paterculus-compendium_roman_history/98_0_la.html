<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

accito etiam Milone Annio, qui non impetrato reditu Iulianis partibus infestus erat, in urbe seditionem, in agris haud<a class="footnoteLink" href="#note_LCL152_196_1" id="target_note_LCL152_196_1"><sup>1</sup></a> occulte bellicum tumultum movens, primo summotus a re publica, mox consularibus
<span class="br"></span><span class="lineNumber">3</span><span class="br"></span>armis auctore senatu circa Thurios oppressus est. In<a class="footnoteLink" href="#note_LCL152_196_2" id="target_note_LCL152_196_2"><sup>2</sup></a> incepto pari similis fortuna Milonis fuit, qui Compsam
in Hirpinis oppugnans ictusque lapide cum<a class="footnoteLink" href="#note_LCL152_196_3" id="target_note_LCL152_196_3"><sup>3</sup></a> P. Clodio, tum patriae, quam armis petebat, poenas dedit, vir inquies et ultra fortem temerarius.</p>
<p><span class="br"></span><span class="lineNumber">4</span><span class="br"></span>Quatenus autem aliquid ex omissis peto, notetur immodica et intempestiva libertate usos adversus C. Caesarem Marullum Epidium Flavumque Caesetium
tribunos plebis, dum arguunt in eo regni voluntatem, paene vim dominationis expertos. In
<span class="br"></span><span class="lineNumber">5</span><span class="br"></span>hoc tamen saepe lacessiti principis ira excessit, ut censoria potius contentus nota quam animadversione dictatoria summoveret eos a re publica testareturque
esse sibi miserrimum, quod aut natura sua ei excedendum foret aut minuenda dignitas. Sed ad ordinem revertendum est.</p>
<p><span class="br"></span><span class="lineNumber">1</span><span class="br"></span>LXIX. Iam et Dolabella in Asia C. Trebonium consularem, cui succedebat, fraude deceptum Zmyrnae
occiderat, virum adversus merita Caesaris ingratissimum participemque caedis eius, a quo
<span class="br"></span><span class="lineNumber">2</span><span class="br"></span>ipse in consulare provectus fastigium fuerat; et






</p></section><notes><section class="footnotes"><ul><li class="note" id="note_LCL152_196_1"><a class="footnoteCrossrefLink" href="#target_note_LCL152_196_1" title="Click to highlight in text"><sup class="lineRef">1</sup>in agris haud <span class="italic">Mommsen;</span> haud magis <span class="italic">AP;</span> at in agris <span class="italic">Lipsius.</span></a></li><script type="text/javascript">document.getElementById('note_LCL152_196_1').style.display = "none";</script><li class="note" id="note_LCL152_196_2"><a class="footnoteCrossrefLink" href="#target_note_LCL152_196_2" title="Click to highlight in text"><sup class="lineRef">2</sup>in <span class="italic">added by Madvig.</span></a></li><script type="text/javascript">document.getElementById('note_LCL152_196_2').style.display = "none";</script><li class="note" id="note_LCL152_196_3"><a class="footnoteCrossrefLink" href="#target_note_LCL152_196_3" title="Click to highlight in text"><sup class="lineRef">3</sup>cum <span class="italic">Orelli;</span> tum <span class="italic">AP.</span></a></li><script type="text/javascript">document.getElementById('note_LCL152_196_3').style.display = "none";</script></ul></section></notes></section>