<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

quos aut pronior fortuna comitata sit aut veluti fatigata maturius destituerit quam Brutum et Cassium.</p>
<p><span class="br"></span><span class="lineNumber">1</span><span class="br"></span>LXX. Tum Caesar et Antonius traiecerunt exercitus
in Macedoniam et apud urbem Philippos cum Bruto Cassioque acie concurrerunt. Cornu, cui Brutus praeerat, impulsis hostibus castra Caesaris cepit (nam ipse Caesar, etiamsi infirmissimus valetudine
erat, obibat munia ducis, oratus etiam ab Artorio medico, ne in castris remaneret, manifesta denuntiatione quietis territo), id autem, in quo Cassius fuerat, fugatum ac male mulcatum in altiora
<span class="br"></span><span class="lineNumber">2</span><span class="br"></span>se<a class="footnoteLink" href="#note_LCL152_200_1" id="target_note_LCL152_200_1"><sup>1</sup></a> receperat loca. Tum Cassius ex sua fortuna eventum collegae aestimans, cum dimisisset evocatum
iussissetque nuntiare sibi, quae esset multitudo ac vis hominum, quae ad se tenderet, tardius eo nuntiante, cum in vicino esset agmen cursu ad eum tendentium neque pulvere facies aut signa denotari possent, existimans hostes esse, qui irruerent, lacerna caput circumdedit extentamque cervicem
<span class="br"></span><span class="lineNumber">3</span><span class="br"></span>interritus liberto praebuit. Deciderat Cassii caput, cum evocatus advenit nuntians Brutum esse victorem. Qui cum imperatorem prostratum videret, sequar, inquit, eum, quem mea occidit tarditas, et ita in gladium incubuit.</p>
<p><span class="br"></span><span class="lineNumber">4</span><span class="br"></span>Post paucos deinde dies Brutus conflixit cum hostibus et victus acie cum in tumulum nocte ex fuga se recepisset, impetravit a Stratone Aegeate,



</p></section><notes><section class="footnotes"><ul><li class="note" id="note_LCL152_200_1"><a class="footnoteCrossrefLink" href="#target_note_LCL152_200_1" title="Click to highlight in text"><sup class="lineRef">1</sup>se <span class="italic">added by Gelenius.</span></a></li><script type="text/javascript">document.getElementById('note_LCL152_200_1').style.display = "none";</script></ul></section></notes></section>