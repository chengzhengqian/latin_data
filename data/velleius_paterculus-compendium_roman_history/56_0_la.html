<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
veniens amplitudinem fortunamque eum ad ultimum vitae comitata est diem; innocentia eximius, sanctitate
<span class="br"></span><span class="lineNumber">3</span><span class="br"></span>praecipuus, eloquentia medius, potentiae, quae honoris causa ad eum deferretur, non vi<a class="footnoteLink" href="#note_LCL152_112_1" id="target_note_LCL152_112_1"><sup>1</sup></a> ab eo occuparetur,
cupidissimus, dux bello peritissimus civis in toga, nisi ubi vereretur ne quem haberet parem, modestissimus, amicitiarum tenax, in offensis exorabilis,
in reconcilianda gratia fidelissimus, in accipienda
satisfactione facillimus, potentia sua numquam
<span class="br"></span><span class="lineNumber">4</span><span class="br"></span>aut raro ad impotentiam usus, paene omnium vitiorum expers, nisi numeraretur inter maxima in civitate libera dominaque gentium indignari, cum omnes cives iure haberet pares, quemquam aequalem
<span class="br"></span><span class="lineNumber">5</span><span class="br"></span>dignitate conspicere. Hic a toga virili adsuetus commilitio
prudentissimi ducis, parentis sui, bonum et capax recta discendi ingenium singulari rerum militarium prudentia excoluerat, ut a Sertorio Metellus laudaretur magis, Pompeius timeretur validius.<a class="footnoteLink" href="#note_LCL152_112_2" id="target_note_LCL152_112_2"><sup>2</sup></a></p>
<p><span class="br"></span><span class="lineNumber">1</span><span class="br"></span>XXX. Tum M. Perpenna praetorius, e proscriptis, gentis clarioris quam animi, Sertorium inter cenam Oscae interemit Romanisque certam victoriam, partibus suis excidium, sibi turpissimam mortem pessimo auctoravit facinore. Metellus et Pompeius





</p></section><notes><section class="footnotes"><ul><li class="note" id="note_LCL152_112_1"><a class="footnoteCrossrefLink" href="#target_note_LCL152_112_1" title="Click to highlight in text"><sup class="lineRef">1</sup>ui <span class="italic">Mommsen</span>; ut <span class="italic">AP.</span></a></li><script type="text/javascript">document.getElementById('note_LCL152_112_1').style.display = "none";</script><li class="note" id="note_LCL152_112_2"><a class="footnoteCrossrefLink" href="#target_note_LCL152_112_2" title="Click to highlight in text"><sup class="lineRef">2</sup><span class="italic">Krause believes that there is a hiatus of some length between this chapter and XXX.</span></a></li><script type="text/javascript">document.getElementById('note_LCL152_112_2').style.display = "none";</script></ul></section></notes></section>