<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
quam virtute acies restituta, et a<a class="footnoteLink" href="#note_LCL152_172_1" id="target_note_LCL152_172_1"><sup>1</sup></a> duce quam a milite fortius. Cn. Pompeius gravis vulnere inventus inter solitudines avias interemptus est; Labienum Varumque acies abstulit.</p>
<p><span class="br"></span><span class="lineNumber">1</span><span class="br"></span>LVI. Caesar omnium victor regressus in urbem, quod humanam excedat fidem, omnibus, qui contra se arma tulerant, ignovit, magnificentissimisque<a class="footnoteLink" href="#note_LCL152_172_2" id="target_note_LCL152_172_2"><sup>2</sup></a> gladiatorii muneris, naumachiae et equitum peditumque,
simul elephantorum certaminis spectaculis epulique per multos dies dati celebratione replevit
<span class="br"></span><span class="lineNumber">2</span><span class="br"></span>eam. Quinque egit triumphos: Gallici apparatus ex citro, Pontici ex acantho, Alexandrini testudine, Africi ebore, Hispaniensis argento rasili constitit. Pecunia ex manubiis lata paulo amplius sexiens miliens sestertium.</p>
<p><span class="br"></span><span class="lineNumber">3</span><span class="br"></span>Neque illi tanto viro et tam clementer omnibus victoriis suis uso plus quinque mensium principalis quies contigit. Quippe cum mense Octobri in urbem revertisset, idibus Martiis, coniurationis auctoribus Bruto et Cassio, quorum alterum promittendo consulatum
non obligaverat, contra differendo Cassium offenderat, adiectis etiam consiliariis caedis familiarissimis
omnium et fortuna partium eius in summum evectis fastigium, D. Bruto et C. Trebonio aliisque
<span class="br"></span><span class="lineNumber">4</span><span class="br"></span>clari nominis viris, interemptus est. Cui magnam invidiam conciliarat M. Antonius, omnibus audendis






</p></section><notes><section class="footnotes"><ul><li class="note" id="note_LCL152_172_1"><a class="footnoteCrossrefLink" href="#target_note_LCL152_172_1" title="Click to highlight in text"><sup class="lineRef">1</sup>restituta et a <span class="italic">Orelli;</span> restitutae C. A. <span class="italic">B;</span> restitutae sunt a <span class="italic">AP.</span></a></li><script type="text/javascript">document.getElementById('note_LCL152_172_1').style.display = "none";</script><li class="note" id="note_LCL152_172_2"><a class="footnoteCrossrefLink" href="#target_note_LCL152_172_2" title="Click to highlight in text"><sup class="lineRef">2</sup>magnificentissimisque <span class="italic">AB;</span> que <span class="italic">om. P;</span> et magnificentissimis
<span class="italic">Halm and Ruhnken.</span></a></li><script type="text/javascript">document.getElementById('note_LCL152_172_2').style.display = "none";</script></ul></section></notes></section>