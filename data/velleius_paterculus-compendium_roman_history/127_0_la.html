<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

redigeret provinciae. Tum alter triumphus cum altero consulatu ei oblatus est.</p>
<p><span class="br"></span><span class="lineNumber">1</span><span class="br"></span>XCVIII. Dum ea, quae diximus,<a class="footnoteLink" href="#note_LCL152_254_1" id="target_note_LCL152_254_1"><sup>1</sup></a> in Pannonia Germaniaque geruntur, atrox in Thracia bellum ortum, omnibus eius gentis nationibus in arma accensis, L. Pisonis, quem hodieque diligentissimum atque eundem lenissimum securitatis urbanae custodem
<span class="br"></span><span class="lineNumber">2</span><span class="br"></span>habemus, virtus compressit (quippe legatus Caesaris triennio cum iis bellavit gentesque ferocissimas plurimo cum earum excidio nunc acie, nunc expugnationibus in pristinum pacis redegit modum) eiusque patratione Asiae securitatem, Macedoniae pacem reddidit. De quo viro hoc omnibus sentiendum ac praedicandum est, esse mores eius vigore ac
<span class="br"></span><span class="lineNumber">3</span><span class="br"></span>lenitate mixtissimos et vix quemquam reperiri posse, qui aut otium validius diligat aut facilius sufficiat negotio et magis quae agenda sunt curet sine ulla ostentatione agendi.</p>
<p><span class="br"></span><span class="lineNumber">1</span><span class="br"></span>XCIX. Brevi interiecto spatio Ti. Nero duobus consulatibus totidemque triumphis actis tribuniciae potestatis consortione aequatus Augusto, civium post unum, et hoc, quia volebat, eminentissimus, ducum maximus, fama fortunaque celeberrimus et
<span class="br"></span><span class="lineNumber">2</span><span class="br"></span>vere alterum rei publicae lumen et caput, mira quadam et incredibili atque inenarrabili pietate,



</p></section><notes><section class="footnotes"><ul><li class="note" id="note_LCL152_254_1"><a class="footnoteCrossrefLink" href="#target_note_LCL152_254_1" title="Click to highlight in text"><sup class="lineRef">1</sup>diximus <span class="italic">A</span>; praediximus <span class="italic">P.</span></a></li><script type="text/javascript">document.getElementById('note_LCL152_254_1').style.display = "none";</script></ul></section></notes></section>