<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

convicii iudicium histrioni ex albo<a class="footnoteLink" href="#note_LCL152_110_1" id="target_note_LCL152_110_1"><sup>1</sup></a> redditur, in ea iugulati civis Romani publice constitueretur auctoramentum, plurimumque haberet, qui plurimos interemisset,
neque occisi hostis quam civis uberius foret
<span class="br"></span><span class="lineNumber">4</span><span class="br"></span>praemium fieretque quisque merces mortis suae. Nec tantum in eos, qui contra arma tulerant, sed in multos insontis saevitum. Adiectum etiam, ut bona proscriptorum venirent exclusique paternis opibus liberi etiam petendorum honorum iure prohiberentur simulque, quod indignissimum est, senatorum filii et onera ordinis sustinerent et iura perderent.</p>
<p><span class="br"></span><span class="lineNumber">1</span><span class="br"></span>XXIX. Sub adventum in Italiam L. Sullae Cn. Pompeius, eius Cn. Pompei filius, quem magnificentissimas res in consulatu gessisse bello Marsico praediximus, tris et viginti annos natus, abhinc annos centum et tredecim<a class="footnoteLink" href="#note_LCL152_110_2" id="target_note_LCL152_110_2"><sup>2</sup></a> privatis ut opibus, ita consiliis magna ausus magnificeque conata executus, ad vindicandam restituendamque dignitatem patriae firmum ex agro Piceno, qui totus paternis eius
<span class="br"></span><span class="lineNumber">2</span><span class="br"></span>clientelis refertus erat, contraxit exercitum: cuius viri magnitudo multorum voluminum instar exigit, sed operis modus paucis eum narrari iubet.</p>
<p>Fuit hic genitus matre Lucilia stirpis senatoriae, forma excellens, non ea, qua flos commendatur aetatis, sed ea<a class="footnoteLink" href="#note_LCL152_110_3" id="target_note_LCL152_110_3"><sup>3</sup></a> dignitate constantiaque, quae<a class="footnoteLink" href="#note_LCL152_110_4" id="target_note_LCL152_110_4"><sup>4</sup></a> in illam con-


 


</p></section><notes><section class="footnotes"><ul><li class="note" id="note_LCL152_110_1"><a class="footnoteCrossrefLink" href="#target_note_LCL152_110_1" title="Click to highlight in text"><sup class="lineRef">1</sup>histrioni ex albo <span class="italic">Gronovius et Mommsen</span>; historiarum (historiarium <span class="italic">P</span>) ex alto <span class="italic">ABP.</span></a></li><script type="text/javascript">document.getElementById('note_LCL152_110_1').style.display = "none";</script><li class="note" id="note_LCL152_110_2"><a class="footnoteCrossrefLink" href="#target_note_LCL152_110_2" title="Click to highlight in text"><sup class="lineRef">2</sup><span class="sc">cx</span> <span class="italic">Kritz.</span></a></li><script type="text/javascript">document.getElementById('note_LCL152_110_2').style.display = "none";</script><li class="note" id="note_LCL152_110_3"><a class="footnoteCrossrefLink" href="#target_note_LCL152_110_3" title="Click to highlight in text"><sup class="lineRef">3</sup>sed ea <span class="italic">Burman</span>; sed ex <span class="italic">AP.</span></a></li><script type="text/javascript">document.getElementById('note_LCL152_110_3').style.display = "none";</script><li class="note" id="note_LCL152_110_4"><a class="footnoteCrossrefLink" href="#target_note_LCL152_110_4" title="Click to highlight in text"><sup class="lineRef">4</sup>quae <span class="italic">added by Aldus.</span></a></li><script type="text/javascript">document.getElementById('note_LCL152_110_4').style.display = "none";</script></ul></section></notes></section>