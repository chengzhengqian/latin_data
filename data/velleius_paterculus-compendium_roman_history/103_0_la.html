<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>ut pareret humillimis. Quem senatus paene totus adhuc e Pompeianis constans partibus post Antonii a Mutina fugam eodem illo tempore, quo Bruto Cassioque transmarinas provincias decreverat, revocatum ex Hispania, ubi adversus eum clarissimum bellum Pollio Asinius praetorius gesserat, in paterna bona restituerat et orae maritimae praefecerat.
<span class="br"></span><span class="lineNumber">3</span><span class="br"></span>Is tum, ut praediximus, occupata Sicilia servitia fugitivosque in numerum exercitus sui recipiens magnum modum legionum effecerat perque Menam et Menecraten paternos libertos, praefectos classium, latrociniis ac praedationibus infestato mari ad se exercitumque tuendum rapto utebatur, cum eum non depuderet vindicatum armis ac ductu patris sui mare infestare piraticis sceleribus.</p>
<p><span class="br"></span><span class="lineNumber">1</span><span class="br"></span>LXXIV. Fractis Brutianis Cassianisque partibus Antonius transmarinas obiturus provincias substitit. Caesar in Italiam se recepit eamque longe quam speraverat tumultuosiorem repperit. Quippe L.
<span class="br"></span><span class="lineNumber">2</span><span class="br"></span>Antonius consul, vitiorum fratris sui consors, sed virtutum, quae interdum in illo erant, expers, modo apud veteranos criminatus Caesarem, modo eos, qui iussa<a class="footnoteLink" href="#note_LCL152_206_1" id="target_note_LCL152_206_1"><sup>1</sup></a> divisione praediorum nominatisque coloniis agros amiserant, ad arma conciens magnum exercitum conflaverat. Ex altera parte uxor Antonii

</p></section><notes><section class="footnotes"><ul><li class="note" id="note_LCL152_206_1"><a class="footnoteCrossrefLink" href="#target_note_LCL152_206_1" title="Click to highlight in text"><sup class="lineRef">1</sup>iussa <span class="italic">Heinsius</span>; iuste <span class="italic">AP</span>; iniusta (<span class="italic">or</span> iniuste) <span class="italic">Lipsius.</span></a></li><script type="text/javascript">document.getElementById('note_LCL152_206_1').style.display = "none";</script></ul></section></notes></section>