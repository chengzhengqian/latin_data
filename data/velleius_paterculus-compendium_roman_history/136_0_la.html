<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
conscendit alveum solusque id navigii genus temperans ad medium processit fluminis et petiit, liceret
<span class="br"></span><span class="lineNumber">2</span><span class="br"></span>sibi sine periculo in eam, quam armis tenebamus, egredi ripam ac videre Caesarem. Data petenti facultas. Tum adpulso lintre et diu tacitus contemplatus Caesarem, nostra quidem, inquit, furit iuventus, quae cum vestrum numen absentium colat, praesentium potius arma metuit quam sequitur fidem. Sed ego beneficio ac permissu tuo, Caesar, quos ante audiebam, hodie vidi deos, nec feliciorem ullum vitae meae aut optavi aut sensi diem. Impetratoque ut manum contingeret, reversus in naviculam, sine fine respectans Caesarem ripae suorum adpulsus est. Victor omnium gentium locorumque,
<span class="br"></span><span class="lineNumber">3</span><span class="br"></span>quos adierat Caesar,<a class="footnoteLink" href="#note_LCL152_272_1" id="target_note_LCL152_272_1"><sup>1</sup></a> incolumi inviolatoque et semel tantummodo magna cum clade hostium fraude eorum temptato exercitu in hiberna legiones reduxit, eadem qua priore anno festinatione urbem petens.</p>
<p><span class="br"></span><span class="lineNumber">1</span><span class="br"></span>CVIII. Nihil erat iam in Germania, quod vinci posset, praeter gentem Marcomannorum, quae Maroboduo duce excita sedibus suis atque in interiora refugiens incinctos Hercynia silva<a class="footnoteLink" href="#note_LCL152_272_2" id="target_note_LCL152_272_2"><sup>2</sup></a> campos incolebat.
<span class="br"></span><span class="lineNumber">2</span><span class="br"></span>Nulla festinatio huius viri mentionem transgredi debet. Maroboduus, genere nobilis, corpore praevalens, animo ferox, natione magis quam ratione barbarus, non tumultuarium neque fortuitum neque


</p></section><notes><section class="footnotes"><ul><li class="note" id="note_LCL152_272_1"><a class="footnoteCrossrefLink" href="#target_note_LCL152_272_1" title="Click to highlight in text"><sup class="lineRef">1</sup>cum <span class="italic">after</span> Caesar <span class="italic">deleted by Herelius.</span></a></li><script type="text/javascript">document.getElementById('note_LCL152_272_1').style.display = "none";</script><li class="note" id="note_LCL152_272_2"><a class="footnoteCrossrefLink" href="#target_note_LCL152_272_2" title="Click to highlight in text"><sup class="lineRef">2</sup>Hercinia silva <span class="italic">Heinsius</span>; Herciniae silvae <span class="italic">AP.</span></a></li><script type="text/javascript">document.getElementById('note_LCL152_272_2').style.display = "none";</script></ul></section></notes></section>