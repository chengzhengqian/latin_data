<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

et quidem consors, Cn. Fulvius senatu motus est ab iis censoribus.</p>
<p><span class="br"></span><span class="lineNumber">1</span><span class="br"></span>XI. Post victum captumque Persen, qui quadriennio post in libera custodia Albae decessit, Pseudophilippus a mendacio simulatae originis appellatus, qui se Philippum regiaeque stirpis ferebat, cum esset ultimae, armis occupata Macedonia, adsumptis<a class="footnoteLink" href="#note_LCL152_26_1" id="target_note_LCL152_26_1"><sup>1</sup></a> regni insignibus brevi temeritatis poenas dedit;
<span class="br"></span><span class="lineNumber">2</span><span class="br"></span>quippe Q. Metellus praetor, cui ex virtute Macedonici nomen inditum erat,<a class="footnoteLink" href="#note_LCL152_26_2" id="target_note_LCL152_26_2"><sup>2</sup></a> praeclara victoria ipsum gentemque superavit, et immani etiam Achaeos rebellare incipientis fudit acie.</p>
<p><span class="br"></span><span class="lineNumber">3</span><span class="br"></span>Hic est Metellus Macedonicus, qui porticus, quae fuerunt circumdatae duabus aedibus sine inscriptione positis, quae nunc Octaviae porticibus ambiuntur, fecerat, quique hanc turmam statuarum equestrium, quae frontem aedium spectant, hodieque maximum
<span class="br"></span><span class="lineNumber">4</span><span class="br"></span>ornamentum eius loci, ex Macedonia detulit. Cuius turmae hanc causam referunt, Magnum Alexandrum impetrasse a Lysippo, singulari talium auctore operum, ut eorum equitum, qui ex ipsius turma apud Granicum flumen ceciderant, expressa similitudine figurarum faceret statuas et ipsius quoque iis interponeret.</p>
<p><span class="br"></span><span class="lineNumber">5</span><span class="br"></span>Hic idem primus omnium Romae aedem ex marmore in iis ipsis monumentis molitus huius<a class="footnoteLink" href="#note_LCL152_26_3" id="target_note_LCL152_26_3"><sup>3</sup></a> vel magnificentiae vel luxuriae princeps fuit. Vix ullius





</p></section><notes><section class="footnotes"><ul><li class="note" id="note_LCL152_26_1"><a class="footnoteCrossrefLink" href="#target_note_LCL152_26_1" title="Click to highlight in text"><sup class="lineRef">1</sup>adsumptis <span class="italic">is Burerâ€™s conjecture</span>; adsumpti <span class="italic">AP</span>.</a></li><script type="text/javascript">document.getElementById('note_LCL152_26_1').style.display = "none";</script><li class="note" id="note_LCL152_26_2"><a class="footnoteCrossrefLink" href="#target_note_LCL152_26_2" title="Click to highlight in text"><sup class="lineRef">2</sup>inditum erat <span class="italic">AP</span>; erat <span class="italic">was bracketed by Gelenius.</span></a></li><script type="text/javascript">document.getElementById('note_LCL152_26_2').style.display = "none";</script><li class="note" id="note_LCL152_26_3"><a class="footnoteCrossrefLink" href="#target_note_LCL152_26_3" title="Click to highlight in text"><sup class="lineRef">3</sup>huius <span class="italic">added by Ruhnken</span>.</a></li><script type="text/javascript">document.getElementById('note_LCL152_26_3').style.display = "none";</script></ul></section></notes></section>