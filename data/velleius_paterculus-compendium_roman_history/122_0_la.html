<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

minus conspici. Neque hic prioribus in occultando felicior fuit, abditusque carceri cum consciis facinoris mortem dignissimam vita sua obiit.</p>
<p><span class="br"></span><span class="lineNumber">1</span><span class="br"></span>XCII. Praeclarum excellentis viri factum C. Sentii Saturnini circa ea tempora consulis ne fraudetur memoria. Aberat<a class="footnoteLink" href="#note_LCL152_244_1" id="target_note_LCL152_244_1"><sup>1</sup></a> ordinandis Asiae Orientisque
<span class="br"></span><span class="lineNumber">2</span><span class="br"></span>rebus Caesar, circumferens terrarum orbi praesentia sua pacis suae bona. Tum Sentius, forte et solus et absente Caesare consul, cum alia prisca severitate, summaque constantia, vetere consulum more ac severitate, gessisset, protraxisset publicanorum fraudes, punisset avaritiam, regessisset in aerarium pecunias publicas, tum in comitiis habendis praecipuum
<span class="br"></span><span class="lineNumber">3</span><span class="br"></span>egit consulem: nam et quaesturam petentes, quos indignos iudicavit, profiteri vetuit, et, cum id facturos se perseverarent, consularem, si in campum
<span class="br"></span><span class="lineNumber">4</span><span class="br"></span>descendissent, vindictam minatus est, et Egnatium florentem favore publico sperantemque ut praeturam aedilitati, ita consulatum praeturae se iuncturum, profiteri vetuit, et cum id non obtinuisset, iuravit, etiam si factus esset consul suffragiis populi, tamen
<span class="br"></span><span class="lineNumber">5</span><span class="br"></span>se eum non renuntiaturum. Quod ego factum cuilibet veterum consulum gloriae comparandum reor, nisi




</p></section><notes><section class="footnotes"><ul><li class="note" id="note_LCL152_244_1"><a class="footnoteCrossrefLink" href="#target_note_LCL152_244_1" title="Click to highlight in text"><sup class="lineRef">1</sup>in <span class="italic">after</span> aberat <span class="italic">deleted by Krause.</span></a></li><script type="text/javascript">document.getElementById('note_LCL152_244_1').style.display = "none";</script></ul></section></notes></section>