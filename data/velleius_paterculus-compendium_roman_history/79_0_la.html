<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

animo postulabat et Pompeius aequo recipiebat, discussit ac rupit, unice cavente Cicerone concordiae publicae.</p>
<p>Harum praeteritarumque rerum ordo cum iustis<a class="footnoteLink" href="#note_LCL152_158_1" id="target_note_LCL152_158_1"><sup>1</sup></a> aliorum voluminibus promatur, tum, uti spero, <span class="br"></span><span class="lineNumber">6</span><span class="br"></span>nostris explicabitur. Nunc proposito operi sua forma reddatur, si prius gratulatus ero Q. Catulo, duobus Lucullis Metelloque et Hortensio, qui, cum sine invidia in re publica floruissent eminuissentque sine periculo, quieta aut certe non praecipitata fatali ante initium bellorum civilium morte functi sunt.</p>
<p><span class="br"></span><span class="lineNumber">1</span><span class="br"></span>XLIX. Lentulo et Marcello consulibus post urbem conditam annis septingentis et tribus,<a class="footnoteLink" href="#note_LCL152_158_2" id="target_note_LCL152_158_2"><sup>2</sup></a> et annos octo et septuaginta ante quam tu, M. Vinici, consulatum inires, bellum civile exarsit. Alterius ducis causa
<span class="br"></span><span class="lineNumber">2</span><span class="br"></span>melior videbatur, alterius erat firmior; hic omnia speciosa,
illic valentia; Pompeium senatus auctoritas, Caesarem militum armavit fiducia. Consules senatusque
causae non<a class="footnoteLink" href="#note_LCL152_158_3" id="target_note_LCL152_158_3"><sup>3</sup></a> Pompeio summam imperii detulerunt.
<span class="br"></span><span class="lineNumber">3</span><span class="br"></span>Nihil relictum a Caesare, quod servandae pacis causa temptari posset, nihil receptum a Pompeianis,
cum alter consul iusto esset ferocior, Lentulus vero salva re publica salvus esse non posset, M. autem Cato moriendum ante, quam ullam condicionem civis





</p></section><notes><section class="footnotes"><ul><li class="note" id="note_LCL152_158_1"><a class="footnoteCrossrefLink" href="#target_note_LCL152_158_1" title="Click to highlight in text"><sup class="lineRef">1</sup>iustis <span class="italic">Gelenius;</span> iustius <span class="italic">AP.</span></a></li><script type="text/javascript">document.getElementById('note_LCL152_158_1').style.display = "none";</script><li class="note" id="note_LCL152_158_2"><a class="footnoteCrossrefLink" href="#target_note_LCL152_158_2" title="Click to highlight in text"><sup class="lineRef">2</sup>annis <span class="sc">dcciii</span> <span class="italic">Gelenius;</span> annis (<span class="italic">AP</span>) a <span class="sc">cc.iii</span> <span class="italic">AB;</span> <span class="sc">a͞</span><span class="sc">c͞</span><span class="sc">c͞</span><span class="sc">i͞</span><span class="sc">i͞</span><span class="sc">i͞</span> <span class="italic">P.</span></a></li><script type="text/javascript">document.getElementById('note_LCL152_158_2').style.display = "none";</script><li class="note" id="note_LCL152_158_3"><a class="footnoteCrossrefLink" href="#target_note_LCL152_158_3" title="Click to highlight in text"><sup class="lineRef">3</sup>non <span class="italic">AP;</span> nomine <span class="italic">Gronovius.</span></a></li><script type="text/javascript">document.getElementById('note_LCL152_158_3').style.display = "none";</script></ul></section></notes></section>