<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
clade obsistentium excisis agris, exustis aedificiis, caesis viris, laetus victoria praedaque onustus pervenit
<span class="br"></span><span class="lineNumber">3</span><span class="br"></span>ad Caesarem, et ob ea, quae si propriis gessisset auspiciis, triumphare debuerat, ornamentis triumphalibus consentiente
cum iudicio principum voluntate senatus donatus<a class="footnoteLink" href="#note_LCL152_292_1" id="target_note_LCL152_292_1"><sup>1</sup></a> est.</p>
<p><span class="br"></span><span class="lineNumber">4</span><span class="br"></span>Illa aestas maximi belli consummavit effectus: quippe Perustae et Desidiates Delmatae, situ locorum ac montium, ingeniorum ferocia, mira etiam pugnandi
scientia et praecipue angustiis saltuum paene inexpugnabiles, non iam ductu, sed manibus atque armis ipsius Caesaris tum demum pacati sunt, cum paene funditus eversi forent.</p>
<p><span class="br"></span><span class="lineNumber">5</span><span class="br"></span>Nihil in hoc tanto bello, nihil in Germania aut videre maius aut mirari magis potui, quam quod imperatori numquam adeo ulla opportuna visa est victoriae occasio, quam damno amissi pensaret militis semperque visum est gloriosissimum,<a class="footnoteLink" href="#note_LCL152_292_2" id="target_note_LCL152_292_2"><sup>2</sup></a> quod esset tutissimum, et ante conscientiae quam famae consultum nec umquam consilia ducis iudicio exercitus,
sed exercitus providentia ducis rectus est.</p>
<p><span class="br"></span><span class="lineNumber">1</span><span class="br"></span>CXVI. Magna in bello Delmatico experimenta virtutis in incultos<a class="footnoteLink" href="#note_LCL152_292_3" id="target_note_LCL152_292_3"><sup>3</sup></a> ac difficilis locos praemissus
  
</p></section><notes><section class="footnotes"><ul><li class="note" id="note_LCL152_292_1"><a class="footnoteCrossrefLink" href="#target_note_LCL152_292_1" title="Click to highlight in text"><sup class="lineRef">1</sup>donatus <span class="italic">added by Rhenanus.</span></a></li><script type="text/javascript">document.getElementById('note_LCL152_292_1').style.display = "none";</script><li class="note" id="note_LCL152_292_2"><a class="footnoteCrossrefLink" href="#target_note_LCL152_292_2" title="Click to highlight in text"><sup class="lineRef">2</sup>gloriosissimum <span class="italic">Halm</span>; gloriosum <span class="italic">AP.</span></a></li><script type="text/javascript">document.getElementById('note_LCL152_292_2').style.display = "none";</script><li class="note" id="note_LCL152_292_3"><a class="footnoteCrossrefLink" href="#target_note_LCL152_292_3" title="Click to highlight in text"><sup class="lineRef">3</sup>incultos <span class="italic">Heinsius</span>; multos <span class="italic">AP.</span></a></li><script type="text/javascript">document.getElementById('note_LCL152_292_3').style.display = "none";</script></ul></section></notes></section>