<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

potentiae in illum relegata confirmaturum vires suas, Crassus, ut quem principatum solus adsequi non poterat, auctoritate Pompei, viribus teneret Caesaris,
<span class="br"></span><span class="lineNumber">3</span><span class="br"></span>adfinitas etiam inter Caesarem Pompeiumque contracta nuptiis, quippe Iuliam,<a class="footnoteLink" href="#note_LCL152_146_1" id="target_note_LCL152_146_1"><sup>1</sup></a> filiam C. Caesaris. Cn. Magnus duxit uxorem.</p>
<p><span class="br"></span><span class="lineNumber">4</span><span class="br"></span>In hoc consulatu Caesar legem tulit, ut ager Campanus plebei divideretur, suasore legis Pompeio. Ita circiter viginti milia civium eo deducta et ius urbis<a class="footnoteLink" href="#note_LCL152_146_2" id="target_note_LCL152_146_2"><sup>2</sup></a> restitutum post annos circiter centum quinquaginta duos quam bello Punico ab Romanis Capua
<span class="br"></span><span class="lineNumber">5</span><span class="br"></span>in formam praefecturae redacta erat. Bibulus, collega Caesaris, cum actiones eius magis vellet impedire quam posset, maiore parte anni domi se tenuit. Quo facto dum augere vult invidiam collegae, auxit potentiam. Tum Caesari decretae in quinquennium
Galliae.</p>
<p><span class="br"></span><span class="lineNumber">1</span><span class="br"></span>XLV. Per idem tempus P. Clodius, homo nobilis, disertus, audax, quique neque<a class="footnoteLink" href="#note_LCL152_146_3" id="target_note_LCL152_146_3"><sup>3</sup></a> dicendi neque faciendi ullum nisi quem vellet nosset modum, malorum propositorum executor acerrimus, infamis etiam sororis stupro et actus incesti reus ob initum inter religiosissima populi Romani sacra adulterium, cum graves inimicitias cum M. Cicerone exerceret (quid enim inter tam dissimiles amicum esse poterat?) et a patribus ad plebem transisset, legem in tribunatu






</p></section><notes><section class="footnotes"><ul><li class="note" id="note_LCL152_146_1"><a class="footnoteCrossrefLink" href="#target_note_LCL152_146_1" title="Click to highlight in text"><sup class="lineRef">1</sup>Iuliam <span class="italic">added by Orelli.</span></a></li><script type="text/javascript">document.getElementById('note_LCL152_146_1').style.display = "none";</script><li class="note" id="note_LCL152_146_2"><a class="footnoteCrossrefLink" href="#target_note_LCL152_146_2" title="Click to highlight in text"><sup class="lineRef">2</sup>urbis <span class="italic">Heinsius;</span> ab his <span class="italic">AP.</span></a></li><script type="text/javascript">document.getElementById('note_LCL152_146_2').style.display = "none";</script><li class="note" id="note_LCL152_146_3"><a class="footnoteCrossrefLink" href="#target_note_LCL152_146_3" title="Click to highlight in text"><sup class="lineRef">3</sup>quique neque <span class="italic">Halm;</span> qui neque <span class="italic">Vascosanus;</span> neque <span class="italic">om. AP.</span></a></li><script type="text/javascript">document.getElementById('note_LCL152_146_3').style.display = "none";</script></ul></section></notes></section>