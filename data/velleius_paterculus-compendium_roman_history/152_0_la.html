<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

hosti quem arcuisse<a class="footnoteLink" href="#note_LCL152_304_1" id="target_note_LCL152_304_1"><sup>1</sup></a> pater et patria contenti erant; penetrat interius, aperit limites, vastat agros, urit domos, fundit obvios maximaque cum gloria, incolumi
omnium, quos transduxerat, numero in hiberna
<span class="br"></span><span class="lineNumber">3</span><span class="br"></span>revertitur.</p>
<p>Reddatur verum L. Asprenati testimonium, qui legatus sub avunculo suo Varo militans gnava virilique opera duarum legionum, quibus praeerat, exercitum immunem tanta calamitate servavit matureque ad inferiora hiberna descendendo vacillantium etiam cis Rhenum sitarum gentium animos confirmavit. Sunt tamen, qui ut vivos ab eo vindicatos, ita iugulatorum sub Varo occupata crediderint patrimonia hereditatemque occisi exercitus,
<span class="br"></span><span class="lineNumber">4</span><span class="br"></span>in quantum voluerit, ab eo aditam. L. etiam Caedicii praefecti castrorum eorumque, qui una circumdati Alisone immensis Germanorum copiis obsidebantur, laudanda virtus est, qui omnibus difficultatibus
superatis, quas inopia rerum intolerabilis, vis hostium faciebat inexsuperabilis, nec temerario consilio nec segni providentia usi speculatique opportunitatem
ferro sibi ad suos peperere reditum.
<span class="br"></span><span class="lineNumber">5</span><span class="br"></span>Ex quo apparet Varum, sane gravem et bonae voluntatis
virum, magis imperatoris defectum consilio quam virtute destitutum militum se magnificentissimumque

</p></section><notes><section class="footnotes"><ul><li class="note" id="note_LCL152_304_1"><a class="footnoteCrossrefLink" href="#target_note_LCL152_304_1" title="Click to highlight in text"><sup class="lineRef">1</sup>arma infert (hosti <span class="italic">Voss</span>.) quem arcuisse <span class="italic">Lipsius</span>; arma interfecti qui arguisse <span class="italic">AP.</span></a></li><script type="text/javascript">document.getElementById('note_LCL152_304_1').style.display = "none";</script></ul></section></notes></section>