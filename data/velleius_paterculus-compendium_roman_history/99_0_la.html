<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

C. Cassius acceptis a Statio Murco et Crispo Marcio, praetoriis viris imperatoribusque, praevalidis in Syria legionibus, inclusum Dolabellam, qui praeoccupata
Asia in Syriam pervenerat, Laodiciae expugnata ea urbe interfecerat<a class="footnoteLink" href="#note_LCL152_198_1" id="target_note_LCL152_198_1"><sup>1</sup></a> (ita tamen, ut ad ictum<a class="footnoteLink" href="#note_LCL152_198_2" id="target_note_LCL152_198_2"><sup>2</sup></a> servi sui Dolabella non segniter cervicem daret) et decem legiones in eo tractu sui iuris fecerat; et M. Brutus
<span class="br"></span><span class="lineNumber">3</span><span class="br"></span>C. Antonio, fratri M. Antonii, in Macedonia Vatinioque
circa Dyrrachium volentis legiones extorserat (sed Antonium bello lacessierat, Vatinium dignatione obruerat, cum et Brutus cuilibet ducum praeferendus videretur et Vatinius nulli non esset postferendus,
<span class="br"></span><span class="lineNumber">4</span><span class="br"></span>in quo deformitas corporis cum turpitudine certabat ingenii, adeo ut animus eius dignissimo domicilio inclusus videretur) eratque septem legionibus validus.</p>
<p><span class="br"></span><span class="lineNumber">5</span><span class="br"></span>At<a class="footnoteLink" href="#note_LCL152_198_3" id="target_note_LCL152_198_3"><sup>3</sup></a> lege Pedia, quam consul Pedius collega Caesaris tulerat, omnibus, qui Caesarem patrem interfecerant, aqua ignique<a class="footnoteLink" href="#note_LCL152_198_4" id="target_note_LCL152_198_4"><sup>4</sup></a> interdictum erat. Quo tempore Capito, patruus meus, vir ordinis senatorii,
<span class="br"></span><span class="lineNumber">6</span><span class="br"></span>Agrippae subscripsit in C. Cassium. Dumque ea in Italia geruntur, acri atque prosperrimo bello Cassius Rhodum, rem inmanis operis, ceperat, Brutus Lycios devicerat, et inde in Macedoniam exercitus traiecerant,
cum per omnia repugnans naturae suae Cassius etiam Bruti clementiam vinceret. Neque reperias,




</p></section><notes><section class="footnotes"><ul><li class="note" id="note_LCL152_198_1"><a class="footnoteCrossrefLink" href="#target_note_LCL152_198_1" title="Click to highlight in text"><sup class="lineRef">1</sup>interfecerat <span class="italic">Rhenanus</span> (<span class="italic">or</span> confecerat); fecerat <span class="italic">AP.</span></a></li><script type="text/javascript">document.getElementById('note_LCL152_198_1').style.display = "none";</script><li class="note" id="note_LCL152_198_2"><a class="footnoteCrossrefLink" href="#target_note_LCL152_198_2" title="Click to highlight in text"><sup class="lineRef">2</sup>ad ictum <span class="italic">Rhenanus;</span> adiectum <span class="italic">AP.</span></a></li><script type="text/javascript">document.getElementById('note_LCL152_198_2').style.display = "none";</script><li class="note" id="note_LCL152_198_3"><a class="footnoteCrossrefLink" href="#target_note_LCL152_198_3" title="Click to highlight in text"><sup class="lineRef">3</sup>at <span class="italic">Lipsius;</span> et <span class="italic">AP;</span> sed <span class="italic">Kreyssig.</span></a></li><script type="text/javascript">document.getElementById('note_LCL152_198_3').style.display = "none";</script><li class="note" id="note_LCL152_198_4"><a class="footnoteCrossrefLink" href="#target_note_LCL152_198_4" title="Click to highlight in text"><sup class="lineRef">4</sup>damnatis <span class="italic">after</span> ignique <span class="italic">deleted by Delbenius.</span></a></li><script type="text/javascript">document.getElementById('note_LCL152_198_4').style.display = "none";</script></ul></section></notes></section>