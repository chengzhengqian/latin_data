<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

omnem honorem ut superiori habuit, tam varie se ibi gessit, ut nec laudaturum magna nec vituperaturum mediocris materia deficiat. Cum rege Parthorum,
iuvene excelsissimo, in insula<a class="footnoteLink" href="#note_LCL152_260_1" id="target_note_LCL152_260_1"><sup>1</sup></a> quam amnis Euphrates ambiebat, aequato utriusque partis numero coiit. Quod spectaculum stantis ex diverso hinc
<span class="br"></span><span class="lineNumber">2</span><span class="br"></span>Romani, illinc Parthorum exercitus, cum duo inter se eminentissima imperiorum et hominum coirent capita, perquam clarum et memorabile sub initia
<span class="br"></span><span class="lineNumber">3</span><span class="br"></span>stipendiorum meorum tribuno militum mihi visere contigit: quem militiae gradum ante sub patre tuo, M. Vinici, et P. Silio auspicatus in Thracia Macedoniaque, mox Achaia Asiaque et omnibus ad Orientem visis provinciis et ore atque utroque maris Pontici latere, haud iniucunda tot rerum, locorum, gentium, urbium recordatione perfruor. Prior Parthus apud Gaium in nostra ripa, posterior hic apud regem in hostili epulatus est.</p>
<p><span class="br"></span><span class="lineNumber">1</span><span class="br"></span>CII. Quo tempore M. Lollii, quem veluti moderatorem iuventae filii sui Augustus esse voluerat, perfida et plena subdoli ac versuti animi consilia, per Parthum indicata Caesari, fama vulgavit.<a class="footnoteLink" href="#note_LCL152_260_2" id="target_note_LCL152_260_2"><sup>2</sup></a> Cuius mors intra paucos dies<a class="footnoteLink" href="#note_LCL152_260_3" id="target_note_LCL152_260_3"><sup>3</sup></a> fortuita an voluntaria fuerit ignoro. Sed quam hunc decessisse laetati homines, tam paulo post obiisse Censorinum in iisdem provinciis graviter tulit civitas, virum demerendis hominibus



</p></section><notes><section class="footnotes"><ul><li class="note" id="note_LCL152_260_1"><a class="footnoteCrossrefLink" href="#target_note_LCL152_260_1" title="Click to highlight in text"><sup class="lineRef">1</sup>excelsissimo in insula <span class="italic">Gelenius</span>; excelsissimae insulae <span class="italic">AP.</span></a></li><script type="text/javascript">document.getElementById('note_LCL152_260_1').style.display = "none";</script><li class="note" id="note_LCL152_260_2"><a class="footnoteCrossrefLink" href="#target_note_LCL152_260_2" title="Click to highlight in text"><sup class="lineRef">2</sup>Caesari fama vulgavit <span class="italic">Lipsius</span>; Caesaris iam avulgavit <span class="italic">AP.</span></a></li><script type="text/javascript">document.getElementById('note_LCL152_260_2').style.display = "none";</script><li class="note" id="note_LCL152_260_3"><a class="footnoteCrossrefLink" href="#target_note_LCL152_260_3" title="Click to highlight in text"><sup class="lineRef">3</sup><span class="italic">after</span> dies <span class="italic">Halm adds</span> secuta.</a></li><script type="text/javascript">document.getElementById('note_LCL152_260_3').style.display = "none";</script></ul></section></notes></section>