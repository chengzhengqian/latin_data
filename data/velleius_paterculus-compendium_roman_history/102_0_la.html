<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

dux Cassius melior, quanto vir Brutus: e quibus Brutum amicum habere malles, inimicum magis timeres Cassium; in altero maior vis, in altero virtus: qui si vicissent, quantum rei publicae interfuit Caesarem potius habere quam Antonium principem, tantum retulisset habere Brutum quam Cassium.</p>
<p><span class="br"></span><span class="lineNumber">3</span><span class="br"></span>Cn. Domitius, pater L. Domitii nuper a nobis visi, eminentissimae ac nobilissimae simplicitatis viri, avus huius Cn. Domitii, clarissimi iuvenis, occupatis navibus cum magno sequentium consilia sua comitatu fugae fortunaeque se commisit, semet ipso contentus
<span class="br"></span><span class="lineNumber">4</span><span class="br"></span>duce partium. Statius Murcus, qui classi et custodiae maris praefuerat, cum omni commissa sibi parte exercitus naviumque Sex. Pompeium, Cn. Magni filium, qui ex Hispania revertens Siciliam armis
<span class="br"></span><span class="lineNumber">5</span><span class="br"></span>occupaverat, petiit. Ad quem et e Brutianis castris et ex Italia aliisque terrarum partibus, quos praesenti periculo fortuna subduxerat, proscripti confluebant: quippe nullum habentibus statum quilibet dux erat idoneus, cum fortuna non electionem daret, sed<a class="footnoteLink" href="#note_LCL152_204_1" id="target_note_LCL152_204_1"><sup>1</sup></a> perfugium ostenderet exitialemque tempestatem fugientibus statio pro portu foret.</p>
<p><span class="br"></span><span class="lineNumber">1</span><span class="br"></span>LXXIII. Hic adulescens erat studiis rudis, sermone barbarus, impetu strenuus, manu promptus, cogitatu<a class="footnoteLink" href="#note_LCL152_204_2" id="target_note_LCL152_204_2"><sup>2</sup></a>
celer, fide patri dissimillimus, libertorum suorum libertus servorumque servus, speciosis invidens,




</p></section><notes><section class="footnotes"><ul><li class="note" id="note_LCL152_204_1"><a class="footnoteCrossrefLink" href="#target_note_LCL152_204_1" title="Click to highlight in text"><sup class="lineRef">1</sup>sed <span class="italic">added by Gelenius</span>.</a></li><script type="text/javascript">document.getElementById('note_LCL152_204_1').style.display = "none";</script><li class="note" id="note_LCL152_204_2"><a class="footnoteCrossrefLink" href="#target_note_LCL152_204_2" title="Click to highlight in text"><sup class="lineRef">2</sup>cogitatu <span class="italic">Scheffer</span>; cogitator <span class="italic">AP</span>.</a></li><script type="text/javascript">document.getElementById('note_LCL152_204_2').style.display = "none";</script></ul></section></notes></section>