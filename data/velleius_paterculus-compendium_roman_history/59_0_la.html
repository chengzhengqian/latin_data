<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

in contione dixisset esse quidem praeclarum virum Cn. Pompeium, sed nimium iam liberae<a class="footnoteLink" href="#note_LCL152_118_1" id="target_note_LCL152_118_1"><sup>1</sup></a> rei publicae neque omnia in uno reponenda adiecissetque: “si quid huic acciderit, quem in eius locum substituetis?” subclamavit universa contio, te, Q. Catule. Tum ille victus consensu omnium et tam honorifico civitatis
<span class="br"></span><span class="lineNumber">2</span><span class="br"></span>testimonio e contione discessit. Hic hominis verecundiam,
populi iustitiam mirari libet, huius, quod non ultra contendit, plebis, quod dissuadentem et adversarium voluntatis suae vero testimonio fraudare noluit.</p>
<p><span class="br"></span><span class="lineNumber">3</span><span class="br"></span>Per idem tempus Cotta iudicandi munus, quod C. Gracchus ereptum senatui ad equites, Sulla ab illis ad senatum transtulerant,<a class="footnoteLink" href="#note_LCL152_118_2" id="target_note_LCL152_118_2"><sup>2</sup></a> aequaliter in utrumque
ordinem partitus est; Otho Roscius lege sua equitibus in theatro loca restituit.</p>
<p><span class="br"></span><span class="lineNumber">4</span><span class="br"></span>At Cn. Pompeius multis et praeclaris viris in id bellum adsumptis discriptoque paene in omnis recessus maris praesidio navium, brevi inexsuperabili
manu terrarum orbem liberavit praedonesque saepe multis iam aliis locis<a class="footnoteLink" href="#note_LCL152_118_3" id="target_note_LCL152_118_3"><sup>3</sup></a> victos circa Ciliciam classe adgressus fudit ac fugavit; et quo maturius bellum





</p></section><notes><section class="footnotes"><ul><li class="note" id="note_LCL152_118_1"><a class="footnoteCrossrefLink" href="#target_note_LCL152_118_1" title="Click to highlight in text"><sup class="lineRef">1</sup>liberae <span class="italic">A</span> (<span class="italic">an erasure after</span> ae); liber aeret (aere <span class="italic">P</span>) <span class="italic">BP.</span></a></li><script type="text/javascript">document.getElementById('note_LCL152_118_1').style.display = "none";</script><li class="note" id="note_LCL152_118_2"><a class="footnoteCrossrefLink" href="#target_note_LCL152_118_2" title="Click to highlight in text"><sup class="lineRef">2</sup>transtulerat <span class="italic">A.</span></a></li><script type="text/javascript">document.getElementById('note_LCL152_118_2').style.display = "none";</script><li class="note" id="note_LCL152_118_3"><a class="footnoteCrossrefLink" href="#target_note_LCL152_118_3" title="Click to highlight in text"><sup class="lineRef">3</sup>praedonesque per multa a multis locis <span class="italic">AP</span>; alias ac multis <span class="italic">Burer.</span></a></li><script type="text/javascript">document.getElementById('note_LCL152_118_3').style.display = "none";</script></ul></section></notes></section>