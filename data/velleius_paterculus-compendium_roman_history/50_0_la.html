<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>Tum Sulla compositis transmarinis rebus, cum ad eum primum omnium Romanorum legati Parthorum venissent, et in iis quidam magi ex notis corporis respondissent caelestem eius vitam et memoriam futuram, revectus in Italiam haud plura quam triginta armatorum milia adversum ducenta amplius hostium
<span class="br"></span><span class="lineNumber">4</span><span class="br"></span>exposuit Brundusii. Vix quidquam in Sullae operibus
clarius duxerim, quam quod cum per triennium Cinnanae Marianaeque partes Italiam obsiderent, neque inlaturum se bellum iis dissimulavit nec quod erat in manibus omisit, existimavitque ante frangendum
hostem quam ulciscendum civem, repulsoque externo metu, ubi quod alienum esset vicisset,
<span class="br"></span><span class="lineNumber">5</span><span class="br"></span>superaret<a class="footnoteLink" href="#note_LCL152_100_1" id="target_note_LCL152_100_1"><sup>1</sup></a> quod erat domesticum. Ante adventum L. Sullae Cinna seditione orta ab exercitu interemptus
est, vir dignior, qui arbitrio victorum moreretur quam iracundia militum. De quo vere dici potest, ausum esse<a class="footnoteLink" href="#note_LCL152_100_2" id="target_note_LCL152_100_2"><sup>2</sup></a> eum quae nemo auderet bonus, perfecisse
quae a nullo nisi fortissimo perfici possent, et fuisse eum in consultando temerarium, in exequendo
virum. Carbo nullo suffecto collega solus toto anno consul fuit.</p>
<p><span class="br"></span><span class="lineNumber">1</span><span class="br"></span>XXV. Putares Sullam venisse in Italiam non belli




</p></section><notes><section class="footnotes"><ul><li class="note" id="note_LCL152_100_1"><a class="footnoteCrossrefLink" href="#target_note_LCL152_100_1" title="Click to highlight in text"><sup class="lineRef">1</sup>superaret <span class="italic">AP; Halm regards as a case of careless writing; Ellis understands</span> superaret <span class="italic">as having in it an imperative force.</span></a></li><script type="text/javascript">document.getElementById('note_LCL152_100_1').style.display = "none";</script><li class="note" id="note_LCL152_100_2"><a class="footnoteCrossrefLink" href="#target_note_LCL152_100_2" title="Click to highlight in text"><sup class="lineRef">2</sup>ausum esse <span class="italic">Orelli</span>; ausum <span class="italic">P</span>; aususs <span class="italic">with final</span> s <span class="italic">subsequently deleted A.</span></a></li><script type="text/javascript">document.getElementById('note_LCL152_100_2').style.display = "none";</script></ul></section></notes></section>