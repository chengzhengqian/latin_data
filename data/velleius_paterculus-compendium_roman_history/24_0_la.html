<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
transcursum; vetus disciplina deserta, nova inducta; in somnum a vigiliis, ab armis ad voluptates, a negotiis
<span class="br"></span><span class="lineNumber">2</span><span class="br"></span>in otium conversa civitas. Tum Scipio Nasica in Capitolio porticus, tum, quas praediximus, Metellus, tum in circo Cn. Octavius multo amoenissimam moliti sunt, publicamque magnificentiam secuta privata luxuria est.</p>
<p><span class="br"></span><span class="lineNumber">3</span><span class="br"></span>Triste deinde et contumeliosum bellum in Hispania duce latronum Viriatho secutum est: quod ita varia fortuna gestum est, ut saepius Romanorum gereretur adversa. Sed interempto Viriatho fraude magis quam virtute Servilii Caepionis Numantinum gravius
<span class="br"></span><span class="lineNumber">4</span><span class="br"></span>exarsit. Haec urbs numquam plura quam decem milia<a class="footnoteLink" href="#note_LCL152_48_1" id="target_note_LCL152_48_1"><sup>1</sup></a> propriae iuventutis armavit, sed vel ferocia ingenii vel inscitia nostrorum ducum vel fortunae indulgentia cum alios duces, tum Pompeium magni nominis virum ad turpissima deduxit foedera (hic primus e Pompeis consul fuit), nec minus turpia
<span class="br"></span><span class="lineNumber">5</span><span class="br"></span>ac detestabilia Mancinum Hostilium consulem. Sed Pompeium gratia impunitum habuit, Mancinum verecundia poenam<a class="footnoteLink" href="#note_LCL152_48_2" id="target_note_LCL152_48_2"><sup>2</sup></a> non recusando perduxit huc, ut per fetialis nudus ac post tergum religatis manibus dederetur hostibus. Quem illi recipere se negaverunt,







</p></section><notes><section class="footnotes"><ul><li class="note" id="note_LCL152_48_1"><a class="footnoteCrossrefLink" href="#target_note_LCL152_48_1" title="Click to highlight in text"><sup class="lineRef">1</sup>nunquam xÌ„. plura quam propriae <span class="italic">AP, corrected by Aldus.</span></a></li><script type="text/javascript">document.getElementById('note_LCL152_48_1').style.display = "none";</script><li class="note" id="note_LCL152_48_2"><a class="footnoteCrossrefLink" href="#target_note_LCL152_48_2" title="Click to highlight in text"><sup class="lineRef">2</sup>poenam <span class="italic">Halm</span>; quippe <span class="italic">AP</span>.</a></li><script type="text/javascript">document.getElementById('note_LCL152_48_2').style.display = "none";</script></ul></section></notes></section>