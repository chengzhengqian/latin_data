<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
filios eius creando praetores, cum seni adhuc crearentur.</p>
<p><span class="br"></span><span class="lineNumber">4</span><span class="br"></span>Tam varia atque atrox fortuna Italici belli fuit, ut per biennium continuum<a class="footnoteLink" href="#note_LCL152_82_1" id="target_note_LCL152_82_1"><sup>1</sup></a> duo Romani consules, Rutilius ac deinde Cato Porcius, ab hostibus occiderentur,
exercitus populi Romani multis in locis funderentur, utque ad saga iretur diuque in eo habitu maneretur. Caput imperii sui Corfinium legerant atque appellarant Italicam. Paulatim deinde recipiendo
in civitatem, qui arma aut non ceperant aut deposuerant maturius, vires refectae sunt, Pompeio Sullaque et Mario fluentem procumbentemque rem populi Romani<a class="footnoteLink" href="#note_LCL152_82_2" id="target_note_LCL152_82_2"><sup>2</sup></a> restituentibus.</p>
<p><span class="br"></span><span class="lineNumber">1</span><span class="br"></span>XVII. Finito ex maxima parte, nisi quae Nolani belli manebant reliquiae, Italico bello, quo quidem Romani victis adflictisque ipsi exarmati quam integri<a class="footnoteLink" href="#note_LCL152_82_3" id="target_note_LCL152_82_3"><sup>3</sup></a> universis civitatem dare maluerunt, consulatum inierunt Q. Pompeius et L. Cornelius Sulla, vir qui neque ad finem victoriae satis laudari neque post
<span class="br"></span><span class="lineNumber">2</span><span class="br"></span>victoriam abunde vituperari potest. Hic natus familia nobili, sextus a Cornelio Rufino, qui bello Pyrrhi inter celeberrimos fuerat duces, cum familiae eius claritudo intermissa esset, diu ita se gessit, ut nullam petendi consulatum cogitationem habere







</p></section><notes><section class="footnotes"><ul><li class="note" id="note_LCL152_82_1"><a class="footnoteCrossrefLink" href="#target_note_LCL152_82_1" title="Click to highlight in text"><sup class="lineRef">1</sup>continuum <span class="italic">Gelenius</span>; continuo <span class="italic">AP.</span></a></li><script type="text/javascript">document.getElementById('note_LCL152_82_1').style.display = "none";</script><li class="note" id="note_LCL152_82_2"><a class="footnoteCrossrefLink" href="#target_note_LCL152_82_2" title="Click to highlight in text"><sup class="lineRef">2</sup>rem populi Romani <span class="italic">Laurent</span>.; rem P.R. <span class="italic">BA</span>; remp. <span class="italic">P.</span></a></li><script type="text/javascript">document.getElementById('note_LCL152_82_2').style.display = "none";</script><li class="note" id="note_LCL152_82_3"><a class="footnoteCrossrefLink" href="#target_note_LCL152_82_3" title="Click to highlight in text"><sup class="lineRef">3</sup>integri <span class="italic">Heinsius</span>; integris <span class="italic">AP.</span></a></li><script type="text/javascript">document.getElementById('note_LCL152_82_3').style.display = "none";</script></ul></section></notes></section>