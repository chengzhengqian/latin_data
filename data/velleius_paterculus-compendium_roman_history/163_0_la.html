<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>incenso monte Caelio omnis ordinis hominum iacturae patrimonio succurrit suo! Quanta cum quiete hominum rem perpetui praecipuique timoris, supplementum, sine trepidatione dilectus providet!
<span class="br"></span><span class="lineNumber">3</span><span class="br"></span>Si aut natura patitur aut mediocritas recipit hominum,
audeo cum deis<a class="footnoteLink" href="#note_LCL152_326_1" id="target_note_LCL152_326_1"><sup>1</sup></a> queri: quid hic meruit, primum ut scelerata Drusus Libo iniret consilia? Deinde ut Silium Pisonemque tam infestos haberet, quorum<a class="footnoteLink" href="#note_LCL152_326_2" id="target_note_LCL152_326_2"><sup>2</sup></a> alterius dignitatem constituit, auxit alterius?
Ut ad maiora transcendam, quamquam et haec ille duxit<a class="footnoteLink" href="#note_LCL152_326_3" id="target_note_LCL152_326_3"><sup>3</sup></a> maxima, quid, ut iuvenes amitteret filios? Quid, ut nepotem ex Druso suo? Dolenda
<span class="br"></span><span class="lineNumber">4</span><span class="br"></span>adhuc retulimus: veniendum ad erubescenda est. Quantis hoc triennium, M. Vinici, doloribus laceravit animum eius! Quam diu abstruso, quod miserrimum est, pectus eius flagravit incendio, quod ex nuru, quod ex nepote dolere, indignari, erubescere coactus est! Cuius temporis aegritudinem auxit amissa
<span class="br"></span><span class="lineNumber">5</span><span class="br"></span>mater, eminentissima et per omnia deis quam hominibus similior femina, cuius potentiam nemo sensit nisi aut levatione periculi aut accessione dignitatis.</p>
<p><span class="br"></span><span class="lineNumber">1</span><span class="br"></span>CXXXI. Voto finiendum volumen est.<a class="footnoteLink" href="#note_LCL152_326_4" id="target_note_LCL152_326_4"><sup>4</sup></a> Iuppiter Capitoline, et auctor ac stator Romani nominis Gradive Mars, perpetuorumque custos Vesta ignium
   


</p></section><notes><section class="footnotes"><ul><li class="note" id="note_LCL152_326_1"><a class="footnoteCrossrefLink" href="#target_note_LCL152_326_1" title="Click to highlight in text"><sup class="lineRef">1</sup>audeo cum deis <span class="italic">Heinsius</span>; auro deo cum de his <span class="italic">AP.</span></a></li><script type="text/javascript">document.getElementById('note_LCL152_326_1').style.display = "none";</script><li class="note" id="note_LCL152_326_2"><a class="footnoteCrossrefLink" href="#target_note_LCL152_326_2" title="Click to highlight in text"><sup class="lineRef">2</sup>infestos haberet quorum <span class="italic">supplied by Burman.</span></a></li><script type="text/javascript">document.getElementById('note_LCL152_326_2').style.display = "none";</script><li class="note" id="note_LCL152_326_3"><a class="footnoteCrossrefLink" href="#target_note_LCL152_326_3" title="Click to highlight in text"><sup class="lineRef">3</sup>duxit <span class="italic">Rhenanus</span>; dixit <span class="italic">AP.</span></a></li><script type="text/javascript">document.getElementById('note_LCL152_326_3').style.display = "none";</script><li class="note" id="note_LCL152_326_4"><a class="footnoteCrossrefLink" href="#target_note_LCL152_326_4" title="Click to highlight in text"><sup class="lineRef">4</sup>est <span class="italic">Orelli</span>; sit <span class="italic">AP.</span></a></li><script type="text/javascript">document.getElementById('note_LCL152_326_4').style.display = "none";</script></ul></section></notes></section>