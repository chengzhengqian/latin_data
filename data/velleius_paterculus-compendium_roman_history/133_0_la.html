<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

in locis gestum, quibusdam sustentatum feliciter, eoque nomine decreta ei cum speciossisima inscriptione operum ornamenta triumphalia.</p>
<p><span class="br"></span><span class="lineNumber">3</span><span class="br"></span>Hoc tempus me, functum ante tribunatu, castrorum Ti. Caesaris militem fecit: quippe protinus ab adoptione missus cum eo praefectus equitum in Germaniam, successor officii patris mei, caelestissimorum eius operum per annos continuos novem<a class="footnoteLink" href="#note_LCL152_266_1" id="target_note_LCL152_266_1"><sup>1</sup></a> praefectus aut legatus spectator, tum<a class="footnoteLink" href="#note_LCL152_266_2" id="target_note_LCL152_266_2"><sup>2</sup></a> pro captu mediocritatis meae adiutor fui. Neque illi spectaculo, quo fructus sum, simile condicio mortalis recipere videtur mihi, cum per celeberrimam Italiae partem tractumque omnem Galliae provinciarum veterem imperatorem et ante meritis ac virtutibus<a class="footnoteLink" href="#note_LCL152_266_3" id="target_note_LCL152_266_3"><sup>3</sup></a> quam nomine Caesarem revisentes sibi quisque quam
<span class="br"></span><span class="lineNumber">4</span><span class="br"></span>illi gratularentur plenius. At vero militum conspectu eius elicitae gaudio lacrimae alacritasque et salutationis nova quaedam exultatio et contingendi manum cupiditas non continentium protinus quin adiicerent, “videmus te, imperator? Salvum recepimus?” Ac deinde “ego tecum, imperator, in Armenia, ego in Raetia fui, ego a te in Vindelicis, ego in Pannonia, ego in Germania donatus sum” neque verbis exprimi et fortasse vix mereri fidem potest.</p>
</section><notes><section class="footnotes"><ul><li class="note" id="note_LCL152_266_1"><a class="footnoteCrossrefLink" href="#target_note_LCL152_266_1" title="Click to highlight in text"><sup class="lineRef">1</sup>VIIII. <span class="italic">P</span>; VIII. <span class="italic">A</span>.</a></li><script type="text/javascript">document.getElementById('note_LCL152_266_1').style.display = "none";</script><li class="note" id="note_LCL152_266_2"><a class="footnoteCrossrefLink" href="#target_note_LCL152_266_2" title="Click to highlight in text"><sup class="lineRef">2</sup>spectator tum <span class="italic">Thomas</span>; spectatum <span class="italic">A</span>; spectatus <span class="italic">P</span>; spectator et <span class="italic">Gelenius followed by Halm</span>.</a></li><script type="text/javascript">document.getElementById('note_LCL152_266_2').style.display = "none";</script><li class="note" id="note_LCL152_266_3"><a class="footnoteCrossrefLink" href="#target_note_LCL152_266_3" title="Click to highlight in text"><sup class="lineRef">3</sup>virtutibus <span class="italic">Lipsius</span>; viribus <span class="italic">AP.</span></a></li><script type="text/javascript">document.getElementById('note_LCL152_266_3').style.display = "none";</script></ul></section></notes></section>