<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

ante annos, quam tu, M. Vinici, consulatum inires,
<span class="br"></span><span class="lineNumber">2</span><span class="br"></span><span class="sc">dcccxxiii</span>. Hoc sacrum eodem loco instituisse fertur abhinc annos ferme mille ducentos quinquaginta Atreus, cum Pelopi patri funebres ludos faceret, quo quidem in ludicro omnisque<a class="footnoteLink" href="#note_LCL152_18_1" id="target_note_LCL152_18_1"><sup>1</sup></a> generis certaminum Hercules victor extitit.</p>
<p><span class="br"></span><span class="lineNumber">3</span><span class="br"></span>Tum Athenis perpetui archontes esse desierunt, cum fuisset ultimus Alcmaeon, coeperuntque in denos annos creari. Quae consuetudo in annos septuaginta mansit ac deinde annuis commissa est magistratibus res publica. Ex iis, qui denis annis praefuerunt, primus fuit Charops, ultimus Eryxias, ex annuis primus Creon.</p>
<p><span class="br"></span><span class="lineNumber">4</span><span class="br"></span> Sexta olympiade post duo et viginti annos quam prima constituta fuerat, Romulus, Martis filius, ultus iniurias avi Romam urbem Parilibus in Palatio condidit. A quo tempore ad vos consules anni sunt septingenti octoginta unus<a class="footnoteLink" href="#note_LCL152_18_2" id="target_note_LCL152_18_2"><sup>2</sup></a>; id actum post Troiam
<span class="br"></span><span class="lineNumber">5</span><span class="br"></span>captam annis quadringentis triginta septem. Id gessit Romulus adiutus legionibus Latini<a class="footnoteLink" href="#note_LCL152_18_3" id="target_note_LCL152_18_3"><sup>3</sup></a> avi sui; libenter enim iis, qui ita prodiderunt, accesserim, cum aliter firmare urbem novam tam vicinis Veientibus aliisque Etruscis ac Sabinis cum imbelli et








</p></section><notes><section class="footnotes"><ul><li class="note" id="note_LCL152_18_1"><a class="footnoteCrossrefLink" href="#target_note_LCL152_18_1" title="Click to highlight in text"><sup class="lineRef">1</sup>omnisque <span class="italic">P</span>; omnis <span class="italic">Gelenius</span>; cuiusque <span class="italic">Gurlitt.</span></a></li><script type="text/javascript">document.getElementById('note_LCL152_18_1').style.display = "none";</script><li class="note" id="note_LCL152_18_2"><a class="footnoteCrossrefLink" href="#target_note_LCL152_18_2" title="Click to highlight in text"><sup class="lineRef">2</sup><span class="sc">d</span>͞.͞<span class="sc">c</span>͞<span class="sc">c</span>͞<span class="sc">c</span>͞.͞<span class="sc">l</span>͞<span class="sc">x</span>͞<span class="sc">x</span>͞<span class="sc">x</span>͞.͞<span class="sc">l</span>͞ <span class="italic">P</span>; <span class="italic">corrected by Laurentius.</span></a></li><script type="text/javascript">document.getElementById('note_LCL152_18_2').style.display = "none";</script><li class="note" id="note_LCL152_18_3"><a class="footnoteCrossrefLink" href="#target_note_LCL152_18_3" title="Click to highlight in text"><sup class="lineRef">3</sup>Latini <span class="italic">Orelli</span>; Latinis <span class="italic">Lipsius</span>; his <span class="italic">P</span>.</a></li><script type="text/javascript">document.getElementById('note_LCL152_18_3').style.display = "none";</script></ul></section></notes></section>