<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

eum ne commotum quidem sensimus, tantaque unius viri maiestas fuit, ut nec pro<a class="footnoteLink" href="#note_LCL152_312_1" id="target_note_LCL152_312_1"><sup>1</sup></a> bonis neque contra
<span class="br"></span><span class="lineNumber">2</span><span class="br"></span>malos opus armis foret. Una tamen veluti luctatio civitatis fuit, pugnantis cum Caesare senatus populique
Romani, ut stationi paternae succederet, illius, ut potius aequalem civem quam eminentem liceret agere principem. Tandem magis ratione quam honore victus est, cum quidquid tuendum non suscepisset,
periturum videret, solique huic contigit paene diutius recusare principatum, quam, ut occuparent eum, alii armis pugnaverant.</p>
<p><span class="br"></span><span class="lineNumber">3</span><span class="br"></span>Post redditum caelo patrem et corpus eius humanis honoribus, numen divinis honoratum, primum principalium
eius operum fuit ordinatio comitiorum, quam manu sua scriptam divus Augustus reliquerat.
<span class="br"></span><span class="lineNumber">4</span><span class="br"></span>Quo tempore mihi fratrique meo, candidatis Caesaris, proxime a nobilissimis ac sacerdotalibus<a class="footnoteLink" href="#note_LCL152_312_2" id="target_note_LCL152_312_2"><sup>2</sup></a> viris destinari praetoribus contigit, consecutis quidem,<a class="footnoteLink" href="#note_LCL152_312_3" id="target_note_LCL152_312_3"><sup>3</sup></a> ut neque post nos quemquam divus Augustus neque ante nos Caesar commendaret Tiberius.</p>
<p><span class="br"></span><span class="lineNumber">1</span><span class="br"></span>CXXV. Tulit protinus et voti et consilii sui pretium res publica, neque diu latuit aut quid non impetrando passuri fuissemus aut quid impetrando






</p></section><notes><section class="footnotes"><ul><li class="note" id="note_LCL152_312_1"><a class="footnoteCrossrefLink" href="#target_note_LCL152_312_1" title="Click to highlight in text"><sup class="lineRef">1</sup>pro <span class="italic">added by Ellis; Halm suggests</span> nec bonis votis.</a></li><script type="text/javascript">document.getElementById('note_LCL152_312_1').style.display = "none";</script><li class="note" id="note_LCL152_312_2"><a class="footnoteCrossrefLink" href="#target_note_LCL152_312_2" title="Click to highlight in text"><sup class="lineRef">2</sup>sacerdotalibus <span class="italic">Scheffer </span>; sacerdotibus <span class="italic">AP.</span></a></li><script type="text/javascript">document.getElementById('note_LCL152_312_2').style.display = "none";</script><li class="note" id="note_LCL152_312_3"><a class="footnoteCrossrefLink" href="#target_note_LCL152_312_3" title="Click to highlight in text"><sup class="lineRef">3</sup>consecutis quidem <span class="italic">Ellis</span>; consecutisque <span class="italic">A</span>; consecutis
<span class="italic">P.</span></a></li><script type="text/javascript">document.getElementById('note_LCL152_312_3').style.display = "none";</script></ul></section></notes></section>