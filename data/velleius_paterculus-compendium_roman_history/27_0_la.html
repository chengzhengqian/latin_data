<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

unde coeperunt, sed quamlibet in tenuem recepta tramitem latissime evagandi sibi viam faciunt, et ubi semel recto deerratum est, in praeceps pervenitur, nec quisquam sibi putat turpe, quod alii fuit fructuosum.</p>
<p><span class="br"></span><span class="lineNumber">1</span><span class="br"></span>IV. Interim, dum haec in Italia geruntur, Aristonicus, qui<a class="footnoteLink" href="#note_LCL152_54_1" id="target_note_LCL152_54_1"><sup>1</sup></a> mortuo rege Attalo, a quo Asia populo Romano hereditate relicta erat, sicut relicta postea est a Nicomede Bithynia, mentitus regiae stirpis originem armis eam occupaverat, is victus a M. Perpenna ductusque in triumpho, set a Mâ€™. Aquilio, capite poenas dedit, cum initio belli Crassum Mucianum, virum iuris scientissimum, decedentem ex Asia proconsulem interemisset.</p>
<p><span class="br"></span><span class="lineNumber">2</span><span class="br"></span> At<a class="footnoteLink" href="#note_LCL152_54_2" id="target_note_LCL152_54_2"><sup>2</sup></a> P. Scipio Africanus Aemilianus, qui Carthaginem deleverat, post tot acceptas circa Numantiam clades creatus iterum consul missusque in Hispaniam fortunae virtutique expertae in Africa respondit in Hispania, et intra annum ac tris menses, quam eo venerat, circumdatam operibus Numantiam excisamque
<span class="br"></span><span class="lineNumber">3</span><span class="br"></span>aequavit solo. Nec quisquam ullius gentis hominum ante eum clariore urbium excidio nomen suum perpetuae commendavit memoriae: quippe excisa Carthagine ac Numantia ab alterius nos metu,
<span class="br"></span><span class="lineNumber">4</span><span class="br"></span>alterius vindicavit contumeliis. Hic, eum interrogante tribuno Carbone, quid de Ti. Gracchi caede






</p></section><notes><section class="footnotes"><ul><li class="note" id="note_LCL152_54_1"><a class="footnoteCrossrefLink" href="#target_note_LCL152_54_1" title="Click to highlight in text"><sup class="lineRef">1</sup>qui <span class="italic">is bracketed by Gelenius, but may be the result of careless writing.</span></a></li><script type="text/javascript">document.getElementById('note_LCL152_54_1').style.display = "none";</script><li class="note" id="note_LCL152_54_2"><a class="footnoteCrossrefLink" href="#target_note_LCL152_54_2" title="Click to highlight in text"><sup class="lineRef">2</sup>At <span class="italic">Vossius</span>; et <span class="italic">P</span>.</a></li><script type="text/javascript">document.getElementById('note_LCL152_54_2').style.display = "none";</script></ul></section></notes></section>