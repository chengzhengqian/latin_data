<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>salutemque pactus est: quae res et alios clarissimos viros et Neronem Claudium et M. Silanum Sentiumque Saturninum et Arruntium ac Titium restituit rei publicae. Statium autem Murcum, qui adventu suo classisque celeberrimae vires eius duplicaverat, insimulatum falsis criminationibus, quia talem virum collegam officii Mena et Menecrates fastidierant, Pompeius in Sicilia interfecerat.</p>
<p><span class="br"></span><span class="lineNumber">1</span><span class="br"></span>LXXVIII. Hoc tractu temporum Octaviam, sororem Caesaris, M. Antonius duxit uxorem. Redierat Pompeius in Siciliam, Antonius in transmarinas provincias, quas magnis momentis<a class="footnoteLink" href="#note_LCL152_214_1" id="target_note_LCL152_214_1"><sup>1</sup></a> Labienus, ex Brutianis castris profectus ad Parthos, perducto eorum exercitu in Syriam interfectoque legato Antonii concusserat; qui virtute et ductu Ventidii una cum Parthorum copiis celeberrimoque iuvenum Pacoro, regis filio, extinctus est.</p>
<p><span class="br"></span><span class="lineNumber">2</span><span class="br"></span>Caesar<a class="footnoteLink" href="#note_LCL152_214_2" id="target_note_LCL152_214_2"><sup>2</sup></a> per haec tempora, ne res disciplinae inimicissima, otium, corrumperet militem, crebris in Illyrico Delmatiaque expeditionibus patientia periculorum bellique experientia durabat exercitum.
<span class="br"></span><span class="lineNumber">3</span><span class="br"></span>Eadem tempestate Calvinus Domitius, cum ex consulatu obtineret Hispaniam, gravissimi comparandique antiquis exempli auctor fuit: quippe primi pili




</p></section><notes><section class="footnotes"><ul><li class="note" id="note_LCL152_214_1"><a class="footnoteCrossrefLink" href="#target_note_LCL152_214_1" title="Click to highlight in text"><sup class="lineRef">1</sup>molimentis <span class="italic">Ruhnken</span>; momentis <span class="italic">AP</span>.</a></li><script type="text/javascript">document.getElementById('note_LCL152_214_1').style.display = "none";</script><li class="note" id="note_LCL152_214_2"><a class="footnoteCrossrefLink" href="#target_note_LCL152_214_2" title="Click to highlight in text"><sup class="lineRef">2</sup>interim <span class="italic">before</span> Caesar <span class="italic">deleted by Ellis as a gloss</span>.</a></li><script type="text/javascript">document.getElementById('note_LCL152_214_2').style.display = "none";</script></ul></section></notes></section>