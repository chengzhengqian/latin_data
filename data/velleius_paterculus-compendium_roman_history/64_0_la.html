<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">

Asinium, aemulumque Thucydidis Sallustium, auctoresque carminum Varronem ac Lucretium neque ullo in suscepto carminis sui opere<a class="footnoteLink" href="#note_LCL152_128_1" id="target_note_LCL152_128_1"><sup>1</sup></a> minorem Catullum. <span class="br"></span><span class="lineNumber">3</span><span class="br"></span>Paene stulta est inhaerentium oculis ingeniorum enumeratio, inter quae maxime nostri aevi eminent princeps carminum Vergilius Rabiriusque et consecutus Sallustium Livius Tibullusque et Naso, perfectissimi
in forma operis sui; nam vivorum ut magna admiratio, ita censura difficilis est.</p>
<p><span class="br"></span><span class="lineNumber">1</span><span class="br"></span>XXXVII. Dum haec in urbe Italiaque geruntur, Cn. Pompeius memorabile adversus Mithridaten, qui post Luculli profectionem magnas novi exercitus
<span class="br"></span><span class="lineNumber">2</span><span class="br"></span>viris reparaverat, bellum gessit. At rex fusus fugatusque
et omnibus exutus copiis Armeniam Tigranemque socer generum<a class="footnoteLink" href="#note_LCL152_128_2" id="target_note_LCL152_128_2"><sup>2</sup></a> petiit,<a class="footnoteLink" href="#note_LCL152_128_3" id="target_note_LCL152_128_3"><sup>3</sup></a> regem eius temporis, nisi qua Luculli armis erat infractus, potentissimum.
<span class="br"></span><span class="lineNumber">3</span><span class="br"></span>Simul itaque duos persecutus Pompeius intravit Armeniam. Prior filius Tigranis, sed discors patri,
<span class="br"></span><span class="lineNumber">4</span><span class="br"></span>pervenit ad Pompeium; mox ipse supplex et praesens se regnumque dicioni eius permisit, praefatus neminem alium neque Romanum neque ullius gentis virum futurum fuisse, cuius se societatu commissurus foret, quam Cn. Pompeium; proin omnem sibi vel adversam vel secundam, cuius auctor ille esset, fortunam tolerabilem futuram: non esse turpe ab eo vinci, quem vincere esset nefas, neque inhoneste





</p></section><notes><section class="footnotes"><ul><li class="note" id="note_LCL152_128_1"><a class="footnoteCrossrefLink" href="#target_note_LCL152_128_1" title="Click to highlight in text"><sup class="lineRef">1</sup>in suspecti operis sui carmine <span class="italic">AP; for the many emendations suggested for this vexed passage see Kritz and Ellis.</span></a></li><script type="text/javascript">document.getElementById('note_LCL152_128_1').style.display = "none";</script><li class="note" id="note_LCL152_128_2"><a class="footnoteCrossrefLink" href="#target_note_LCL152_128_2" title="Click to highlight in text"><sup class="lineRef">2</sup>socer generum <span class="italic">Heinsius</span>; socerum <span class="italic">AP.</span></a></li><script type="text/javascript">document.getElementById('note_LCL152_128_2').style.display = "none";</script><li class="note" id="note_LCL152_128_3"><a class="footnoteCrossrefLink" href="#target_note_LCL152_128_3" title="Click to highlight in text"><sup class="lineRef">3</sup>petit <span class="italic">AP</span>; petiit <span class="italic">Gelenius.</span></a></li><script type="text/javascript">document.getElementById('note_LCL152_128_3').style.display = "none";</script></ul></section></notes></section>