<section class="div1 language" lang="la"><header><hgroup><h1>Velleius Paterculus</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>sufficiebant, populus crearet. Quarto trans Alpis circa Aquas Sextias cum Teutonis conflixit, amplius centum quinquaginta milia hostium priore ac postero die ab eo trucidata<a class="footnoteLink" href="#note_LCL152_74_1" id="target_note_LCL152_74_1"><sup>1</sup></a> gensque excisa Teutonum.
<span class="br"></span><span class="lineNumber">5</span><span class="br"></span>Quinto citra Alpis in campis, quibus nomen erat Raudiis, ipse consul et proconsul Q. Lutatius Catulus fortunatissimo decertavere proelio; caesa aut capta amplius centum milia<a class="footnoteLink" href="#note_LCL152_74_2" id="target_note_LCL152_74_2"><sup>2</sup></a> hominum. Hac victoria videtur meruisse Marius, ne eius nati rem publicam
<span class="br"></span><span class="lineNumber">6</span><span class="br"></span>paeniteret, ac mala bonis repensasse. Sextus consulatus
veluti praemium ei meritorum datus. Non tamen huius consulatus fraudetur gloria, quo Servilii Glauciae Saturninique Apulei furorem continuatis honoribus rem publicam lacerantium et gladiis quoque et caede comitia discutientium, consul armis compescuit hominesque exitiabilis in Hostilia curia morte multavit.</p>
<p><span class="br"></span><span class="lineNumber">1</span><span class="br"></span>XIII. Deinde interiectis paucis annis tribunatum iniit M. Livius Drusus, vir nobilissimus, eloquentissimus,
sanctissimus, meliore in omnia ingenio animoque
<span class="br"></span><span class="lineNumber">2</span><span class="br"></span>quam fortuna usus. Qui cum senatui priscum restituere cuperet decus et iudicia ab equitibus ad eum transferre ordinem (quippe eam potestatem nacti equites Gracchanis legibus cum in multos clarissimos atque innocentissimos viros saevissent,









</p></section><notes><section class="footnotes"><ul><li class="note" id="note_LCL152_74_1"><a class="footnoteCrossrefLink" href="#target_note_LCL152_74_1" title="Click to highlight in text"><sup class="lineRef">1</sup>trucidata <span class="italic">Ruhnken</span>; trucidatis <span class="italic">AP.</span></a></li><script type="text/javascript">document.getElementById('note_LCL152_74_1').style.display = "none";</script><li class="note" id="note_LCL152_74_2"><a class="footnoteCrossrefLink" href="#target_note_LCL152_74_2" title="Click to highlight in text"><sup class="lineRef">2</sup>c̄ <span class="italic">AP</span>; cc̅ <span class="italic">Puteanus and Lipsius.</span></a></li><script type="text/javascript">document.getElementById('note_LCL152_74_2').style.display = "none";</script></ul></section></notes></section>