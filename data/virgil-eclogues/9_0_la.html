<section class="div1 language" lang="la"><header><hgroup><h1>Virgil</h1></hgroup></header><section class="div2">
<p class="lineGroup">
<span class="line">diffusos hedera vestit pallente corymbos.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>in medio duo signa, Conon et—quis fuit alter,</span><span class="linebreak"></span>
<span class="line">descripsit radio totum qui gentibus orbem,</span><span class="linebreak"></span>
<span class="line">tempora quae messor, quae curvus arator haberet?</span><span class="linebreak"></span>
<span class="line">necdum illis labra admovi, sed condita servo.</span><span class="linebreak"></span>
</p>
<p>
<span class="sc">damoetas</span>
</p>
<p class="lineGroup">
<span class="line">Et nobis idem Alcimedon duo pocula fecit,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>et molli circum est ansas amplexus acantho,</span><span class="linebreak"></span>
<span class="line">Orpheaque in medio posuit silvasque sequentis;</span><span class="linebreak"></span>
<span class="line">necdum illis labra admovi, sed condita servo:</span><span class="linebreak"></span>
<span class="line">si ad vitulam spectas, nihil est, quod pocula laudes.</span><span class="linebreak"></span>
</p>
<p>
<span class="sc">menalcas</span>
</p>
<p class="lineGroup">
<span class="line">Numquam hodie effugies; veniam, quocumque vocaris.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>audiat haec tantum—vel qui venit ecce Palaemon.</span><span class="linebreak"></span>
<span class="line">efficiam, posthac ne quemquam voce lacessas.</span><span class="linebreak"></span>
</p>
<p>
<span class="sc">damoetas</span>
</p>
<p class="lineGroup">
<span class="line">Quin age, si quid habes; in me mora non erit ulla,</span><span class="linebreak"></span>
<span class="line"><span class="marginNote left"><span class="sc">pr</span></span> nec quemquam fugio: tantum, vicine Palaemon,</span><span class="linebreak"></span>
<span class="line">sensibus haec imis (res est non parva) reponas.</span><span class="linebreak"></span>
</p>
<p>
<span class="sc">palaemon</span>
</p>
<p class="lineGroup">
<span class="line"><span class="br"></span><span class="lineNumber">55</span><span class="br"></span>Dicite, quandoquidem in molli consedimus herba.</span><span class="linebreak"></span>
<span class="line">et nunc omnis ager, nunc omnis parturit arbos,</span><span class="linebreak"></span>
<span class="line">nunc frondent silvae, nunc formosissimus annus.</span><span class="linebreak"></span>
<span class="line">incipe, Damoeta; tu deinde sequere, Menalca:</span><span class="linebreak"></span>
<span class="line">alternis dicetis; amant alterna Camenae.</span><span class="linebreak"></span>
</p>
</section><notes></notes></section>