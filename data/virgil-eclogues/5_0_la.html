<section class="div1 language" lang="la"><header><hgroup><h1>Virgil</h1></hgroup></header><section class="div2">
<p class="lineGroup">
<span class="line">alia serpyllumque herbas contundit olentis.</span><span class="linebreak"></span>
<span class="line">at me cum raucis, tua dum vestigia lustro,</span><span class="linebreak"></span>
<span class="line">sole sub ardenti resonant arbusta cicadis.</span><span class="linebreak"></span>
<span class="line">nonne fuit satius, tristis Amaryllidis iras</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>atque superba pati fastidia? nonne Menalcan,</span><span class="linebreak"></span>
<span class="line">quamvis ille niger, quamvis tu candidus esses?</span><span class="linebreak"></span>
<span class="line">o formose puer, nimium ne crede colori:</span><span class="linebreak"></span>
<span class="line">alba ligustra cadunt, vaccinia nigra leguntur.</span><span class="linebreak"></span>
<span class="line indent2">“Despectus tibi sum nec, qui sim, quaeris, Alexi,</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>quam dives pecoris, nivei quam lactis abundans:</span><span class="linebreak"></span>
<span class="line">mille meae Siculis errant in montibus agnae;</span><span class="linebreak"></span>
<span class="line">lac mihi non aestate novum, non frigore defit.</span><span class="linebreak"></span>
<span class="line">canto, quae solitus, si quando armenta vocabat,</span><span class="linebreak"></span>
<span class="line">Amphion Dircaeus in Actaeo Aracyntho.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>nec sum adeo informis: nuper me in litore vidi,</span><span class="linebreak"></span>
<span class="line">cum placidum ventis staret mare; non ego Daphnin</span><span class="linebreak"></span>
<span class="line">iudice te metuam, si numquam fallit imago.</span><span class="linebreak"></span>
<span class="line indent2">“O tantum libeat mecum tibi sordida rura</span><span class="linebreak"></span>
<span class="line">atque humilis habitare casas et figere cervos,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>haedorumque gregem viridi compellere hibisco!</span><span class="linebreak"></span>
<span class="line">mecum una in silvis imitabere Pana canendo.</span><span class="linebreak"></span>
<span class="line">Pan primum calamos cera coniungere pluris</span><span class="linebreak"></span>
<span class="line">instituit, Pan curat ovis oviumque magistros.</span><span class="linebreak"></span>
<span class="line">nec te paeniteat calamo trivisse labellum:</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>haec eadem ut sciret, quid non faciebat Amyntas?</span><span class="linebreak"></span>
<span class="line">est mihi disparibus septem compacta cicutis</span><span class="linebreak"></span>
<span class="line">fistula, Damoetas dono mihi quam dedit olim</span><span class="linebreak"></span>
<span class="line">et dixit moriens ‘te nunc habet ista secundum.’</span><span class="linebreak"></span>
<span class="line">dixit Damoetas, invidit stultus Amyntas.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>praeterea duo, nec tuta mihi valle reperti,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_32_12"><sup class="lineRef">12</sup>me cum <span class="italic">Bentley</span>: mecum <span class="italic">most edd.</span>
</li><li class="note text" id="note_LCL063_32_22"><sup class="lineRef">22</sup>lac <span class="italic">R</span>: lact <span class="italic">P, Sabbadini</span> (<span class="italic">also at</span> 3.6)</li></ul></section></notes></section>