<section class="div1 language" lang="la"><header><hgroup><h1>Virgil</h1></hgroup></header><section class="div2">
<p>
<span class="sc">lycidas</span>
</p>
<p class="lineGroup">
<span class="line">Certe equidem audieram, qua se subducere colles</span><span class="linebreak"></span>
<span class="line">incipiunt mollique iugum demittere clivo,</span><span class="linebreak"></span>
<span class="line">usque ad aquam et veteres, iam fracta cacumina, fagos</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>omnia carminibus vestrum servasse Menalcan.</span><span class="linebreak"></span>
</p>
<p>
<span class="sc">moeris</span>
</p>
<p class="lineGroup">
<span class="line">Audieras, et fama fuit; sed carmina tantum</span><span class="linebreak"></span>
<span class="line">nostra valent, Lycida, tela inter Martia, quantum</span><span class="linebreak"></span>
<span class="line">Chaonias dicunt aquila veniente columbas.</span><span class="linebreak"></span>
<span class="line">quod nisi me quacumque novas incidere lites</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>ante sinistra cava monuisset ab ilice cornix,</span><span class="linebreak"></span>
<span class="line">nec tuus hic Moeris, nec viveret ipse Menalcas.</span><span class="linebreak"></span>
</p>
<p>
<span class="sc">lycidas</span>
</p>
<p class="lineGroup">
<span class="line">Heu, cadit in quemquam tantum scelus? heu, tua nobis</span><span class="linebreak"></span>
<span class="line">paene simul tecum solacia rapta, Menalca?</span><span class="linebreak"></span>
<span class="line">quis caneret Nymphas? quis humum florentibus herbis</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>spargeret aut viridi fontis induceret umbra?</span><span class="linebreak"></span>
<span class="line">vel quae sublegi tacitus tibi carmina nuper,</span><span class="linebreak"></span>
<span class="line">cum te ad delicias ferres, Amaryllida, nostras?</span><span class="linebreak"></span>
<span class="line">“Tityre, dum redeo (brevis est via) pasce capellas,</span><span class="linebreak"></span>
<span class="line">et potum pastas age, Tityre, et inter agendum</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>occursare capro (cornu ferit ille) caveto.”</span><span class="linebreak"></span>
</p>
<p>
<span class="sc">moeris</span>
</p>
<p class="lineGroup">
<span class="line">Immo haec, quae Varo necdum perfecta canebat:</span><span class="linebreak"></span>
<span class="line">“Vare, tuum nomen, superet modo Mantua nobis,</span><span class="linebreak"></span>
<span class="line">Mantua vae miserae nimium vicina Cremonae,</span><span class="linebreak"></span>
<span class="line">cantantes sublime ferent ad sidera cycni.”</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_84_9"><sup class="lineRef">9</sup>veteres . . . fagos <span class="italic">M</span>: -is . . . -i <span class="italic">Pa</span>
</li></ul></section></notes></section>