<section class="div1 language" lang="la"><header><hgroup><h1>Virgil</h1></hgroup></header><section class="div2">
<p class="lineGroup">
<span class="line">seu quicumque furor (quid tum, si fuscus Amyntas?</span><span class="linebreak"></span>
<span class="line">et nigrae violae sunt et vaccinia nigra),</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>mecum inter salices lenta sub vite iaceret;</span><span class="linebreak"></span>
<span class="line">serta mihi Phyllis legeret, cantaret Amyntas.</span><span class="linebreak"></span>
<span class="line">hic gelidi fontes, hic mollia prata, Lycori,</span><span class="linebreak"></span>
<span class="line">hic nemus; hic ipso tecum consumerer aevo.</span><span class="linebreak"></span>
<span class="line">nunc insanus amor duri me Martis in armis</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>tela inter media atque adversos detinet hostis:</span><span class="linebreak"></span>
<span class="line">tu procul a patria (nec sit mihi credere tantum)</span><span class="linebreak"></span>
<span class="line">Alpinas, a! dura, nives et frigora Rheni</span><span class="linebreak"></span>
<span class="line">me sine sola vides. a, te ne frigora laedant!</span><span class="linebreak"></span>
<span class="line">a, tibi ne teneras glacies secet aspera plantas!</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span> “Ibo et Chalcidico quae sunt mihi condita versu</span><span class="linebreak"></span>
<span class="line">carmina pastoris Siculi modulabor avena.</span><span class="linebreak"></span>
<span class="line">certum est in silvis, inter spelaea ferarum,</span><span class="linebreak"></span>
<span class="line">malle pati tenerisque meos incidere amores</span><span class="linebreak"></span>
<span class="line">arboribus: crescent illae, crescetis, amores.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>interea mixtis lustrabo Maenala Nymphis,</span><span class="linebreak"></span>
<span class="line">aut acris venabor apros. non me ulla vetabunt</span><span class="linebreak"></span>
<span class="line">frigora Parthenios canibus circumdare saltus.</span><span class="linebreak"></span>
<span class="line">iam mihi per rupes videor lucosque sonantis</span><span class="linebreak"></span>
<span class="line">ire; libet Partho torquere Cydonia cornu</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>spicula—tamquam haec sit nostri medicina furoris,</span><span class="linebreak"></span>
<span class="line">aut deus ille malis hominum mitescere discat.</span><span class="linebreak"></span>
<span class="line">iam neque Hamadryades rursus neque carmina nobis</span><span class="linebreak"></span>
<span class="line">ipsa placent; ipsae rursus concedite silvae.</span><span class="linebreak"></span>
<span class="line">non illum nostri possunt mutare labores,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>nec si frigoribus mediis Hebrumque bibamus</span><span class="linebreak"></span>
<span class="line">Sithoniasque nives hiemis subeamus aquosae,</span><span class="linebreak"></span>
<span class="line">nec si, cum moriens alta liber aret in ulmo,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_92_40"><sup class="lineRef">40</sup>iaceret <span class="italic">R</span>: -es <span class="italic">MP</span>
</li></ul></section></notes></section>