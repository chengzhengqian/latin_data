<section class="div1 language" lang="la"><header><hgroup><h1>Virgil</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">5</span><span class="br"></span>Damonis Musam dicemus et Alphesiboei.</span><span class="linebreak"></span>
<span class="line indent2">Tu mihi, seu magni superas iam saxa Timavi</span><span class="linebreak"></span>
<span class="line">sive oram Illyrici legis aequoris,—en erit umquam</span><span class="linebreak"></span>
<span class="line">ille dies, mihi cum liceat tua dicere facta?</span><span class="linebreak"></span>
<span class="line">en erit ut liceat totum mihi ferre per orbem</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>sola Sophocleo tua carmina digna coturno?</span><span class="linebreak"></span>
<span class="line">a te principium, tibi desinam: accipe iussis</span><span class="linebreak"></span>
<span class="line">carmina coepta tuis, atque hanc sine tempora circum</span><span class="linebreak"></span>
<span class="line">inter victricis hederam tibi serpere lauros.</span><span class="linebreak"></span>
<span class="line indent2">Frigida vix caelo noctis decesserat umbra,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>cum ros in tenera pecori gratissimus herba,</span><span class="linebreak"></span>
<span class="line">incumbens tereti Damon sic coepit olivae.</span><span class="linebreak"></span>
</p>
<p>
<span class="sc">damon</span>
</p>
<p class="lineGroup">
<span class="line">“Nascere, praeque diem veniens age, Lucifer, almum,</span><span class="linebreak"></span>
<span class="line">coniugis indigno Nysae deceptus amore</span><span class="linebreak"></span>
<span class="line"><span class="marginNote left"><span class="sc">mpv</span></span> dum queror et divos, quamquam nil testibus illis</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>profeci, extrema moriens tamen adloquor hora.</span><span class="linebreak"></span>
<span class="line indent2">incipe Maenalios mecum, mea tibia, versus.</span><span class="linebreak"></span>
<span class="line">Maenalus argutumque nemus pinosque loquentis</span><span class="linebreak"></span>
<span class="line">semper habet, semper pastorum ille audit amores</span><span class="linebreak"></span>
<span class="line">Panaque, qui primus calamos non passus inertis.</span><span class="linebreak"></span>
<span class="line indent2"><span class="br"></span><span class="lineNumber">25</span><span class="br"></span> incipe Maenalios mecum, mea tibia, versus.</span><span class="linebreak"></span>
<span class="line">Mopso Nysa datur: quid non speremus amantes?</span><span class="linebreak"></span>
<span class="line">iungentur iam grypes equis, aevoque sequenti</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_74_20"><sup class="lineRef">20</sup>adloquor <span class="italic">PaV</span>: -ar <span class="italic">M</span>
</li></ul></section></notes></section>