<section class="div1 language" lang="la"><header><hgroup><h1>Virgil</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">10</span><span class="br"></span>et si quid cessare potes, requiesce sub umbra.</span><span class="linebreak"></span>
<span class="line">huc ipsi potum venient per prata iuvenci,</span><span class="linebreak"></span>
<span class="line"><span class="marginNote left"><span class="sc">mpv</span></span> hic viridis tenera praetexit harundine ripas</span><span class="linebreak"></span>
<span class="line">Mincius, eque sacra resonant examina quercu.‚Äù</span><span class="linebreak"></span>
<span class="line indent2">Quid facerem? neque ego Alcippen nec Phyllida habebam,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>depulsos a lacte domi quae clauderet agnos;</span><span class="linebreak"></span>
<span class="line">et certamen erat, Corydon cum Thyrside, magnum.</span><span class="linebreak"></span>
<span class="line">posthabui tamen illorum mea seria ludo.</span><span class="linebreak"></span>
<span class="line">alternis igitur contendere versibus ambo</span><span class="linebreak"></span>
<span class="line">coepere, alternos Musae meminisse volebant.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>hos Corydon, illos referebat in ordine Thyrsis.</span><span class="linebreak"></span>
</p>
<p>
<span class="sc">corydon</span>
</p>
<p class="lineGroup">
<span class="line">Nymphae, noster amor, Libethrides, aut mihi carmen,</span><span class="linebreak"></span>
<span class="line">quale meo Codro, concedite (proxima Phoebi</span><span class="linebreak"></span>
<span class="line">versibus ille facit); aut, si non possumus omnes,</span><span class="linebreak"></span>
<span class="line">hic arguta sacra pendebit fistula pinu.</span><span class="linebreak"></span>
</p>
<p>
<span class="sc">thyrsis</span>
</p>
<p class="lineGroup">
<span class="line"><span class="br"></span><span class="lineNumber">25</span><span class="br"></span>Pastores, hedera crescentem ornate poetam,</span><span class="linebreak"></span>
<span class="line">Arcades, invidia rumpantur ut ilia Codro;</span><span class="linebreak"></span>
<span class="line">aut, si ultra placitum laudarit, baccare frontem</span><span class="linebreak"></span>
<span class="line">cingite, ne vati noceat mala lingua futuro.</span><span class="linebreak"></span>
</p>
<p>
<span class="sc">corydon</span>
</p>
<p class="lineGroup">
<span class="line">Saetosi caput hoc apri tibi, Delia, parvus</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>et ramosa Micon vivacis cornua cervi.</span><span class="linebreak"></span>
<span class="line">si proprium hoc fuerit, levi de marmore tota</span><span class="linebreak"></span>
<span class="line">puniceo stabis suras evincta coturno.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_68_25"><sup class="lineRef">25</sup>crescentem <span class="italic">Pa</span>: nascentem <span class="italic">MV</span>
</li></ul></section></notes></section>