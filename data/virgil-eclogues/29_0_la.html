<section class="div1 language" lang="la"><header><hgroup><h1>Virgil</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">75</span><span class="br"></span>effigiem duco; numero deus impare gaudet.</span><span class="linebreak"></span>
<span class="line"><span class="br"></span><span class="lineNumber">77</span><span class="br"></span>necte tribus nodis ternos, Amarylli, colores;</span><span class="linebreak"></span>
<span class="line">necte, Amarylli, modo et ‘Veneris’ dic ‘vincula necto.’</span><span class="linebreak"></span>
<span class="line indent2">ducite ab urbe domum, mea carmina, ducite Daphnin.</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>limus ut hic durescit et haec ut cera liquescit</span><span class="linebreak"></span>
<span class="line">uno eodemque igni, sic nostro Daphnis amore.</span><span class="linebreak"></span>
<span class="line">sparge molam et fragilis incende bitumine laurus.</span><span class="linebreak"></span>
<span class="line">Daphnis me malus urit, ego hanc in Daphnide laurum.</span><span class="linebreak"></span>
<span class="line indent2">ducite ab urbe domum, mea carmina, ducite Daphnin.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>talis amor Daphnin, qualis cum fessa iuvencum</span><span class="linebreak"></span>
<span class="line">per nemora atque altos quaerendo bucula lucos</span><span class="linebreak"></span>
<span class="line">propter aquae rivum viridi procumbit in ulva</span><span class="linebreak"></span>
<span class="line">perdita, nec serae meminit decedere nocti,</span><span class="linebreak"></span>
<span class="line">talis amor teneat, nec sit mihi cura mederi.</span><span class="linebreak"></span>
<span class="line indent2"><span class="br"></span><span class="lineNumber">90</span><span class="br"></span> ducite ab urbe domum, mea carmina, ducite Daphnin.</span><span class="linebreak"></span>
<span class="line">has olim exuvias mihi perfidus ille reliquit,</span><span class="linebreak"></span>
<span class="line">pignora cara sui: quae nunc ego limine in ipso,</span><span class="linebreak"></span>
<span class="line">Terra, tibi mando; debent haec pignora Daphnin.</span><span class="linebreak"></span>
<span class="line indent2">ducite ab urbe domum, mea carmina, ducite Daphnin.</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>has herbas atque haec Ponto mihi lecta venena</span><span class="linebreak"></span>
<span class="line">ipse dedit Moeris (nascuntur plurima Ponto),</span><span class="linebreak"></span>
<span class="line">his ego saepe lupum fieri et se condere silvis</span><span class="linebreak"></span>
</p>
</section><notes></notes></section>