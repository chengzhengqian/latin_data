<section class="div1 language" lang="la"><header><hgroup><h1>Virgil</h1></hgroup></header><section class="div2">
<p class="lineGroup">
<span class="line">hic illum vidi iuvenem, Meliboee, quotannis</span><span class="linebreak"></span>
<span class="line">bis senos cui nostra dies altaria fumant.</span><span class="linebreak"></span>
<span class="line">hic mihi responsum primus dedit ille petenti:</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>“pascite, ut ante, boves, pueri; submittite tauros.”</span><span class="linebreak"></span>
</p>
<p>
<span class="sc">meliboeus</span>
</p>
<p class="lineGroup">
<span class="line">Fortunate senex, ergo tua rura manebunt,</span><span class="linebreak"></span>
<span class="line">et tibi magna satis, quamvis lapis omnia nudus</span><span class="linebreak"></span>
<span class="line">limosoque palus obducat pascua iunco.</span><span class="linebreak"></span>
<span class="line">non insueta gravis temptabunt pabula fetas,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>nec mala vicini pecoris contagia laedent.</span><span class="linebreak"></span>
<span class="line">fortunate senex, hic inter flumina nota</span><span class="linebreak"></span>
<span class="line">et fontis sacros frigus captabis opacum.</span><span class="linebreak"></span>
<span class="line">hinc tibi, quae semper, vicino ab limite saepes</span><span class="linebreak"></span>
<span class="line">Hyblaeis apibus florem depasta salicti</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>saepe levi somnum suadebit inire susurro;</span><span class="linebreak"></span>
<span class="line">hinc alta sub rupe canet frondator ad auras:</span><span class="linebreak"></span>
<span class="line">nec tamen interea raucae, tua cura, palumbes,</span><span class="linebreak"></span>
<span class="line">nec gemere aëria cessabit turtur ab ulmo.</span><span class="linebreak"></span>
</p>
<p>
<span class="sc">tityrus</span>
</p>
<p class="lineGroup">
<span class="line">Ante leves ergo pascentur in aethere cervi,</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>et freta destituent nudos in litore pisces,</span><span class="linebreak"></span>
<span class="line">ante pererratis amborum finibus exsul</span><span class="linebreak"></span>
<span class="line">aut Ararim Parthus bibet aut Germania Tigrim,</span><span class="linebreak"></span>
<span class="line">quam nostro illius labatur pectore vultus.</span><span class="linebreak"></span>
</p>
<p>
<span class="sc">meliboeus</span>
</p>
<p class="lineGroup">
<span class="line">At nos hinc alii sitientis ibimus Afros,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>pars Scythiam et rapidum cretae veniemus Oaxen</span><span class="linebreak"></span>
<span class="line">et penitus toto divisos orbe Britannos.</span><span class="linebreak"></span>
<span class="line">en umquam patrios longo post tempore finis,</span><span class="linebreak"></span>
<span class="line">pauperis et tuguri congestum caespite culmen</span><span class="linebreak"></span>
</p>
</section><notes></notes></section>