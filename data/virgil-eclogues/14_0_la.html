<section class="div1 language" lang="la"><header><hgroup><h1>Virgil</h1></hgroup></header><section class="div2">
<p class="lineGroup">
<span class="line">permixtos heroas et ipse videbitur illis,</span><span class="linebreak"></span>
<span class="line">pacatumque reget patriis virtutibus orbem.</span><span class="linebreak"></span>
<span class="line indent2">At tibi prima, puer, nullo munuscula cultu</span><span class="linebreak"></span>
<span class="line">errantis hederas passim cum baccare tellus</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>mixtaque ridenti colocasia fundet acantho,</span><span class="linebreak"></span>
<span class="line"><span class="br"></span><span class="lineNumber">23</span><span class="br"></span>ipsa tibi blandos fundet cunabula flores.</span><span class="linebreak"></span>
<span class="line"><span class="br"></span><span class="lineNumber">21</span><span class="br"></span>ipsae lacte domum referent distenta capellae</span><span class="linebreak"></span>
<span class="line">ubera, nec magnos metuent armenta leones.</span><span class="linebreak"></span>
<span class="line"><span class="br"></span><span class="lineNumber">24</span><span class="br"></span>occidet et serpens, et fallax herba veneni</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>occidet; Assyrium vulgo nascetur amomum.</span><span class="linebreak"></span>
<span class="line indent2">At simul heroum laudes et facta parentis</span><span class="linebreak"></span>
<span class="line">iam legere et quae sit poteris cognoscere virtus,</span><span class="linebreak"></span>
<span class="line">molli paulatim flavescet campus arista</span><span class="linebreak"></span>
<span class="line">incultisque rubens pendebit sentibus uva</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>et durae quercus sudabunt roscida mella.</span><span class="linebreak"></span>
<span class="line indent2">Pauca tamen suberunt priscae vestigia fraudis,</span><span class="linebreak"></span>
<span class="line">quae temptare Thetim ratibus, quae cingere muris</span><span class="linebreak"></span>
<span class="line">oppida, quae iubeant telluri infindere sulcos.</span><span class="linebreak"></span>
<span class="line">alter erit tum Tiphys et altera quae vehat Argo</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>delectos heroas; erunt etiam altera bella</span><span class="linebreak"></span>
<span class="line">atque iterum ad Troiam magnus mittetur Achilles.</span><span class="linebreak"></span>
<span class="line indent2">Hinc, ubi iam firmata virum te fecerit aetas,</span><span class="linebreak"></span>
<span class="line">cedet et ipse mari vector, nec nautica pinus</span><span class="linebreak"></span>
<span class="line">mutabit merces; omnis feret omnia tellus.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>non rastros patietur humus, non vinea falcem;</span><span class="linebreak"></span>
<span class="line">robustus quoque iam tauris iuga solvet arator.</span><span class="linebreak"></span>
<span class="line">nec varios discet mentiri lana colores,</span><span class="linebreak"></span>
<span class="line">ipse sed in pratis aries iam suave rubenti</span><span class="linebreak"></span>
<span class="line">murice, iam croceo mutabit vellera luto;</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_50_26"><sup class="lineRef">26</sup>at γ: ac <span class="italic">R</span> | parentis γ, <span class="italic">Servius</span>: -um <span class="italic">R</span>
</li><li class="note text" id="note_LCL063_50_28"><sup class="lineRef">28</sup>flavescet γ: -it <span class="italic">R</span>
</li><li class="note text" id="note_LCL063_50_33"><sup class="lineRef">33</sup>telluri . . . sulcos γ: -em . . . -o <span class="italic">R</span>
</li></ul></section></notes></section>