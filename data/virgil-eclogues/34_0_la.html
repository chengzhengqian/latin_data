<section class="div1 language" lang="la"><header><hgroup><h1>Virgil</h1></hgroup></header><section class="div2">
<p class="lineGroup">
<span class="line">non canimus surdis, respondent omnia silvae.</span><span class="linebreak"></span>
<span class="line indent2">Quae nemora aut qui vos saltus habuere, puellae</span><span class="linebreak"></span>
<span class="line"><span class="marginNote left"><span class="sc">mpr</span></span> Naïdes, indigno cum Gallus amore peribat?</span><span class="linebreak"></span>
<span class="line"><span class="br"></span><span class="lineNumber">11</span><span class="br"></span>nam neque Parnasi vobis iuga, nam neque Pindi</span><span class="linebreak"></span>
<span class="line">ulla moram fecere, neque Aonie Aganippe.</span><span class="linebreak"></span>
<span class="line">illum etiam lauri, etiam flevere myricae,</span><span class="linebreak"></span>
<span class="line">pinifer illum etiam sola sub rupe iacentem</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Maenalus, et gelidi fleverunt saxa Lycaei.</span><span class="linebreak"></span>
<span class="line">stant et oves circum (nostri nec paenitet illas,</span><span class="linebreak"></span>
<span class="line">nec te paeniteat pecoris, divine poeta:</span><span class="linebreak"></span>
<span class="line">et formosus ovis ad flumina pavit Adonis).</span><span class="linebreak"></span>
<span class="line">venit et upilio, tardi venere subulci,</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>uvidus hiberna venit de glande Menalcas.</span><span class="linebreak"></span>
<span class="line">omnes “unde amor iste” rogant “tibi?” venit Apollo:</span><span class="linebreak"></span>
<span class="line">“Galle, quid insanis?” inquit. “tua cura Lycoris</span><span class="linebreak"></span>
<span class="line">perque nives alium perque horrida castra secuta est.”</span><span class="linebreak"></span>
<span class="line">venit et agresti capitis Silvanus honore,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>florentis ferulas et grandia lilia quassans.</span><span class="linebreak"></span>
<span class="line">Pan deus Arcadiae venit, quem vidimus ipsi</span><span class="linebreak"></span>
<span class="line">sanguineis ebuli bacis minioque rubentem:</span><span class="linebreak"></span>
<span class="line">“ecquis erit modus?” inquit. “Amor non talia curat:</span><span class="linebreak"></span>
<span class="line">nec lacrimis crudelis Amor nec gramina rivis</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>nec cytiso saturantur apes nec fronde capellae.”</span><span class="linebreak"></span>
<span class="line indent2">Tristis at ille “tamen cantabitis, Arcades” inquit,</span><span class="linebreak"></span>
<span class="line">“montibus haec vestris; soli cantare periti</span><span class="linebreak"></span>
<span class="line">Arcades. o mihi tum quam molliter ossa quiescant,</span><span class="linebreak"></span>
<span class="line">vestra meos olim fetsi fistula dicat amores!</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>atque utinam ex vobis unus vestrique fuissem</span><span class="linebreak"></span>
<span class="line">aut custos gregis aut maturae vinitor uvae!</span><span class="linebreak"></span>
<span class="line">certe sive mihi Phyllis sive esset Amyntas</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_90_23"><sup class="lineRef">23</sup>castra <span class="italic">MR</span>: saxa <span class="italic">P</span> (<span class="italic">from</span> 15<span class="italic">?</span>)</li></ul></section></notes></section>