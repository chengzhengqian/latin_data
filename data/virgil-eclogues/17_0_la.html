<section class="div1 language" lang="la"><header><hgroup><h1>Virgil</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">25</span><span class="br"></span>frigida, Daphni, boves ad flumina; nulla neque amnem</span><span class="linebreak"></span>
<span class="line">libavit quadrupes nec graminis attigit herbam.</span><span class="linebreak"></span>
<span class="line">Daphni, tuum Poenos etiam ingemuisse leones</span><span class="linebreak"></span>
<span class="line">interitum montesque feri silvaeque loquuntur.</span><span class="linebreak"></span>
<span class="line indent2">“Daphnis et Armenias curru subiungere tigris</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>instituit, Daphnis thiasos inducere Bacchi</span><span class="linebreak"></span>
<span class="line">et foliis lentas intexere mollibus hastas.</span><span class="linebreak"></span>
<span class="line">vitis ut arboribus decori est, ut vitibus uvae,</span><span class="linebreak"></span>
<span class="line">ut gregibus tauri, segetes ut pinguibus arvis,</span><span class="linebreak"></span>
<span class="line">tu decus omne tuis. postquam te Fata tulerunt,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>ipsa Pales agros atque ipse reliquit Apollo.</span><span class="linebreak"></span>
<span class="line">grandia saepe quibus mandavimus hordea sulcis,</span><span class="linebreak"></span>
<span class="line">infelix lolium et steriles nascuntur avenae;</span><span class="linebreak"></span>
<span class="line">pro molli viola, pro purpureo narcisso</span><span class="linebreak"></span>
<span class="line">carduus et spinis surgit paliurus acutis.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>spargite humum foliis, inducite fontibus umbras,</span><span class="linebreak"></span>
<span class="line">pastores (mandat fieri sibi talia Daphnis),</span><span class="linebreak"></span>
<span class="line">et tumulum facite et tumulo superaddite carmen:</span><span class="linebreak"></span>
<span class="line">‘Daphnis ego in silvis, hinc usque ad sidera notus,</span><span class="linebreak"></span>
<span class="line">formosi pecoris custos, formosior ipse.’”</span><span class="linebreak"></span>
</p>
<p>
<span class="sc">menalcas</span>
</p>
<p class="lineGroup">
<span class="line"><span class="br"></span><span class="lineNumber">45</span><span class="br"></span>Tale tuum carmen nobis, divine poeta,</span><span class="linebreak"></span>
<span class="line">quale sopor fessis in gramine, quale per aestum</span><span class="linebreak"></span>
<span class="line">dulcis aquae saliente sitim restinguere rivo.</span><span class="linebreak"></span>
<span class="line">nec calamis solum aequiperas, sed voce magistrum.</span><span class="linebreak"></span>
<span class="line">fortunate puer, tu nunc eris alter ab illo.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>nos tamen haec quocumque modo tibi nostra vicissim</span><span class="linebreak"></span>
<span class="line">dicemus, Daphninque tuum tollemus ad astra;</span><span class="linebreak"></span>
<span class="line">Daphnin ad astra feremus: amavit nos quoque Daphnis.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_56_27"><sup class="lineRef">27</sup>ingemuisse <span class="italic">P</span>: gemuisse <span class="italic">R</span>
</li><li class="note text" id="note_LCL063_56_37"><sup class="lineRef">37</sup>nascuntur <span class="italic">PR</span>: dominantur <span class="italic">late mss</span> (<span class="italic">G</span>.1.154)</li><li class="note text" id="note_LCL063_56_46"><sup class="lineRef">46</sup>fessis <span class="italic">P</span>: lassis <span class="italic">R</span>
</li><li class="note text" id="note_LCL063_56_49"><sup class="lineRef">49</sup>ab illo <span class="italic">P</span>: Apollo <span class="italic">R</span> (3.104)</li></ul></section></notes></section>