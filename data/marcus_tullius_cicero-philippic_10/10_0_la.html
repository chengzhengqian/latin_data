<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quam aetatis cum istis ipsis veteranis ad D. Brutum liberandum
est profectus. Ergo illi certissimi idemque acerrimi
Caesaris actorum patroni pro D. Bruti salute bellum
gerunt, quos veterani sequuntur; de libertate enim populi
Romani, non de suis commodis armis decernendum vident.
<span class="br"></span><span class="lineNumber">17</span><span class="br"></span>Quid est igitur cur eis qui D. Brutum omnibus opibus
conservatum velint M. Bruti sit suspectus exercitus?</p>
<p>An vero, si quid esset quod a M. Bruto timendum videretur,
Pansa id non videret, aut, si videret, non laboraret?
Quis aut sapientior ad coniecturam rerum futurarum aut
ad propulsandum metum diligentior? Atqui huius animum
erga M. Brutum studiumque vidistis: praecepit oratione
sua quid decernere nos de M. Bruto, quid sentire oporteret,
tantumque afuit ut periculosum rei publicae M. Bruti
putaret exercitum ut in eo firmissimum rei publicae praesidium
et gravissimum poneret. Scilicet hoc Pansa aut non
videt—hebeti enim ingenio est—aut neglegit! Quae enim
Caesar egit, ea rata esse non curat: de quibus confirmandis
et sanciendis legem comitiis centuriatis ex auctoritate nostra
laturus est.</p>
</section>
<section class="div2">
<p>[9] Desinant igitur aut ei qui non timent simulare se timere
et prospicere rei publicae, aut ei qui omnia verentur
nimium esse timidi, ne illorum simulatio, horum obsit
<span class="br"></span><span class="lineNumber">18</span><span class="br"></span>ignavia. Quae, malum, est ista ratio semper optimis causis
veteranorum nomen opponere? Quorum etiam si amplecterer
virtutem, ut facio, tamen, si essent adrogantes, non


</p></section><notes></notes></section>