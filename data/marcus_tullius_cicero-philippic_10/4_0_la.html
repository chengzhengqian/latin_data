<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Rursus igitur vis nudatum illum atque solum a re publica
relegatum videre.</p>
<p><span class="br"></span><span class="lineNumber">7</span><span class="br"></span>Vos autem, patres conscripti, si M. Brutum deserueritis
et prodideritis, quem tandem civem umquam ornabitis,
cui favebitis? Nisi forte eos qui diadema imposuerint
conservandos, eos qui regni nomen<a class="footnoteLink" href="#note_LCL507_104_1" id="target_note_LCL507_104_1"><sup>1</sup></a> sustulerint deserendos
putatis. Ac de hac quidem divina atque immortali
laude Bruti silebo quae gratissima memoria omnium civium
inclusa nondum publica auctoritate testata est: tantamne
patientiam, di boni, tantam moderationem, tantam
in iniuria tranquillitatem et modestiam! Qui cum praetor
urbanus esset, urbe caruit, ius non dixit, cum omne ius rei
publicae recuperavisset, cumque concursu cotidiano bonorum
omnium qui admirabilis ad eum fieri solebat praesidioque
Italiae cunctae saeptus posset esse, absens iudicio
bonorum defensus esse maluit quam praesens manu;
qui ne Apollinaris quidem ludos pro sua populique Romani
dignitate apparatos praesens fecit, ne quam viam patefaceret
<span class="br"></span><span class="lineNumber">8</span><span class="br"></span>sceleratissimorum hominum audaciae.</p>
</section>
<section class="div2">
<p>[4] Quamquam qui umquam aut ludi aut dies laetiores fuerunt
quam cum in singulis versibus populus Romanus maximo
clamore et plausu Bruti memoriam prosequebatur? Corpus
aberat liberatoris, libertatis memoria aderat; in qua




</p></section><notes><section class="footnotes"><ul><li class="note" id="note_LCL507_104_1"><a class="footnoteCrossrefLink" href="#target_note_LCL507_104_1" title="Click to highlight in text"><sup class="lineRef">1</sup><span class="italic">V</span>: regnum omnino <span class="italic">SB</span>: regis nomen <span class="italic">D</span></a></li><script type="text/javascript">document.getElementById('note_LCL507_104_1').style.display = "none";</script></ul></section></notes></section>