<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

se Bruto ad comparandum exercitum fidissimum et
constantissimum praebuit. Nam de M. Apuleio separatim
censeo referendum, cui testis est per litteras M. Brutus,
eum principem fuisse ad conatum exercitus comparandi.</p>
<p><span class="br"></span><span class="lineNumber">25</span><span class="br"></span>Quae cum ita sint, quod C. Pansa consul verba fecit de
litteris quae a Q. Caepione Bruto pro consule adlatae et in
hoc ordine recitatae sunt, de ea re ita censeo: â€œCum Q.
Caepionis Bruti pro consule opera, consilio, industria, virtute
difficillimo rei publicae tempore provincia Macedonia
et Illyricum et cuncta Graecia et legiones, exercitus,<a class="footnoteLink" href="#note_LCL507_124_12" id="target_note_LCL507_124_12"><sup>12</sup></a>
equitatus, in consulum, senatus populique Romani potestate
sint, id Q. Caepionem Brutum pro consule bene et e
re publica pro sua maiorumque suorum dignitate consuetudineque
rei publicae bene gerendae fecisse; eam rem senatui
<span class="br"></span><span class="lineNumber">26</span><span class="br"></span>populoque Romano gratam esse et fore; utique Q.
Caepio Brutus pro consule provinciam Macedoniam, Illyricum
cunctamque Graeciam tueatur, defendat, custodiat
incolumemque conservet, eique exercitui quem ipse constituit,
comparavit praesit, pecuniamque ad rem militarem,
si qua opus sit, quae publica sit et exigi possit, exigat,
utatur, pecuniasque a quibus videatur ad rem militarem
mutuas sumat, frumentumque imperet, operamque det ut
cum suis copiis quam proxime Italiam sit; cumque ex litteris
Q. Caepionis Bruti pro consule intellectum sit, Q. Hortensi
pro consule opera et virtute vehementer rem publicam

</p></section><notes><section class="footnotes"><ul><li class="note" id="note_LCL507_124_12"><a class="footnoteCrossrefLink" href="#target_note_LCL507_124_12" title="Click to highlight in text"><sup class="lineRef">12</sup><span class="italic">codd</span>.: auxilia <span class="italic">SB</span></a></li><script type="text/javascript">document.getElementById('note_LCL507_124_12').style.display = "none";</script></ul></section></notes></section>