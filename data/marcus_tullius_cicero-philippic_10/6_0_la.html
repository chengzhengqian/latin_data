<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

copiis non instructa solum sed etiam ornata tendit
dexteram Italiae suumque ei praesidium pollicetur. Quod
qui ab illo abducit exercitum, et respectum pulcherrimum
<span class="br"></span><span class="lineNumber">10</span><span class="br"></span>et praesidium firmissimum adimit rei publicae. Equidem
cupio haec quam primum Antonium audire, ut intellegat
non D. Brutum, quem vallo circumsedeat, sed se ipsum
obsideri.</p>
</section>
<section class="div2">
<p>[5] Tria tenet oppida to&lt;to&gt; in orbe terrarum; habet
inimicissimam Galliam; eos etiam quibus confidebat
alienissimos, Transpadanos; Italia omnis infesta est; exterae
nationes a prima ora Graeciae usque ad Aegyptum
optimorum et fortissimorum civium imperiis et praesidiis
tenentur. Erat ei spes una in C. Antonio, qui duorum fratrum
aetatibus medius interiectus viti&lt;i&gt;s cum utroque
certabat. Is tamquam extruderetur a senatu in Macedoniam
et non contra prohiberetur proficisci, ita cucurrit.
<span class="br"></span><span class="lineNumber">11</span><span class="br"></span>Quae tempestas, di immortales, quae flamma, quae vastitas,
quae pestis Graeciae, nisi incredibilis ac divina virtus
furentis hominis conatum atque audaciam compressisset!
Quae celeritas illa Bruti, quae cura, quae virtus! Etsi ne C.
quidem Antoni celeritas contemnenda est, quam nisi in via
caducae hereditates retardassent, volasse eum, non iter fecisse
diceres. Alios ad negotium publicum ire cum cupimus,





</p></section><notes></notes></section>