<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

libertatis Italia arderet, defuerit civium studiis potius
quam eos in armorum discrimen adduceret. Itaque illi ipsi
si qui sunt qui tarditatem Bruti reprehendant tamen idem
moderationem patientiamque mirantur.</p>
<p><span class="br"></span><span class="lineNumber">15</span><span class="br"></span>Sed iam video quae loquantur; neque enim id occulte
faciunt: timere se dicunt quo modo ferant veterani exercitum
Brutum habere. Quasi vero quicquam intersit inter A.
Hirti, C. Pansae, D. Bruti, C. Caesaris et hunc exercitum
M. Bruti! Nam si quattuor exercitus ei de quibus dixi propterea
laudantur quod pro populi Romani libertate arma ceperunt,
quid est cur hic M. Bruti exercitus non in eadem
causa reponatur? At enim veteranis suspectum nomen est
M. Bruti. Magisne quam Decimi? Equidem non arbitror.
Etsi est enim Brutorum commune factum et laudis societas
aequa, Decimo tamen iratiores erant ei qui id factum
dolebant quo minus ab eo rem illam dicebant fieri debuisse.
Quid ergo agunt nunc tot exercitus nisi ut obsidione
Brutus liberetur? Qui autem hos exercitus ducunt?
Ei, credo, qui C. Caesaris [res] acta[s]<a class="footnoteLink" href="#note_LCL507_114_6" id="target_note_LCL507_114_6"><sup>6</sup></a> everti, qui causam
<span class="br"></span><span class="lineNumber">16</span><span class="br"></span>veteranorum prodi volunt.</p>
</section>
<section class="div2">
<p>[8] Si ipse viveret C. Caesar,
acrius, credo, acta sua defenderet quam vir fortissimus
defendit Hirtius, aut amicior causae quisquam inveniri
potest quam filius! At horum alter nondum ex longinquitate
gravissimi morbi recreatus quicquid habuit virium, id
in eorum libertatem defendendam contulit quorum votis
iudicavit se a morte revocatum; alter virtutis robore firmior




</p></section><notes><section class="footnotes"><ul><li class="note" id="note_LCL507_114_6"><a class="footnoteCrossrefLink" href="#target_note_LCL507_114_6" title="Click to highlight in text"><sup class="lineRef">6</sup><span class="italic">corr. Pluygers</span></a></li><script type="text/javascript">document.getElementById('note_LCL507_114_6').style.display = "none";</script></ul></section></notes></section>