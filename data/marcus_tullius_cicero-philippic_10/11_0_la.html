<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

possem ferre fastidium. At nos conantis servitutis vincla
rumpere impediet si quis veteranos nolle dixerit? Non
sunt enim, credo, innumerabiles qui pro communi libertate
arma capiant! Nemo est praeter veteranos milites vir
qui ad servitutem propulsandam ingenuo dolore excitetur!
Potest igitur<a class="footnoteLink" href="#note_LCL507_118_7" id="target_note_LCL507_118_7"><sup>7</sup></a> stare res publica freta veteranis sine magno
subsidio iuventutis! Quos quidem vos libertatis adiutores
complecti debetis: servitutis auctores sequi non debetis.
<span class="br"></span><span class="lineNumber">19</span><span class="br"></span>Postremo—erumpat enim aliquando vera et me digna
vox—si veteranorum nutu mentes huius ordinis gubernantur
omniaque ad eorum voluntatem nostra dicta facta referuntur,
optanda mors est, quae civibus Romanis semper
fuit servitute potior. Omnis est misera servitus; sed fuerit
quaedam necessaria: ecquodnam principium ponetis<a class="footnoteLink" href="#note_LCL507_118_8" id="target_note_LCL507_118_8"><sup>8</sup></a> libertatis
capessendae? An, cum illum necessarium et fatalem
paene casum non tulerimus, hunc feremus voluntarium?</p>
<p>Tota Italia desiderio libertatis exarsit; servire diutius
non potest civitas; serius populo Romano hunc vestitum
<span class="br"></span><span class="lineNumber">20</span><span class="br"></span>atque arma dedimus quam ab eo flagitati sumus.</p>
</section>
<section class="div2">
<p>[10] Magna
quidem nos spe et prope explorata libertatis causam
suscepimus; sed ut concedam incertos exitus esse belli
Martemque communem, tamen pro libertate vitae periculo
decertandum est. Non enim in spiritu vita est, sed ea






</p></section><notes><section class="footnotes"><ul><li class="note" id="note_LCL507_118_7"><a class="footnoteCrossrefLink" href="#target_note_LCL507_118_7" title="Click to highlight in text"><sup class="lineRef">7</sup><span class="italic">codd.: del. SB</span></a></li><script type="text/javascript">document.getElementById('note_LCL507_118_7').style.display = "none";</script><li class="note" id="note_LCL507_118_8"><a class="footnoteCrossrefLink" href="#target_note_LCL507_118_8" title="Click to highlight in text"><sup class="lineRef">8</sup><span class="italic">SB</span>: et quenam <span class="italic">V</span> (et quodnam <span class="italic">D</span>) . . .
putatis (putastis <span class="italic">b</span>) <span class="italic">codd</span>.: †et quenam principium putatis† <span class="italic">Fedeli</span></a></li><script type="text/javascript">document.getElementById('note_LCL507_118_8').style.display = "none";</script></ul></section></notes></section>