<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

nulla est omnino servienti. Omnes nationes servitutem
ferre possunt, nostra civitas non potest, nec ullam aliam ob
causam nisi quod illae laborem doloremque fugiunt, quibus
ut careant omnia perpeti possunt, nos ita a maioribus
instituti atque imbuti sumus ut omnia consilia atque facta
ad dignitatem et ad virtutem referremus. Ita praeclara est
recuperatio libertatis ut ne mors quidem sit in repetenda
libertate fugienda. Quod si immortalitas consequeretur
praesentis periculi fugam, tamen eo magis [ea]<a class="footnoteLink" href="#note_LCL507_120_9" id="target_note_LCL507_120_9"><sup>9</sup></a> fugienda
videretur quo diuturnior servitus esset. Cum vero dies et
noctes omnia nos undique fata circumstent, non est viri
minimeque Romani dubitare eum spiritum quem naturae
debeat patriae reddere.</p>
<p><span class="br"></span><span class="lineNumber">21</span><span class="br"></span>Concurritur undique ad commune incendium restinguendum;
veterani qui&lt;dem&gt;<a class="footnoteLink" href="#note_LCL507_120_10" id="target_note_LCL507_120_10"><sup>10</sup></a> primi Caesaris auctoritatem
secuti conatum Antoni reppulerunt; post eiusdem
furorem Martia legio fregit, quarta adflixit. Sic a suis legionibus
condemnatus irrupit in Galliam, quam sibi armis
animisque infestam inimicamque cognovit. Hunc A. Hirti,
C. Caesaris exercitus insecuti sunt; post Pansae dilectus
urbem totamque Italiam erexit; unus omnium est hostis.
Quamquam habet secum Lucium fratrem, carissimum populo
Romano civem, cuius desiderium ferre diutius civitas
<span class="br"></span><span class="lineNumber">22</span><span class="br"></span>non potest. Quid illa taetrius belua, quid immanius? Qui
ob eam causam natus videtur ne omnium mortalium turpissimus
esset M. Antonius. Est una Trebellius, qui iam




</p></section><notes><section class="footnotes"><ul><li class="note" id="note_LCL507_120_9"><a class="footnoteCrossrefLink" href="#target_note_LCL507_120_9" title="Click to highlight in text"><sup class="lineRef">9</sup><span class="italic">del. SB</span></a></li><script type="text/javascript">document.getElementById('note_LCL507_120_9').style.display = "none";</script><li class="note" id="note_LCL507_120_10"><a class="footnoteCrossrefLink" href="#target_note_LCL507_120_10" title="Click to highlight in text"><sup class="lineRef">10</sup><span class="italic">FaÃ«rnus</span>: qui <span class="italic">V</span>: que <span class="italic">D</span>: <span class="italic">del. Cobet, praeeunte Orelli</span></a></li><script type="text/javascript">document.getElementById('note_LCL507_120_10').style.display = "none";</script></ul></section></notes></section>