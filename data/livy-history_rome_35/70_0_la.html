<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 faenore in stipendium quaerentem, nunc ad portas Chalcidis stantem et mox, inde exclusum, nihil aliud quam Aulide atque Euripo spectatis in Aetoliam redeuntem. male crediderunt et Antiochus Aetolis et Aetoli regiae vanitati; <span class="br"></span><span class="lineNumber">12</span><span class="br"></span>quo minus vos decipi debetis, sed expertae potius spectataeque Romanorum fidei credere. <span class="br"></span><span class="lineNumber">13</span><span class="br"></span>nam quod optimum esse dicunt, non interponi vos bello, nihil immo tam alienum rebus vestris est; quippe sine gratia sine dignitate praemium victoris eritis.‚Äù</p>
<p>50. Nec absurde adversus utrosque respondisse visus est, et facile erat orationem apud faventes aequis auribus accipi. <span class="br"></span><span class="lineNumber">2</span><span class="br"></span>nulla enim nec disceptatio nec dubitatio fuit quin omnes eosdem genti Achaeorum hostes et amicos quos populus Romanus censuisset iudicarent, bellumque et Antiocho et Aetolis nuntiari iuberent. <span class="br"></span><span class="lineNumber">3</span><span class="br"></span>auxilia etiam quo censuit Quinctius, quingentorum militum Chalcidem quingentorum Piraeum extemplo miserunt. <span class="br"></span><span class="lineNumber">4</span><span class="br"></span>erat enim haud procul seditione Athenis res, trahentibus ad Antiochum quibusdam spe largitionum venalem pretio multitudinem, donec ab iis qui Romanae partis erant Quinctius est accitus, et accusante Leonte quodam Apollodorus auctor defectionis damnatus atque in exsilium est eiectus.</p>
<p><span class="br"></span><span class="lineNumber">5</span><span class="br"></span>Et ab Achaeis quidem cum tristi responso legatio ad regem rediit; Boeoti nihil certi responderunt: cum Antiochus
</p></section><notes></notes></section>