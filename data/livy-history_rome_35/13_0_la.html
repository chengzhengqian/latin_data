<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
maior gloria Scipionis et quo maior eo propior invidiam, Quincti recentior ut qui eo anno triumphasset. <span class="br"></span><span class="lineNumber">6</span><span class="br"></span>accedebat quod alter decimum iam prope annum adsiduus in oculis hominum fuerat, quae res minus verendos magnos homines ipsa satietate facit: consul iterum post devictum Hannibalem censorque fuerat; <span class="br"></span><span class="lineNumber">7</span><span class="br"></span>in Quinctio nova et recentia omnia ad gratiam erant; nihil nec petierat a populo post triumphum nec adeptus erat. <span class="br"></span><span class="lineNumber">8</span><span class="br"></span>pro fratre germano non patrueli se petere aiebat, pro legato et participe administrandi belli: se terra fratrem mari rem gessisse. <span class="br"></span><span class="lineNumber">9</span><span class="br"></span>his obtinuit ut praeferretur candidato quem Africanus frater ducebat, quem Cornelia gens Cornelio consule comitia habente, quem tantum praeiudicium senatus, virum e civitate optimum iudicatum qui matrem Idaeam Pessinunte venientem in urbem acciperet.</p>
<p><span class="br"></span><span class="lineNumber">10</span><span class="br"></span>L. Quinctius et Cn. Domitius Ahenobarbus consules facti: adeo ne in plebeio quidem consule, cum pro C. Laelio niteretur, Africanus valuit. <span class="br"></span><span class="lineNumber">11</span><span class="br"></span>postero die praetores creati L. Scribonius Libo, M. Fulvius Centumalus, A. Atilius Serranus, M. Baebius Tamphilus, L. Valerius Tappo, Q. Salonius Sarra. aedilitas insignis eo anno fuit M. Aemili 



</p></section><notes></notes></section>