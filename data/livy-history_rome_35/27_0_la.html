<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
ita ut inter se compararent sortirenturue uter comitiis eius anni praeesset: <span class="br"></span><span class="lineNumber">3</span><span class="br"></span>ad utrum ea non pertineret cura, ut paratus esset si quo eum extra Italiam opus esset ducere legiones. <span class="br"></span><span class="lineNumber">4</span><span class="br"></span>huic consuli permissum ut duas legiones scriberet novas, et socium nominis Latini viginti milia et equites octingentos. <span class="br"></span><span class="lineNumber">5</span><span class="br"></span>alteri consuli duae legiones decretae quas L. Cornelius consul superioris anni habuisset, et socium ac Latini nominis ex eodem exercitu quindecim milia et equites quingenti. <span class="br"></span><span class="lineNumber">6</span><span class="br"></span>Q. Minucio cum exercitu quem in Liguribus habebat prorogatum imperium; additum in supplementum ut quattuor milia peditum Romanorum scriberentur, centum quinquaginta equites, et sociis eodem quinque milia peditum imperarentur, ducenti quinquaginta equites.</p>
<p><span class="br"></span><span class="lineNumber">7</span><span class="br"></span>Cn. Domitio extra Italiam quo senatus censuisset provincia evenit, L. Quinctio Gallia et comitia habenda. <span class="br"></span><span class="lineNumber">8</span><span class="br"></span>praetores deinde provincias sortiti, M. Fulvius Centumalus urbanam, L. Scribonius Libo peregrinam, L. Valerius Tappo Siciliam, Q. Salonius Sarra Sardiniam, M. Baebius Tamphilus Hispaniam citeriorem, A. <span class="br"></span><span class="lineNumber">9</span><span class="br"></span>Atilius Serranus ulteriorem.</p>
<p>Sed his duobus primum senatus consulto, deinde plebei etiam scito permutatae provinciae sunt: <span class="br"></span><span class="lineNumber">10</span><span class="br"></span>Atilio classis et Macedonia, Baebio Bruttii decreti. <span class="br"></span><span class="lineNumber">11</span><span class="br"></span>Flaminio Fulvioque in Hispaniis prorogatum imperium. Atilio in Bruttios duae 


</p></section><notes></notes></section>