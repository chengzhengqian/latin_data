<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Romam veniret, potius quam Q. Minucium a bello integro avocaret interregnum iniri passurum. <span class="br"></span><span class="lineNumber">7</span><span class="br"></span>missi legati renuntiarunt L. Cornelium ad magistratus subrogandos Romam venturum.</p>
<p><span class="br"></span><span class="lineNumber">8</span><span class="br"></span>De litteris L. Corneli, quas scripserat secundum proelium cum Boiis factum, disceptatio in senatu fuit, quia privatim plerisque senatoribus legatus M. Claudius <span class="br"></span><span class="lineNumber">9</span><span class="br"></span>scripserat fortunae populi Romani et militum virtuti gratiam habendam quod res bene gesta esset: consulis opera et militum aliquantum amissum et hostium exercitum, cuius delendi oblata fortuna fuerit, elapsum. <span class="br"></span><span class="lineNumber">10</span><span class="br"></span>milites eo plures perisse quod tardius ex subsidiis qui laborantibus opem ferrent successissent; hostes e manibus emissos quod equitibus legionariis et tardius datum signum esset et persequi fugientes non licuisset.</p>
<p>7. De ea re nihil temere decerni placuit; ad frequentiores consultatio dilata est. <span class="br"></span><span class="lineNumber">2</span><span class="br"></span>instabat enim cura alia, quod civitas faenore laborabat, et quod, cum multis faenebribus legibus constricta avaritia esset, via fraudis inita erat ut in socios, qui non tenerentur iis legibus, nomina transcriberent; ita libero faenore obruebantur debitores.<span class="br"></span><span class="lineNumber">3</span><span class="br"></span> cuius coercendi cum ratio quaereretur, diem finiri placuit Feralia quae proxime fuissent, ut qui post eam diem socii 



</p></section><notes></notes></section>