<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 Carystiosque ut et suarum fortunarum, in eadem insula geniti, misererentur, et Romanam societatem respicerent: <span class="br"></span><span class="lineNumber">5</span><span class="br"></span>ne sinerent Aetolorum Chalcidem fieri; Euboeam habituros, si Chalcidem habuissent; graves fuisse Macedonas dominos, multo minus tolerabiles futuros Aetolos. <span class="br"></span><span class="lineNumber">6</span><span class="br"></span>Romanorum maxime respectus civitates movit, et virtutem nuper in bello et in victoria iustitiam benignitatemque expertas. itaque quod roboris in iuventute erat utraque civitas armavit misitque.</p>
<p><span class="br"></span><span class="lineNumber">7</span><span class="br"></span>Iis tuenda moenia Chalcidis oppidani cum tradidissent, ipsi omnibus copiis transgressi Euripum ad Salganea posuerunt castra. <span class="br"></span><span class="lineNumber">8</span><span class="br"></span>inde caduceator primum deinde legati ad Aetolos missi, percunctatum quo suo dicto factove socii atque amici ad se oppugnandos venirent. <span class="br"></span><span class="lineNumber">9</span><span class="br"></span>respondit Thoas, dux Aetolorum, non ad oppugnandos sed ad liberandos ab Romanis venire sese: <span class="br"></span><span class="lineNumber">10</span><span class="br"></span>splendidiore nunc eos catena sed multo graviore vinctos esse quam cum praesidium Macedonum in arce habuissent. se vero negare Chalcidenses aut servire ulli aut praesidio cuiusquam egere. <span class="br"></span><span class="lineNumber">11</span><span class="br"></span>ita digressi ex conloquio legati ad suos; Thoas et Aetoli, ut qui spem omnem in eo ut improviso opprimerent habuissent,<span class="br"></span><span class="lineNumber">12</span><span class="br"></span> ad iustum bellum oppugnationemque urbis mari ac terra munitae haudquaquam pares, domum rediere. <span class="br"></span><span class="lineNumber">13</span><span class="br"></span>Euthymidas postquam castra popularium ad Salganea esse profectosque Aetolos audivit, et ipse a Thebis Athenas rediit; <span class="br"></span><span class="lineNumber">14</span><span class="br"></span>et 
</p></section><notes></notes></section>