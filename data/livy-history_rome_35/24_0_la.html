<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>17. Vocari deinde civitatium legationes iussit, praeparatas iam ante et instructas ab Eumene, qui quantumcumque virium Antiocho decessisset, suo id accessurum regno ducebat. <span class="br"></span><span class="lineNumber">2</span><span class="br"></span>admissi plures, dum suas quisque nunc querellas nunc postulationes inserit et aequa iniquis miscent, ex disceptatione altercationem fecerunt. itaque nec remissa ulla re nec impetrata, aeque ac venerant omnium incerti legati Romam redierunt.</p>
<p><span class="br"></span><span class="lineNumber">3</span><span class="br"></span>Rex dimissis iis consilium de bello Romano habuit. ibi alius alio ferocius, quia quo quisque asperius adversus Romanos locutus esset, <span class="br"></span><span class="lineNumber">4</span><span class="br"></span>eo spes gratiae maior erat, superbiam<a class="footnoteLink" href="#note_LCL301_48_17" id="target_note_LCL301_48_17"><sup>17</sup></a> postulatorum increpare, tamquam Nabidi victo sic Antiocho, maximo Asiae regum, imponentium leges: <span class="br"></span><span class="lineNumber">5</span><span class="br"></span>quamquam Nabidi tamen dominationem in patria sua<a class="footnoteLink" href="#note_LCL301_48_18" id="target_note_LCL301_48_18"><sup>18</sup></a> remissam, <span class="br"></span><span class="lineNumber">6</span><span class="br"></span>Antiocho si Zmyrna et Lampsacus imperata faciant indignum videri; <span class="br"></span><span class="lineNumber">7</span><span class="br"></span>alii parvas et vix dictu dignas belli causas tanto regi eas civitates esse, sed initium semper a paruis iniusta imperandi fieri, nisi crederent Persas, cum aquam terramque ab Lacedaemoniis petierint, gleba terrae et haustu aquae eguisse. <span class="br"></span><span class="lineNumber">8</span><span class="br"></span>per similem temptationem a Romanis de duabus civitatibus agi, et<a class="footnoteLink" href="#note_LCL301_48_19" id="target_note_LCL301_48_19"><sup>19</sup></a> alias civitates, simul duas iugum exuisse vidissent, ad liberatorem populum defecturas. <span class="br"></span><span class="lineNumber">9</span><span class="br"></span>si non libertas servitute potior sit, tamen omni praesenti statu spem cuique novandi res suas blandiorem esse.</p>
</section><notes><section class="footnotes"><ul><li class="note" id="note_LCL301_48_17"><a class="footnoteCrossrefLink" href="#target_note_LCL301_48_17" title="Click to highlight in text"><sup class="lineRef">17</sup>superbiam <span class="italic">Crév.</span>: alius superbiam <span class="italic">B</span>χ: erat. alius <span class="italic">distinxit Walsh</span></a></li><script type="text/javascript">document.getElementById('note_LCL301_48_17').style.display = "none";</script><li class="note" id="note_LCL301_48_18"><a class="footnoteCrossrefLink" href="#target_note_LCL301_48_18" title="Click to highlight in text"><sup class="lineRef">18</sup>sua<span class="italic"> scripsi (app. Briscoe, comm. 2.297)</span>: sua et patriam Lacedaemonem <span class="italic">B</span>χ: sua et patria Lacedaemone<span class="italic"> Madvig</span></a></li><script type="text/javascript">document.getElementById('note_LCL301_48_18').style.display = "none";</script><li class="note" id="note_LCL301_48_19"><a class="footnoteCrossrefLink" href="#target_note_LCL301_48_19" title="Click to highlight in text"><sup class="lineRef">19</sup>et <span class="italic">B</span>χ: sed <span class="italic">Crév.</span></a></li><script type="text/javascript">document.getElementById('note_LCL301_48_19').style.display = "none";</script></ul></section></notes></section>