<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">7</span><span class="br"></span>Simul indignitas rei, simul contemptus animos Lacedaemoniis ad coeundum fecit. alii dicere exturbandos Aetolos et libertatem, cum restitui videretur interceptam, repetendam; alii, ut caput agendae rei esset, regii generis aliquem in speciem adsumendum. <span class="br"></span><span class="lineNumber">8</span><span class="br"></span>Laconicus eius stirpis erat puer admodum, eductus cum liberis tyranni. eum in equum imponunt et armis arreptis Aetolos vagos per urbem caedunt. <span class="br"></span><span class="lineNumber">9</span><span class="br"></span>tum regiam invadunt; ibi Alexamenum cum paucis resistentem obtruncant. Aetoli circa Chalcioecon—Mineruae aereum est templum—congregati caeduntur; <span class="br"></span><span class="lineNumber">10</span><span class="br"></span>pauci armis abiectis pars Tegeam pars Megalen polin perfugiunt; ibi comprensi a magistratibus sub corona venierunt.</p>
<p>37. Philopoemen, audita caede tyranni, profectus Lacedaemonem cum omnia turbata metu invenisset, <span class="br"></span><span class="lineNumber">2</span><span class="br"></span>evocatis principibus et oratione habita qualis habenda Alexameno fuerat, societati Achaeorum Lacedaemonios adiunxit, <span class="br"></span><span class="lineNumber">3</span><span class="br"></span>eo etiam facilius quod ad idem forte tempus A. Atilius cum quattuor et viginti quinqueremibus ad Gytheum accessit.</p>
<p><span class="br"></span><span class="lineNumber">4</span><span class="br"></span>Iisdem diebus circa Chalcidem Thoas per Euthymidam principem, pulsum opibus eorum qui Romanae societatis



</p></section><notes></notes></section>