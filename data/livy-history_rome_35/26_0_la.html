<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>19. Hannibal non adhibitus est in consilium, propter conloquia cum Villio suspectus regi et in nullo postea honore habitus. <span class="br"></span><span class="lineNumber">2</span><span class="br"></span>primo eam contumeliam tacitus tulit; deinde melius esse ratus et percunctari causam repentinae alienationis et purgare se, tempore apto quaesita simpliciter iracundiae causa auditaque, <span class="br"></span><span class="lineNumber">3</span><span class="br"></span>“pater Hamilcar” inquit, “Antioche, paruum admodum me, cum sacrificaret, altaribus admotum iureiurando adegit nunquam amicum fore populi Romani. <span class="br"></span><span class="lineNumber">4</span><span class="br"></span>sub hoc sacramento sex et triginta annos militavi, hoc me in pace patria mea expulit, hoc patria extorrem in tuam regiam adduxit: hoc duce, si tu spem meam destitueris, ubicumque vires ubi arma esse sciam veniam, toto orbe terrarum quaerens aliquos Romanis hostes. <span class="br"></span><span class="lineNumber">5</span><span class="br"></span>itaque si quibus tuorum meis criminibus apud te crescere libet, aliam materiam crescendi ex me quaerant. <span class="br"></span><span class="lineNumber">6</span><span class="br"></span>odi odioque sum Romanis. id me verum dicere pater Hamilcar et di testes sunt. proinde cum de bello Romano cogitabis, inter primos amicos Hannibalem habeto: si qua res te ad pacem compellet, in id consilium alium cum quo deliberes quaerito.” <span class="br"></span><span class="lineNumber">7</span><span class="br"></span>non movit modo talis oratio regem sed etiam reconciliavit Hannibali. ex consilio ita discessum est ut bellum gereretur.</p>
<p>20. Romae destinabant quidem sermonibus hostem Antiochum, sed nihildum ad id bellum praeter animos parabant. <span class="br"></span><span class="lineNumber">2</span><span class="br"></span>consulibus ambobus Italia provincia decreta est, 




</p></section><notes></notes></section>