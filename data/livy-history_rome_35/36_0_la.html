<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>27. Nabis cum prospera re elatus,<a class="footnoteLink" href="#note_LCL301_72_26" id="target_note_LCL301_72_26"><sup>26</sup></a> tum spem etiam haud dubiam nactus nihil iam a mari periculi fore,<span class="br"></span><span class="lineNumber">2</span><span class="br"></span> et terrestes aditus claudere opportune positis praesidiis voluit. tertia parte copiarum ab obsidione Gythei abducta ad Pleias posuit castra;<a class="footnoteLink" href="#note_LCL301_72_27" id="target_note_LCL301_72_27"><sup>27</sup></a> <span class="br"></span><span class="lineNumber">3</span><span class="br"></span>imminet is locus et Leucis et Acriis, qua videbantur hostes exercitum admoturi. cum ibi stativa essent et pauci tabernacula haberent, multitudo alia casas ex harundine textas fronde, quae umbram modo praeberent,<a class="footnoteLink" href="#note_LCL301_72_28" id="target_note_LCL301_72_28"><sup>28</sup></a> texissent, priusquam in conspectum hostis veniret, <span class="br"></span><span class="lineNumber">4</span><span class="br"></span>Philopoemen necopinantem eum improviso genere belli adgredi statuit. <span class="br"></span><span class="lineNumber">5</span><span class="br"></span>navigia parva in stationem occultam agri Argivi contraxit; in ea expeditos milites, caetratos plerosque, cum fundis et iaculis et alio levi genere armaturae imposuit. <span class="br"></span><span class="lineNumber">6</span><span class="br"></span>inde litora legens cum ad propinquum castris hostium promunturium venisset, egressus callibus notis nocte Pleias pervenit, et sopitis vigilibus ut in nullo propinquo metu, ignem casis ab omni parte castrorum iniecit. <span class="br"></span><span class="lineNumber">7</span><span class="br"></span>multi prius incendio absumpti sunt quam hostium adventum sentirent, et qui senserant nullam opem ferre potuerunt. <span class="br"></span><span class="lineNumber">8</span><span class="br"></span>ferro flammaque omnia absumpta; perpauci ex tam ancipiti peste ad Gytheum in maiora castra perfugerunt. <span class="br"></span><span class="lineNumber">9</span><span class="br"></span>ita perculsis hostibus Philopoemen protinus ad depopulandam





</p></section><notes><section class="footnotes"><ul><li class="note" id="note_LCL301_72_26"><a class="footnoteCrossrefLink" href="#target_note_LCL301_72_26" title="Click to highlight in text"><sup class="lineRef">26</sup>cum prospera re elatus <span class="italic">Ald</span>.: quum prospere latus <span class="italic">Mg</span>: cum prospera elatus re <span class="italic">Fr. 2</span>: <span class="italic">om.</span> Bχ</a></li><script type="text/javascript">document.getElementById('note_LCL301_72_26').style.display = "none";</script><li class="note" id="note_LCL301_72_27"><a class="footnoteCrossrefLink" href="#target_note_LCL301_72_27" title="Click to highlight in text"><sup class="lineRef">27</sup>castra <span class="italic">hic</span> <span class="italic">ed. Rom.</span>: <span class="italic">post </span>abducta<span class="italic"> Briscoe</span>: <span class="italic">om.</span> <span class="italic">B</span>χ</a></li><script type="text/javascript">document.getElementById('note_LCL301_72_27').style.display = "none";</script><li class="note" id="note_LCL301_72_28"><a class="footnoteCrossrefLink" href="#target_note_LCL301_72_28" title="Click to highlight in text"><sup class="lineRef">28</sup>praeberent <span class="italic">B</span>χ: praeberet <span class="italic">Fr. 1</span></a></li><script type="text/javascript">document.getElementById('note_LCL301_72_28').style.display = "none";</script></ul></section></notes></section>