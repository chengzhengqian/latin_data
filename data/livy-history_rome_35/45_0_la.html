<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 periculo furere. Magnetas non libertatem modo sed omnia quae hominibus sancta caraque sint T. Quinctio et populo Romano debere: <span class="br"></span><span class="lineNumber">16</span><span class="br"></span>nihil quemquam ab dis immortalibus precari posse quod non Magnetes ab illis haberent, et in corpora sua citius per furorem saevituros quam ut Romanam amicitiam violarent.</p>
<p>32. Huius orationem subsecutae multitudinis preces sunt; Eurylochus ex concilio itineribus occultis ad portam atque inde protinus in Aetoliam profugit. <span class="br"></span><span class="lineNumber">2</span><span class="br"></span>iam enim, et id magis in dies, Aetoli defectionem nudabant, eoque ipse forte tempore Thoas princeps gentis, quem miserant ad Antiochum, redierat inde Menippumque secum adduxerat regis legatum. <span class="br"></span><span class="lineNumber">3</span><span class="br"></span>qui, priusquam concilium iis daretur, impleverant omnium aures terrestres navalesque copias commemorando: ingentem vim peditum equitumque venire, <span class="br"></span><span class="lineNumber">4</span><span class="br"></span>ex India elephantos accitos, ante omnia, quo maxime credebant moveri multitudinis animos, tantum aduehi auri ut ipsos emere Romanos posset.</p>
<p><span class="br"></span><span class="lineNumber">5</span><span class="br"></span>Apparebat quid ea oratio in concilio motura esset; nam et venisse eos et quae agerent omnia legatis Romanis deferebantur; <span class="br"></span><span class="lineNumber">6</span><span class="br"></span>et quamquam prope abscisa spes erat, tamen non ab re esse Quinctio visum est sociorum aliquos legatos interesse ei concilio, qui admonerent Romanae societatis Aetolos, qui vocem liberam mittere adversus regis legatum auderent. <span class="br"></span><span class="lineNumber">7</span><span class="br"></span>Athenienses maxime in eam rem idonei visi 


</p></section><notes></notes></section>