<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
vastandis agris Laconum absumpsit, debilitatisque ac prope fractis tyranni viribus domum rediit, <span class="br"></span><span class="lineNumber">13</span><span class="br"></span>aequantibus eum gloria rerum Achaeis imperatori Romano, et quod ad Laconum bellum attineret, praeferentibus etiam.</p>
<p>31. Dum inter Achaeos et tyrannum bellum erat, legati Romanorum circuire sociorum urbes, solliciti ne Aetoli partis alicuius animos ad Antiochum avertissent.<span class="br"></span><span class="lineNumber">2</span><span class="br"></span> minimum operae in Achaeis adeundis consumpserunt, quos, quia Nabidi infesti erant, ad cetera quoque satis fidos censebant esse. <span class="br"></span><span class="lineNumber">3</span><span class="br"></span>Athenas primum, inde Chalcidem, inde in Thessaliam iere, adlocutique concilio frequenti Thessalos Demetriadem iter flexere. <span class="br"></span><span class="lineNumber">4</span><span class="br"></span>eo Magnetum concilium indictum est. accuratior ibi habenda oratio fuit, quod pars principum alienati Romanis totique Antiochi et Aetolorum erant, <span class="br"></span><span class="lineNumber">5</span><span class="br"></span>quia cum reddi obsidem filium Philippo adlatum esset stipendiumque impositum remitti, inter cetera vana adlatum erat Demetriadem quoque ei reddituros Romanos esse. <span class="br"></span><span class="lineNumber">6</span><span class="br"></span>id ne fieret, Eurylochus princeps Magnetum factionisque eius quidam omnia novari Aetolorum Antiochique adventu malebant. <span class="br"></span><span class="lineNumber">7</span><span class="br"></span>adversus eos ita disserendum erat ne timorem vanum iis demendo spes incisa Philippum abalienaret, in quo plus ad omnia momenti quam in 

</p></section><notes></notes></section>