<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>“Dum hi ab se victum Philippum, sua virtute protectos Romanos, et quae modo audiebatis, narrant vos ceterasque civitates et gentes suam sectam esse secuturos, rex contra peditum equitumque nubes iactat et consternit maria classibus suis. <span class="br"></span><span class="lineNumber">6</span><span class="br"></span>est autem res simillima cenae Chalcidensis hospitis mei, et hominis boni et sciti conuivatoris, apud quem solstitiali tempore comiter accepti cum miraremur unde illi eo tempore anni tam varia et multa venatio, <span class="br"></span><span class="lineNumber">7</span><span class="br"></span>homo non qua<a class="footnoteLink" href="#note_LCL301_138_53" id="target_note_LCL301_138_53"><sup>53</sup></a> isti sunt gloriosus renidens condimentis ait varietatem illam et speciem ferinae carnis ex mansueto sue factam.” <span class="br"></span><span class="lineNumber">8</span><span class="br"></span>hoc dici apte in copias regis, quae paulo ante iactatae sint, posse; varia enim genera armorum et multa nomina gentium inauditarum, Dahas<a class="footnoteLink" href="#note_LCL301_138_54" id="target_note_LCL301_138_54"><sup>54</sup></a> et Cadusios et Elymaeos, Syros omnes esse, haud paulo mancipiorum melius propter servilia ingenia quam militum genus.</p>
<p><span class="br"></span><span class="lineNumber">9</span><span class="br"></span>“Et utinam subicere vestris oculis, Achaei, possem concursationem regis magni ab Demetriade nunc Lamiam in concilium Aetolorum, nunc Chalcidem: <span class="br"></span><span class="lineNumber">10</span><span class="br"></span>videretis vix duarum male plenarum legiuncularum instar in castris regis, videretis regem nunc mendicantem prope frumentum ab Aetolis quod militi admetiatur, <span class="br"></span><span class="lineNumber">11</span><span class="br"></span>nunc mutuas pecunias




</p></section><notes><section class="footnotes"><ul><li class="note" id="note_LCL301_138_53"><a class="footnoteCrossrefLink" href="#target_note_LCL301_138_53" title="Click to highlight in text"><sup class="lineRef">53</sup>non qua <span class="italic">Asc. (1510)</span>: non quam <span class="italic">B</span>χ: numquam α: non quam ut <span class="italic">Mg</span>: non quantum <span class="italic">Weiss.</span></a></li><script type="text/javascript">document.getElementById('note_LCL301_138_53').style.display = "none";</script><li class="note" id="note_LCL301_138_54"><a class="footnoteCrossrefLink" href="#target_note_LCL301_138_54" title="Click to highlight in text"><sup class="lineRef">54</sup>Dahas <span class="italic">ed. Rom.</span>: Dacas <span class="italic">B</span>φ: Datas ψ et <span class="italic">B</span>χ: et Medos et <span class="italic">ed. Rom.</span></a></li><script type="text/javascript">document.getElementById('note_LCL301_138_54').style.display = "none";</script></ul></section></notes></section>