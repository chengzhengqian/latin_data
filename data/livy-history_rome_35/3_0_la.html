<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
senatus consulto adiecisset, eligeret ex omni numero sex milia et ducentos pedites, equites trecentos: ea se legione—nam in Sex. <span class="br"></span><span class="lineNumber">5</span><span class="br"></span>Digiti exercitu haud multum spei esse—rem gesturum.</p>
<p><span class="br"></span><span class="lineNumber">6</span><span class="br"></span>Seniores negare ad rumores a privatis temere in gratiam magistratuum confictos senatus consulta facienda esse: nisi quod aut praetores ex provinciis scriberent aut legati renuntiarent, nihil ratum haberi debere; <span class="br"></span><span class="lineNumber">7</span><span class="br"></span>si tumultus in Hispania esset, placere tumultuarios milites extra Italiam scribi a praetore. mens ea senatus fuit ut in Hispania tumultuarii milites legerentur. <span class="br"></span><span class="lineNumber">8</span><span class="br"></span>Valerius Antias et in Siciliam navigasse dilectus causa C. Flaminium scribit, et ex Sicilia Hispaniam petentem tempestate in Africam delatum, vagos milites de exercitu P. Africani sacramento rogasse; <span class="br"></span><span class="lineNumber">9</span><span class="br"></span>his duarum provinciarum dilectibus tertium in Hispania adiecisse.</p>
<p>3. Nec in Italia segnius Ligurum bellum crescebat. Pisas iam quadraginta milibus hominum, adfluente cotidie multitudine ad famam belli spemque praedae, circumsedebant. <span class="br"></span><span class="lineNumber">2</span><span class="br"></span>Minucius consul Arretium die quam edixerat ad conveniendum militibus venit. inde quadrato agmine ad Pisas duxit, et cum hostes non plus mille passuum ab oppido trans fluvium movissent castra, consul urbem haud 



</p></section><notes></notes></section>