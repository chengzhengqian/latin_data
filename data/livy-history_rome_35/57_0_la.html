<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 Villius ad Quinctium sese recepit. <span class="br"></span><span class="lineNumber">8</span><span class="br"></span>at Quinctius nuntio ad praetorem misso ut reduceret domum copias, ipse navibus Corinthum rediit.</p>
<p>40. Abstulere me velut de spatio Graeciae res immixtae Romanis, non quia ipsas operae pretium esset perscribere, sed quia causae cum Antiocho fuerunt belli.</p>
<p><span class="br"></span><span class="lineNumber">2</span><span class="br"></span>Consulibus designatis—inde namque deverteram—L. Quinctius et Cn. Domitius consules in provincias profecti sunt, Quinctius in Ligures, Domitius adversus Boios. <span class="br"></span><span class="lineNumber">3</span><span class="br"></span>Boii quieverunt, atque etiam senatus eorum cum liberis et praefecti cum equitatu—summa omnium mille et quingenti—consuli dediderunt sese. <span class="br"></span><span class="lineNumber">4</span><span class="br"></span>ab altero consule ager Ligurum late est vastatus castellaque aliquot capta, unde non praeda modo omnis generis cum captivis parta, sed recepti quoque aliquot cives sociique qui in hostium potestate fuerant.</p>
<p><span class="br"></span><span class="lineNumber">5</span><span class="br"></span>Eodem hoc anno Vibonem colonia deducta est ex senatus consulto plebique scito. tria milia et septingenti pedites ierunt, trecenti equites; <span class="br"></span><span class="lineNumber">6</span><span class="br"></span>triumviri deduxerunt eos Q. Naevius M. Minucius M. Furius Crassipes;<a class="footnoteLink" href="#note_LCL301_114_45" id="target_note_LCL301_114_45"><sup>45</sup></a> quina dena iugera agri data in singulos pedites sunt, duplex equiti. Bruttiorum proxime fuerat ager; Bruttii ceperant de Graecis.</p>
</section><notes><section class="footnotes"><ul><li class="note" id="note_LCL301_114_45"><a class="footnoteCrossrefLink" href="#target_note_LCL301_114_45" title="Click to highlight in text"><sup class="lineRef">45</sup>Crassipes <span class="italic">Fr. 1</span>: Crassus <span class="italic">B</span>χ</a></li><script type="text/javascript">document.getElementById('note_LCL301_114_45').style.display = "none";</script></ul></section></notes></section>