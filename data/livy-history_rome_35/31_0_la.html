<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>23. Ceterum eo tempore minus ea bella quae gerebantur curae patribus erant quam exspectatio nondum coepti cum Antiocho belli. <span class="br"></span><span class="lineNumber">2</span><span class="br"></span>nam etsi per legatos identidem omnia explorabantur, tamen rumores temere sine ullis auctoribus orti multa falsa veris miscebant; <span class="br"></span><span class="lineNumber">3</span><span class="br"></span>inter quae adlatum erat cum in Aetoliam venisset Antiochus, extemplo classem eum in Siciliam missurum. <span class="br"></span><span class="lineNumber">4</span><span class="br"></span>itaque senatus, etsi praetorem Atilium cum classe miserat in Graeciam, <span class="br"></span><span class="lineNumber">5</span><span class="br"></span>tamen, quia non copiis modo sed etiam auctoritate opus erat ad tenendos sociorum animos, T. Quinctium et Cn. Octavium et Cn. Servilium et P. Villium legatos in Graeciam misit; et ut M. Baebius ex Bruttiis ad Tarentum et Brundisium promoveret legiones decrevit, inde, si res posceret, in Macedoniam traiceret; <span class="br"></span><span class="lineNumber">6</span><span class="br"></span>et ut M. Fulvius praetor classem navium viginti mitteret ad tuendam Siciliae oram; et ut cum imperio esset qui classem eam duceretâ€”duxit L. Oppius Salinator, <span class="br"></span><span class="lineNumber">7</span><span class="br"></span>qui priore anno aedilis plebi fuerat; et ut idem praetor L. Valerio collegae <span class="br"></span><span class="lineNumber">8</span><span class="br"></span>scriberet periculum esse ne classis regis Antiochi ex Aetolia in Siciliam traiceret, itaque placere senatui ad eum exercitum quem haberet tumultuariorum militum ad duodecim milia et quadringentos equites scriberet, quibus oram maritimam provinciae qua vergeret in Graeciam tueri posset.<span class="br"></span><span class="lineNumber">9</span><span class="br"></span> eum dilectum praetor non ex Sicilia ipsa tantum sed ex circumiacentibus insulis habuit, oppidaque omnia maritima quae 



</p></section><notes></notes></section>