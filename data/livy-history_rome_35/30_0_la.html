<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 quando nihil ab Antiocho instaret, proficisci ambo in provincias placuit. Domitius ab Arimino, qua proximum fuit, Quinctius per Ligures in Boios venit. <span class="br"></span><span class="lineNumber">4</span><span class="br"></span>duo consulum agmina diversa late agrum hostium pervastarunt. primo equites eorum pauci cum praefectis, deinde universus senatus, postremo in quibus aut fortuna aliqua aut dignitas erat, ad mille quingenti ad consules transfugerunt.</p>
<p><span class="br"></span><span class="lineNumber">5</span><span class="br"></span>Et in utraque Hispania eo anno res prospere gestae; nam et C. Flaminius oppidum Licabrum munitum opulentumque vineis expugnavit, et nobilem regulum Corribilonem vivum cepit, <span class="br"></span><span class="lineNumber">6</span><span class="br"></span>et M. Fulvius proconsul cum duobus exercitibus hostium duo secunda proelia fecit, oppida duo Hispanorum, Vesceliam Helonemque, et castella multa expugnavit; alia voluntate ad eum defecerunt. <span class="br"></span><span class="lineNumber">7</span><span class="br"></span>tum in Oretanos progressus et ibi duobus potitus oppidis, Noliba et Cusibi, ad Tagum amnem ire pergit. Toletum ibi parva urbs erat, sed loco munito. eam cum oppugnaret, Vettonum magnus exercitus Toletanis subsidio venit. <span class="br"></span><span class="lineNumber">8</span><span class="br"></span>cum iis signis conlatis prospere pugnavit, et fusis Vettonibus operibus Toletum cepit.</p>
</section><notes></notes></section>