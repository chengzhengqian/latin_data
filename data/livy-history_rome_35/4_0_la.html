<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
dubie servatam adventu suo est ingressus. <span class="br"></span><span class="lineNumber">3</span><span class="br"></span>postero die et ipse trans fluvium quingentos ferme passus ab hoste posuit castra. inde levibus proeliis a populationibus agrum sociorum tutabatur: <span class="br"></span><span class="lineNumber">4</span><span class="br"></span>in aciem exire non audebat novo milite et ex multis generibus hominum coniecto, necdum noto satis inter se ut fidere alii aliis possent. <span class="br"></span><span class="lineNumber">5</span><span class="br"></span>Ligures multitudine freti et in aciem exibant, parati de summa rerum decernere, et abundantes militum numero passim multas manus per extrema finium ad praedandum mittebant, <span class="br"></span><span class="lineNumber">6</span><span class="br"></span>et cum coacta vis magna pecorum praedaeque esset, paratum erat praesidium per quos<a class="footnoteLink" href="#note_LCL301_8_2" id="target_note_LCL301_8_2"><sup>2</sup></a> in castella eorum vicosque ageretur.</p>
<p>4. Cum bellum Ligustinum ad Pisas constitisset, consul alter, L. Cornelius Merula, per extremos Ligurum fines exercitum in agrum Boiorum induxit, ubi longe alia belli ratio quam cum Liguribus erat. <span class="br"></span><span class="lineNumber">2</span><span class="br"></span>consul in aciem exibat, hostes pugnam detractabant; praedatumque ubi nemo obviam exiret discurrebant Romani, Boii diripi sua impune quam tuendo ea conserere certamen malebant. <span class="br"></span><span class="lineNumber">3</span><span class="br"></span>postquam omnia ferro ignique satis evastata erant, consul agro hostium excessit, et ad Mutinam agmine incauto, ut inter pacatos, ducebat. <span class="br"></span><span class="lineNumber">4</span><span class="br"></span>Boii ut egressum e finibus<a class="footnoteLink" href="#note_LCL301_8_3" id="target_note_LCL301_8_3"><sup>3</sup></a> suis hostem sensere, sequebantur silenti agmine, locum insidiis quaerentes. nocte praetergressi castra Romana saltum qua 



</p></section><notes><section class="footnotes"><ul><li class="note" id="note_LCL301_8_2"><a class="footnoteCrossrefLink" href="#target_note_LCL301_8_2" title="Click to highlight in text"><sup class="lineRef">2</sup>quos <span class="italic">B</span>χ: quod<span class="italic"> Vat. Lat. 1852</span><sup>2</sup></a></li><script type="text/javascript">document.getElementById('note_LCL301_8_2').style.display = "none";</script><li class="note" id="note_LCL301_8_3"><a class="footnoteCrossrefLink" href="#target_note_LCL301_8_3" title="Click to highlight in text"><sup class="lineRef">3</sup>e finibus suis <span class="italic">Mg</span>: finibus suis χ: suis finibus <span class="italic">B</span></a></li><script type="text/javascript">document.getElementById('note_LCL301_8_3').style.display = "none";</script></ul></section></notes></section>