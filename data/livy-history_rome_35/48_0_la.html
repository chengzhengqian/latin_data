<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
eorum; nam cum id ipsum decretum posceret eum Quinctius, non veritus maiestatem viri, <span class="br"></span><span class="lineNumber">10</span><span class="br"></span>aliud in praesentia quod magis instaret praevertendum sibi esse dixit: decretum responsumque in Italia brevi castris super ripam Tiberis positis daturum. <span class="br"></span><span class="lineNumber">11</span><span class="br"></span>tantus furor illo tempore gentem Aetolorum, tantus magistratus eorum cepit.</p>
<p>34. Quinctius legatique Corinthum redierunt; † inde ut quaeque de Antiocho nihil †<a class="footnoteLink" href="#note_LCL301_96_37" id="target_note_LCL301_96_37"><sup>37</sup></a> per se ipsi moti et sedentes exspectare adventum viderentur regis, <span class="br"></span><span class="lineNumber">2</span><span class="br"></span>concilium quidem universae gentis post dimissos Romanos non habuerunt, per apocletos autem—ita vocant sanctius consilium: ex delectis constat viris—id agitabant quonam modo in Graecia res novarentur.</p>
<p><span class="br"></span><span class="lineNumber">3</span><span class="br"></span>Inter omnes constabat in civitatibus principes et optimum quemque Romanae societatis esse et praesenti statu gaudere, multitudinem et quorum res non ex sententia ipsorum essent omnia novare velle. <span class="br"></span><span class="lineNumber">4</span><span class="br"></span>Aetoli consilium cum rei tum<a class="footnoteLink" href="#note_LCL301_96_38" id="target_note_LCL301_96_38"><sup>38</sup></a> spei quoque non audacis modo sed etiam impudentis ceperunt, Demetriadem Chalcidem Lacedaemonem occupandi. <span class="br"></span><span class="lineNumber">5</span><span class="br"></span>singuli in singulas principes missi sunt, Thoas Chalcidem, Alexamenus Lacedaemonem, Diocles Demetriadem. <span class="br"></span><span class="lineNumber">6</span><span class="br"></span>hunc exsul Eurylochus, de cuius fuga causaque fugae ante dictum est, quia reditus in patriam




</p></section><notes><section class="footnotes"><ul><li class="note" id="note_LCL301_96_37"><a class="footnoteCrossrefLink" href="#target_note_LCL301_96_37" title="Click to highlight in text"><sup class="lineRef">37</sup><span class="italic">locus desperatus</span>:<span class="italic"> post</span> ut <span class="italic">lac. indic. Weiss.</span>: inde ut quaeque de Antiocho adferrentur excipiebant. Aetoli ne nihil <span class="italic">McDonald</span>;<span class="italic"> vid. Briscoe, comm. 2.195.</span></a></li><script type="text/javascript">document.getElementById('note_LCL301_96_37').style.display = "none";</script><li class="note" id="note_LCL301_96_38"><a class="footnoteCrossrefLink" href="#target_note_LCL301_96_38" title="Click to highlight in text"><sup class="lineRef">38</sup>cum rei tum <span class="italic">M. Müller</span>: uno die <span class="italic">B</span>χ: non dico rei, sed <span class="italic">Madvig</span></a></li><script type="text/javascript">document.getElementById('note_LCL301_96_38').style.display = "none";</script></ul></section></notes></section>