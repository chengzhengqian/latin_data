<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
meo interponet, sciat sibi reditum ad penates non esse.‚Äù horror cunctos cepit et meminerant cum quibus mandatis exissent.</p>
<p><span class="br"></span><span class="lineNumber">18</span><span class="br"></span>Tyrannus ab laevo cornu veniebat. ponere hastas equites Alexamenus iubet et se intueri: conligit et ipse animum confusum tantae cogitatione rei. postquam adpropinquabat, impetum facit et transfixo equo tyrannum deturbat, iacentem equites confodiunt; <span class="br"></span><span class="lineNumber">19</span><span class="br"></span>multis frustra in loricam ictibus datis tandem in nudum corpus volnera pervenerunt, et priusquam a media acie succurreretur exspiravit.</p>
<p>36. Alexamenus cum omnibus Aetolis citato gradu ad regiam occupandam pergit. <span class="br"></span><span class="lineNumber">2</span><span class="br"></span>corporis custodes, cum in oculis res gereretur, pavor primo cepit; <span class="br"></span><span class="lineNumber">3</span><span class="br"></span>deinde, postquam abire Aetolorum agmen videre, concurrunt ad relictum tyranni corpus, et spectatorum turba ex custodibus vitae mortisque ultoribus est facta. <span class="br"></span><span class="lineNumber">4</span><span class="br"></span>nec movisset se quisquam si extemplo positis armis vocata in contionem multitudo fuisset et oratio habita tempori conveniens, frequentes inde retenti in armis Aetoli sine iniuria cuiusquam; <span class="br"></span><span class="lineNumber">5</span><span class="br"></span>sed ut oportuit in consilio fraude coepto, omnia in maturandam perniciem eorum qui fecerant sunt acta. <span class="br"></span><span class="lineNumber">6</span><span class="br"></span>dux regia inclusus diem ac noctem in scrutandis thesauris tyranni absumpsit; Aetoli velut capta urbe quam liberasse videri volebant in praedam versi.</p>
</section><notes></notes></section>