<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
inde milium in proxima Euboeae est mari traiectus. <span class="br"></span><span class="lineNumber">2</span><span class="br"></span>ubi et in fano lucoque ea religione et eo iure sancto quo sunt templa quae asyla Graeci appellant, et nondum aut indicto bello <span class="br"></span><span class="lineNumber">3</span><span class="br"></span>aut ita commisso ut strictos gladios aut sanguinem usquam factum audissent, cum per magnum otium milites alii ad spectaculum templi lucique versi, alii in litore inermes vagarentur, <span class="br"></span><span class="lineNumber">4</span><span class="br"></span>magna pars per agros lignatum pabulatumque dilapsa esset, repente Menippus palatos passim adgressus † eos †<a class="footnoteLink" href="#note_LCL301_144_57" id="target_note_LCL301_144_57"><sup>57</sup></a> cecidit, ad quinquaginta vivos cepit; perpauci effugerunt, in quibus Micythio parva oneraria nave exceptus. <span class="br"></span><span class="lineNumber">5</span><span class="br"></span>ea res Quinctio Romanisque sicut iactura militum molesta, ita ad ius inferendi Antiocho belli adiecisse aliquantum videbatur.</p>
<p><span class="br"></span><span class="lineNumber">6</span><span class="br"></span>Antiochus admoto ad Aulidem exercitu, cum rursus oratores partim ex suis partim Aetolos Chalcidem misisset qui eadem illa quae nuper cum minis gravioribus agerent, nequiquam contra Micythione et Xenoclide tendentibus facile tenuit ut portae sibi aperirentur. <span class="br"></span><span class="lineNumber">7</span><span class="br"></span>qui Romanae partis erant sub adventum regis urbe excesserunt.</p>
<p>Achaeorum et Eumenis milites Salganea tenebant, et in Euripo castellum Romani milites pauci custodiae causa loci communiebant. <span class="br"></span><span class="lineNumber">8</span><span class="br"></span>Salganea Menippus, rex ipse castellum Euripi oppugnare est adortus. priores Achaei et Eumenis



</p></section><notes><section class="footnotes"><ul><li class="note" id="note_LCL301_144_57"><a class="footnoteCrossrefLink" href="#target_note_LCL301_144_57" title="Click to highlight in text"><sup class="lineRef">57</sup>eos <span class="italic">B</span>χ: <span class="italic">numerum corruptum esse vid. Crév.</span>: ccc <span class="italic">Madvig</span>: eorum ccc <span class="italic">Walsh</span></a></li><script type="text/javascript">document.getElementById('note_LCL301_144_57').style.display = "none";</script></ul></section></notes></section>