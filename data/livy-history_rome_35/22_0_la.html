<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">7</span><span class="br"></span>Ibi per luctum regia clausa cum Minnione quodam, qui princeps amicorum eius erat, secreta consilia agitavit. <span class="br"></span><span class="lineNumber">8</span><span class="br"></span>Minnio, ignarus omnium externorum, viresque aestimans regis ex rebus in Syria aut Asia gestis, non causa modo superiorem esse Antiochum, quod nihil aequi postularent Romani, sed bello quoque superaturum credebat. <span class="br"></span><span class="lineNumber">9</span><span class="br"></span>fugienti regi disceptationem cum legatis, seu iam experto eam minus prosperam seu maerore recenti confuso, professus Minnio se quae pro causa essent dicturum, persuasit ut a Pergamo accerserentur legati.</p>
<p>16. Iam convaluerat Sulpicius; itaque ambo Ephesum venerunt. rex a Minnione excusatus et absente eo agi res coepta est. <span class="br"></span><span class="lineNumber">2</span><span class="br"></span>ibi praeparata oratione Minnio “specioso titulo” inquit “uti vos, Romani, Graecarum civitatium liberandarum video; sed facta vestra<a class="footnoteLink" href="#note_LCL301_44_15" id="target_note_LCL301_44_15"><sup>15</sup></a> orationi non conveniunt, et aliud Antiocho iuris statuistis,<a class="footnoteLink" href="#note_LCL301_44_16" id="target_note_LCL301_44_16"><sup>16</sup></a> alio ipsi utimini. <span class="br"></span><span class="lineNumber">3</span><span class="br"></span>qui enim magis Zmyrnaei Lampsacenique Graeci sunt quam Neapolitani et Regini et Tarentini, a quibus stipendium a quibus naves ex foedere exigitis? <span class="br"></span><span class="lineNumber">4</span><span class="br"></span>cur Syracusas atque in alias Siciliae Graecas urbes praetorem quotannis cum imperio et virgis et securibus mittitis? nihil aliud profecto dicatis quam armis superatis vos iis has leges imposuisse. <span class="br"></span><span class="lineNumber">5</span><span class="br"></span>eandem de Zmyrna Lampsaco civitatibusque quae Ioniae aut Aeolidis sunt causam ab Antiocho accipite. <span class="br"></span><span class="lineNumber">6</span><span class="br"></span>bello superatas a maioribus, et stipendiarias ac vectigales



</p></section><notes><section class="footnotes"><ul><li class="note" id="note_LCL301_44_15"><a class="footnoteCrossrefLink" href="#target_note_LCL301_44_15" title="Click to highlight in text"><sup class="lineRef">15</sup>vestra χ: vestrae <span class="italic">B</span></a></li><script type="text/javascript">document.getElementById('note_LCL301_44_15').style.display = "none";</script><li class="note" id="note_LCL301_44_16"><a class="footnoteCrossrefLink" href="#target_note_LCL301_44_16" title="Click to highlight in text"><sup class="lineRef">16</sup>statuistis <span class="italic">B</span>χ: statuitis <span class="italic">J. Gron.</span></a></li><script type="text/javascript">document.getElementById('note_LCL301_44_16').style.display = "none";</script></ul></section></notes></section>