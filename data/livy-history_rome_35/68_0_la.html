<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
spectatoresque belli fortunarum alienarum eventum sine ullo discrimine rerum suarum opperirentur.<span class="br"></span><span class="lineNumber">11</span><span class="br"></span> provectus deinde est intemperantia linguae in maledicta nunc communiter Romanorum, nunc proprie ipsius Quincti, <span class="br"></span><span class="lineNumber">12</span><span class="br"></span>ingratos appellans et exprobrans non victoriam modo de Philippo virtute Aetolorum partam sed etiam salutem, ipsumque et exercitum sua opera servatos. <span class="br"></span><span class="lineNumber">13</span><span class="br"></span>quo enim illum unquam imperatoris functum officio esse? auspicantem immolantemque et vota nuncupantem sacrificuli uatis modo in acie vidisse, cum ipse corpus suum pro eo telis hostium obiceret.</p>
<p>49. Ad ea Quinctius coram quibus magis quam apud quos verba faceret dicere Archidamum rationem habuisse: <span class="br"></span><span class="lineNumber">2</span><span class="br"></span>Achaeos enim probe scire Aetolorum omnem ferociam in verbis non in factis esse, et in conciliis magis contionibusque quam in acie apparere; <span class="br"></span><span class="lineNumber">3</span><span class="br"></span>itaque parui Achaeorum existimationem, quibus notos esse se scirent, fecisse; legatis regis et per eos absenti regi eum se iactasse. <span class="br"></span><span class="lineNumber">4</span><span class="br"></span>quod si quis antea ignorasset quae res Antiochum et Aetolos coniunxisset, ex legatorum sermone potuisse apparere: mentiendo in vicem iactandoque vires quas non haberent, inflasse vana spe atque inflatos esse.</p>
</section><notes></notes></section>