<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
civibus Romanis credidissent pecunias profiterentur, et ex ea die pecuniae creditae quibus debitor vellet legibus ius creditori diceretur. <span class="br"></span><span class="lineNumber">4</span><span class="br"></span>inde<a class="footnoteLink" href="#note_LCL301_18_4" id="target_note_LCL301_18_4"><sup>4</sup></a> postquam professionibus detecta est magnitudo aeris alieni per hanc fraudem contracti, M. Sempronius tribunus plebis ex auctoritate patrum plebem rogavit, <span class="br"></span><span class="lineNumber">5</span><span class="br"></span>plebesque scivit ut cum sociis ac nomine Latino creditae pecuniae ius idem quod cum civibus Romanis esset.</p>
<p><span class="br"></span><span class="lineNumber">6</span><span class="br"></span>Haec in Italia domi militiaeque acta. in Hispania nequaquam tantum belli fuit quantum auxerat fama. <span class="br"></span><span class="lineNumber">7</span><span class="br"></span>C. Flaminius in citeriore Hispania oppidum Illuciam<a class="footnoteLink" href="#note_LCL301_18_5" id="target_note_LCL301_18_5"><sup>5</sup></a> in Oretanis cepit, deinde in hibernacula milites deduxit; et per hiemem proelia aliquot nulla memoria digna adversus latronum magis quam hostium excursiones, vario tamen eventu nec sine militum iactura sunt facta. <span class="br"></span><span class="lineNumber">8</span><span class="br"></span>maiores gestae res a M. Fulvio. is apud Toletum oppidum cum Vaccaeis Vettonibusque et Celtiberis signis conlatis dimicavit, exercitum earum gentium fudit fugavitque, regem Hilernum vivum cepit.</p>
</section><notes><section class="footnotes"><ul><li class="note" id="note_LCL301_18_4"><a class="footnoteCrossrefLink" href="#target_note_LCL301_18_4" title="Click to highlight in text"><sup class="lineRef">4</sup>inde <span class="italic">B</span>χ: deinde <span class="italic">Mg</span></a></li><script type="text/javascript">document.getElementById('note_LCL301_18_4').style.display = "none";</script><li class="note" id="note_LCL301_18_5"><a class="footnoteCrossrefLink" href="#target_note_LCL301_18_5" title="Click to highlight in text"><sup class="lineRef">5</sup>Illuciam: <span class="italic">Holk. 356</span>: Inluciam<span class="italic"> B</span>χ: Iluciam: <span class="italic">ed. Rom.</span></a></li><script type="text/javascript">document.getElementById('note_LCL301_18_5').style.display = "none";</script></ul></section></notes></section>