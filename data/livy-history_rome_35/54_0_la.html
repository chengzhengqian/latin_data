<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 erant, <span class="br"></span><span class="lineNumber">5</span><span class="br"></span>post T. Quincti legatorumque adventum, et Herodorum, Cianum mercatorem sed potentem Chalcide propter divitias, praeparatis ad proditionem iis qui Euthymidae factionis erant, nequaquam eandem fortunam qua Demetrias per Eurylochum occupata erat habuit. <span class="br"></span><span class="lineNumber">6</span><span class="br"></span>Euthymidas ab Athenis—eum domicilio delegerat locum—Thebas primum hinc Salganea processit, Herodorus ad Thronium. <span class="br"></span><span class="lineNumber">7</span><span class="br"></span>inde haud procul in Maliaco sinu duo milia peditum Thoas et ducentos equites, onerarias leves ad triginta habebat. eas cum sescentis peditibus Herodorus traicere in insulam Atalanten iussus, <span class="br"></span><span class="lineNumber">8</span><span class="br"></span>ut inde, cum pedestres copias adpropinquare iam Aulidi atque Euripo sensisset, Chalcidem traiceret; <span class="br"></span><span class="lineNumber">9</span><span class="br"></span>ipse ceteras copias nocturnis maxime itineribus quanta poterat celeritate Chalcidem ducebat.</p>
<p>38. Micythio et Xenoclides,<a class="footnoteLink" href="#note_LCL301_108_43" id="target_note_LCL301_108_43"><sup>43</sup></a> penes quos tum summa rerum pulso Euthymida Chalcide erat, seu ipsi per se suspicati seu indicata re, primo pavidi nihil usquam spei nisi in fuga ponebant; <span class="br"></span><span class="lineNumber">2</span><span class="br"></span>deinde postquam resedit terror et prodi et deseri non patriam modo sed etiam Romanorum societatem cernebant, consilio tali animum adiecerunt. <span class="br"></span><span class="lineNumber">3</span><span class="br"></span>Sacrum anniversarium eo forte tempore Eretriae Amarynthidis Dianae erat, quod non popularium modo sed Carystiorum etiam coetu celebratur. <span class="br"></span><span class="lineNumber">4</span><span class="br"></span>eo miserunt qui orarent Eretrienses




</p></section><notes><section class="footnotes"><ul><li class="note" id="note_LCL301_108_43"><a class="footnoteCrossrefLink" href="#target_note_LCL301_108_43" title="Click to highlight in text"><sup class="lineRef">43</sup>Xenoclides <span class="italic">Ald</span>.: Enoclides <span class="italic">Bα</span>: Enochides χ</a></li><script type="text/javascript">document.getElementById('note_LCL301_108_43').style.display = "none";</script></ul></section></notes></section>