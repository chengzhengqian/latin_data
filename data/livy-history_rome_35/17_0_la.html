<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 sua occasionem si eam quae tum esset praetermisisset. nullum<a class="footnoteLink" href="#note_LCL301_34_11" id="target_note_LCL301_34_11"><sup>11</sup></a> exercitum Romanum in Graecia esse, nec<a class="footnoteLink" href="#note_LCL301_34_12" id="target_note_LCL301_34_12"><sup>12</sup></a>Gytheum aut maritimos alios Laconas dignam causam existimaturos Romanos cur legiones rursus in Graeciam transmittant. <span class="br"></span><span class="lineNumber">9</span><span class="br"></span>haec ad incitandum animum tyranni dicebantur, ut cum Antiochus in Graeciam traiecisset, conscientia violatae per sociorum iniurias Romanae amicitiae coniungeret se cum Antiocho.</p>
<p><span class="br"></span><span class="lineNumber">10</span><span class="br"></span>Et Philippum Nicander haud dissimili oratione incitabat; erat etiam maior orationis materia, quo ex altiore fastigio rex quam tyrannus detractus erat, quoque plures ademptae res. <span class="br"></span><span class="lineNumber">11</span><span class="br"></span>ad hoc vetusta regum Macedoniae fama peragratusque orbis terrarum victoriis eius gentis referebatur: et tutum vel incepto vel eventu se consilium adferre; <span class="br"></span><span class="lineNumber">12</span><span class="br"></span>nam neque ut ante se moveat Philippus quam Antiochus cum exercitu transierit in Graeciam suadere, <span class="br"></span><span class="lineNumber">13</span><span class="br"></span>et qui sine Antiocho adversus Romanos Aetolosque tam diu sustinuerit bellum, ei adiuncto Antiocho, sociis Aetolis qui tum graviores hostes quam Romani fuerint, quibus tandem viribus resistere Romanos posse? <span class="br"></span><span class="lineNumber">14</span><span class="br"></span>adiciebat de duce Hannibale, nato adversus Romanos hoste, qui plures et duces et milites eorum occidisset quam quot superessent.</p>
<p><span class="br"></span><span class="lineNumber">15</span><span class="br"></span>Haec Philippo Nicander: alia Dicaearchus Antiocho; et 


</p></section><notes><section class="footnotes"><ul><li class="note" id="note_LCL301_34_11"><a class="footnoteCrossrefLink" href="#target_note_LCL301_34_11" title="Click to highlight in text"><sup class="lineRef">11</sup>nullum <span class="italic">Fr. 2</span>: et nullum <span class="italic">B</span>χ</a></li><script type="text/javascript">document.getElementById('note_LCL301_34_11').style.display = "none";</script><li class="note" id="note_LCL301_34_12"><a class="footnoteCrossrefLink" href="#target_note_LCL301_34_12" title="Click to highlight in text"><sup class="lineRef">12</sup>nec <span class="italic">Gron.</span>: nec propter <span class="italic">B</span>χ</a></li><script type="text/javascript">document.getElementById('note_LCL301_34_12').style.display = "none";</script></ul></section></notes></section>