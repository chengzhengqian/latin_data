<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>12. Sed neque Boii neque Hispani, cum quibus eo anno bellatum erat, tam inimice infesti<a class="footnoteLink" href="#note_LCL301_32_10" id="target_note_LCL301_32_10"><sup>10</sup></a> erant Romanis quam Aetolorum gens. <span class="br"></span><span class="lineNumber">2</span><span class="br"></span>ii post deportatos ex Graecia exercitus primo in spe fuerant et Antiochum in vacuam Europae possessionem venturum, nec Philippum aut Nabim quieturos. <span class="br"></span><span class="lineNumber">3</span><span class="br"></span>ubi nihil usquam moveri viderunt, agitandum aliquid miscendumque rati ne cunctando senescerent consilia, concilium Naupactum indixerunt. <span class="br"></span><span class="lineNumber">4</span><span class="br"></span>ibi Thoas praetor eorum conquestus iniurias Romanorum statumque Aetoliae, quod omnium Graeciae gentium civitatiumque inhonoratissimi post eam victoriam essent cuius causa ipsi fuissent, <span class="br"></span><span class="lineNumber">5</span><span class="br"></span>legatos censuit circa reges mittendos, qui non solum temptarent animos eorum, sed suis quemque stimulis moverent ad Romanum bellum. <span class="br"></span><span class="lineNumber">6</span><span class="br"></span>Damocritus ad Nabim, Nicander ad Philippum, Dicaearchus frater praetoris ad Antiochum est missus. <span class="br"></span><span class="lineNumber">7</span><span class="br"></span>tyranno Lacedaemonio Damocritus ademptis maritimis civitatibus eneruatam tyrannidem dicere: inde militem inde naves navalesque socios habuisse; inclusum suis prope muris Achaeos videre dominantes in Peloponneso; <span class="br"></span><span class="lineNumber">8</span><span class="br"></span>nunquam habiturum reciperandi




</p></section><notes><section class="footnotes"><ul><li class="note" id="note_LCL301_32_10"><a class="footnoteCrossrefLink" href="#target_note_LCL301_32_10" title="Click to highlight in text"><sup class="lineRef">10</sup>inimici et infesti <span class="italic">Briscoe</span>:<span class="italic"> </span>inimice infesti <span class="italic">B</span>Ï‡: inimice infestique <span class="italic">Lips</span>.</a></li><script type="text/javascript">document.getElementById('note_LCL301_32_10').style.display = "none";</script></ul></section></notes></section>