<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
impediebant. <span class="br"></span><span class="lineNumber">7</span><span class="br"></span>Philopoemen utcumque possent instare et persequi auxiliaribus iussis—utique enim equitibus haud facilem futuram fugam—ipse gravius agmen via patentiore ad Eurotan amnem deduxit. <span class="br"></span><span class="lineNumber">8</span><span class="br"></span>ibi castris sub occasum solis positis, levem armaturam, quam ad persequendum reliquerat hostem, opperiebatur. qui ubi prima vigilia venerunt, nuntiantes tyrannum cum paucis ad urbem penetrasse, ceteram multitudinem inermem toto sparsam vagari saltu, corpora curare eos iubet.</p>
<p><span class="br"></span><span class="lineNumber">9</span><span class="br"></span>Ipse ex cetera copia militum qui, quia priores in castra venerant, refecti et cibo sumpto et modica quiete erant delectos, nihil praeter gladios secum ferentes, extemplo educit et duarum portarum itineribus quae Pharas quaeque Barbosthenem ferunt eos instruxit, qua ex fuga recepturos sese hostes credebat. <span class="br"></span><span class="lineNumber">10</span><span class="br"></span>nec eum opinio fefellit. nam Lacedaemonii, quoad lucis superfuit quicquam, deviis callibus medio saltu recipiebant se; primo vespere, ut lumina in castris hostium conspexere, e regione<a class="footnoteLink" href="#note_LCL301_84_35" id="target_note_LCL301_84_35"><sup>35</sup></a> eorum occultis semitis se tenuerunt; <span class="br"></span><span class="lineNumber">11</span><span class="br"></span>ubi praegressi ea sunt,<a class="footnoteLink" href="#note_LCL301_84_36" id="target_note_LCL301_84_36"><sup>36</sup></a> iam tutum rati in patentes vias descenderunt. ibi excepti ab insidente hoste passim ita multi caesi captique sunt ut vix quarta pars de toto exercitu evaserit. <span class="br"></span><span class="lineNumber">12</span><span class="br"></span>Philopoemen, incluso tyranno in urbem, insequentes dies prope triginta 



</p></section><notes><section class="footnotes"><ul><li class="note" id="note_LCL301_84_35"><a class="footnoteCrossrefLink" href="#target_note_LCL301_84_35" title="Click to highlight in text"><sup class="lineRef">35</sup>e regione <span class="italic">ed. Rom.</span>: regione<span class="italic"> B</span>χ</a></li><script type="text/javascript">document.getElementById('note_LCL301_84_35').style.display = "none";</script><li class="note" id="note_LCL301_84_36"><a class="footnoteCrossrefLink" href="#target_note_LCL301_84_36" title="Click to highlight in text"><sup class="lineRef">36</sup>praegressi ea sunt <span class="italic">B</span>χ:<span class="italic"> </span>ea sunt praegressi <span class="italic">Mg</span>: praetergressi ea sunt <span class="italic">EmgPmg</span>: ea sunt praetergressi <span class="italic">Pluygers</span></a></li><script type="text/javascript">document.getElementById('note_LCL301_84_36').style.display = "none";</script></ul></section></notes></section>