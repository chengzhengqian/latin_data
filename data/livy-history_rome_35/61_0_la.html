<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 comite et consiliario eodem ad bellum uti posse. <span class="br"></span><span class="lineNumber">14</span><span class="br"></span>modicum fructum ex ingenio tali neque gravem neque inutilem fore: si summa petantur, et dantem et accipientem praegravatura.</p>
<p>43. Nulla ingenia tam prona ad invidiam sunt quam eorum qui genus ac fortunam suam animis non aequant, quia virtutem et bonum alienum oderunt. <span class="br"></span><span class="lineNumber">2</span><span class="br"></span>extemplo consilium mittendi Hannibalis, quod unum in principio belli utiliter cogitatum erat, abiectum est. Demetriadis maxime defectione ab Romanis ad Aetolos elatus, non ultra differre profectionem in Graeciam constituit. <span class="br"></span><span class="lineNumber">3</span><span class="br"></span>priusquam solveret naves, Ilium a mari escendit ut Mineruae sacrificaret. inde ad classem regressus proficiscitur quadraginta tectis navibus apertis sexaginta, et ducentae onerariae cum omnis generis commeatu bellicoque alio apparatu sequebantur. <span class="br"></span><span class="lineNumber">4</span><span class="br"></span>Imbrum primo insulam tenuit; inde Sciathum traiecit; ubi conlectis in alto quae dissipatae erant navibus, ad Pteleum primum continentis venit. <span class="br"></span><span class="lineNumber">5</span><span class="br"></span>ibi Eurylochus ei Magnetarches principesque Magnetum ab Demetriade occurrerunt; quorum frequentia laetus die postero in portum urbis navibus est invectus, copias haud procul inde exposuit. <span class="br"></span><span class="lineNumber">6</span><span class="br"></span>decem milia peditum fuere et quingenti equites, sex elephanti, vix ad Graeciam nudam occupandam satis copiarum, nedum ad sustinendum Romanum bellum.</p>
<p><span class="br"></span><span class="lineNumber">7</span><span class="br"></span>Aetoli, postquam Demetriadem venisse Antiochum 


</p></section><notes></notes></section>