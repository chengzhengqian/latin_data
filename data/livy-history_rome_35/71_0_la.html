<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 in Boeotiam venisset, tum quid sibi faciendum esset se deliberaturos esse.</p>
<p><span class="br"></span><span class="lineNumber">6</span><span class="br"></span>Antiochus cum ad Chalcidis praesidium et Achaeos et Eumenem regem misisse audisset, maturandum ratus ut et praevenirent sui, <span class="br"></span><span class="lineNumber">7</span><span class="br"></span>et venientes, si possent, exciperent, Menippum cum tribus ferme milibus militum et cum<a class="footnoteLink" href="#note_LCL301_142_55" id="target_note_LCL301_142_55"><sup>55</sup></a> omni classe Polyxenidan mittit, ipse paucos post dies sex milia suorum militum et ex ea copia quae Lamiae repente conligi potuit non ita multos Aetolos ducit. <span class="br"></span><span class="lineNumber">8</span><span class="br"></span>Achaei quingenti et ab Eumene rege modicum auxilium missum, duce Xenoclide Chalcidensi, nondum obsessis itineribus tuto transgressi Euripum, Chalcidem pervenerunt.<span class="br"></span><span class="lineNumber">9</span><span class="br"></span> Romani milites, quingenti ferme et ipsi, cum iam Menippus castra ante Salganea ad Hermaeum, qua transitus ex Boeotia in Euboeam insulam est, haberet, venerunt. <span class="br"></span><span class="lineNumber">10</span><span class="br"></span>Micythio erat cum iis, legatus ab Chalcide ad Quinctium ad id ipsum praesidium petendum missus. <span class="br"></span><span class="lineNumber">11</span><span class="br"></span>qui postquam obsessas ab hostibus<a class="footnoteLink" href="#note_LCL301_142_56" id="target_note_LCL301_142_56"><sup>56</sup></a> fauces vidit, omisso ad Aulidem itinere Delium convertit, ut inde in Euboeam transmissurus.</p>
<p>51. Templum est Apollinis Delium, imminens mari; quinque milia passuum ab Tanagra abest; minus quattuor 





</p></section><notes><section class="footnotes"><ul><li class="note" id="note_LCL301_142_55"><a class="footnoteCrossrefLink" href="#target_note_LCL301_142_55" title="Click to highlight in text"><sup class="lineRef">55</sup>cum <span class="italic">B</span>χ: <span class="italic">om. Mg</span></a></li><script type="text/javascript">document.getElementById('note_LCL301_142_55').style.display = "none";</script><li class="note" id="note_LCL301_142_56"><a class="footnoteCrossrefLink" href="#target_note_LCL301_142_56" title="Click to highlight in text"><sup class="lineRef">56</sup>obsessas ab hostibus χ: ab hostibus obsessas <span class="italic">B</span></a></li><script type="text/javascript">document.getElementById('note_LCL301_142_56').style.display = "none";</script></ul></section></notes></section>