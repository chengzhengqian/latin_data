<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
qui omnibus in Graecia tumultu completis Demetriadem adferebat in potestate esse, <span class="br"></span><span class="lineNumber">5</span><span class="br"></span>et quibus mendaciis de rege, multiplicando verbis copias eius, erexerat multorum in Graecia animos, iisdem et regis spem inflabat: <span class="br"></span><span class="lineNumber">6</span><span class="br"></span>omnium votis eum accersi; concursum ad litora futurum, unde classem regiam prospexissent. hic idem ausus de Hannibale est movere sententiam prope iam certam regis. <span class="br"></span><span class="lineNumber">7</span><span class="br"></span>nam neque dimittendam partem navium a classe regia censebat, neque si mittendae naves forent, minus quemquam ei classi quam Hannibalem praeficiendum. <span class="br"></span><span class="lineNumber">8</span><span class="br"></span>exsulem illum et Poenum esse, cui mille in dies nova consilia vel fortuna sua vel ingenium possit facere, <span class="br"></span><span class="lineNumber">9</span><span class="br"></span>et ipsam eam gloriam belli qua velut dote Hannibal concilietur nimiam in praefecto regio esse. regem conspici, regem unum ducem unum imperatorem videri debere. <span class="br"></span><span class="lineNumber">10</span><span class="br"></span>si classem si exercitum amittat Hannibal, idem damni fore ac si per alium ducem amittantur; si quid prospere eveniat, Hannibalis eam non Antiochi gloriam fore; <span class="br"></span><span class="lineNumber">11</span><span class="br"></span>si vero universo bello vincendi Romanos fortuna detur, quam spem esse sub rege victurum Hannibalem, uni subiectum, qui patriam prope non tulerit? <span class="br"></span><span class="lineNumber">12</span><span class="br"></span>non ita se a iuventa eum gessisse, spe animoque complexum orbis terrarum imperium, ut in senectute dominum laturus videatur. <span class="br"></span><span class="lineNumber">13</span><span class="br"></span>nihil opus esse regi duce Hannibale;

</p></section><notes></notes></section>