<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
equestribus copiis quamquam vel totius Europae exercitus in unum coacti obrui possent, <span class="br"></span><span class="lineNumber">5</span><span class="br"></span>adiciebat multiplices copias peditum et nominibus quoque gentium vix fando auditis terrebat, Dahas Medos Elymaeosque et Cadusios appellans; <span class="br"></span><span class="lineNumber">6</span><span class="br"></span>navalium vero copiarum, quas nulli portus capere in Graecia possent, dextrum cornu Sidonios et Tyrios, sinistrum Aradios et ex Pamphylia Sidetas tenere, quas gentes nullae unquam nec arte nec virtute navali aequassent. <span class="br"></span><span class="lineNumber">7</span><span class="br"></span>iam pecuniam iam alios belli apparatus referre supervacaneum esse: scire ipsos abundasse auro semper regna Asiae. itaque non cum Philippo nec Hannibale rem futuram Romanis, principe altero unius civitatis, altero Macedoniae tantum regni finibus incluso, sed cum magno Asiae totius partisque Europae rege. <span class="br"></span><span class="lineNumber">8</span><span class="br"></span>eum tamen, quamquam ab ultimis orientis terminis ad liberandam Graeciam veniat, nihil postulare ab Achaeis in quo fides eorum adversus Romanos, priores socios atque amicos, laedatur; <span class="br"></span><span class="lineNumber">9</span><span class="br"></span>non enim ut secum adversus eos arma capiant, sed ut neutri parti sese coniungant petere. pacem utrique parti, quod medios deceat amicos, optent: bello se non interponant.</p>
<p><span class="br"></span><span class="lineNumber">10</span><span class="br"></span>Idem ferme et Aetolorum legatus Archidamus petiit<a class="footnoteLink" href="#note_LCL301_134_52" id="target_note_LCL301_134_52"><sup>52</sup></a> ut, quae facillima et tutissima esset, quietem praestarent, 



</p></section><notes><section class="footnotes"><ul><li class="note" id="note_LCL301_134_52"><a class="footnoteCrossrefLink" href="#target_note_LCL301_134_52" title="Click to highlight in text"><sup class="lineRef">52</sup>peti&lt;i&gt;t <span class="italic">Fr. 1</span>: petit Ï‡: peti <span class="italic">B</span></a></li><script type="text/javascript">document.getElementById('note_LCL301_134_52').style.display = "none";</script></ul></section></notes></section>