<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Herodorus cum per aliquot dies intentus ab Atalante signum nequiquam exspectasset, missa speculatoria nave ut quid morae esset sciret, postquam rem omissam ab sociis vidit, Thronium unde venerat repetit.</p>
<p>39. Quinctius quoque his auditis, ab Corintho veniens navibus, in Chalcidico Euripo Eumeni regi occurrit. <span class="br"></span><span class="lineNumber">2</span><span class="br"></span>placuit quingentos milites praesidii causa relinqui Chalcide ab Eumene rege, ipsum Athenas ire. <span class="br"></span><span class="lineNumber">3</span><span class="br"></span>Quinctius, quo profectus erat, Demetriadem contendit, ratus Chalcidem liberatam momenti aliquid apud Magnetas ad repetendam societatem Romanam facturam, <span class="br"></span><span class="lineNumber">4</span><span class="br"></span>et ut praesidii aliquid esset suae partis hominibus, Eunomo praetori Thessalorum scripsit ut armaret iuventutem, et Villium<a class="footnoteLink" href="#note_LCL301_112_44" id="target_note_LCL301_112_44"><sup>44</sup></a> ad Demetriadem praemisit ad temptandos animos, non aliter nisi pars aliqua inclinaret ad respectum pristinae societatis rem adgressurus. <span class="br"></span><span class="lineNumber">5</span><span class="br"></span>Villius quinqueremi nave ad ostium portus est invectus. eo multitudo Magnetum omnis cum se effudisset, quaesivit Villius utrum ad amicos an ad hostes venisse se mallent. <span class="br"></span><span class="lineNumber">6</span><span class="br"></span>respondit Magnetarches Eurylochus ad amicos venisse eum, sed abstineret portu et sineret Magnetas in concordia et libertate esse, nec per conloquii speciem multitudinem sollicitaret. <span class="br"></span><span class="lineNumber">7</span><span class="br"></span>altercatio inde non sermo fuit, cum Romanus ut ingratos increparet Magnetas imminentesque praediceret clades, multitudo obstreperet nunc senatum nunc Quinctium accusando. ita inrito incepto




</p></section><notes><section class="footnotes"><ul><li class="note" id="note_LCL301_112_44"><a class="footnoteCrossrefLink" href="#target_note_LCL301_112_44" title="Click to highlight in text"><sup class="lineRef">44</sup>Villium <span class="italic">Fr. 2</span>: Iulium <span class="italic">ed. Rom.</span>:<span class="italic"> om. B</span>Ï‡</a></li><script type="text/javascript">document.getElementById('note_LCL301_112_44').style.display = "none";</script></ul></section></notes></section>