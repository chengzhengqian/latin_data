<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
animum eius temptaret, et si qua posset, metum demeret periculi quicquam ei ab Romanis esse. <span class="br"></span><span class="lineNumber">4</span><span class="br"></span>iis conloquiis aliud quidem actum nihil est, secutum tamen sua sponte est, velut consilio petitum esset, ut vilior ob ea regi Hannibal et suspectior ad omnia fieret.</p>
<p><span class="br"></span><span class="lineNumber">5</span><span class="br"></span>Claudius, secutus Graecos Acilianos libros, P. Africanum in ea fuisse legatione tradit eumque Ephesi conlocutum cum Hannibale, et sermonem unum etiam refert: <span class="br"></span><span class="lineNumber">6</span><span class="br"></span>quaerenti Africano quem fuisse maximum imperatorem Hannibal crederet, respondisse Alexandrum Macedonum regem, quod parva manu innumerabiles exercitus fudisset, <span class="br"></span><span class="lineNumber">7</span><span class="br"></span>quodque<a class="footnoteLink" href="#note_LCL301_40_13" id="target_note_LCL301_40_13"><sup>13</sup></a> ultimas oras, quas uisere supra spem humanam esset, peragrasset. <span class="br"></span><span class="lineNumber">8</span><span class="br"></span>quaerenti deinde quem secundum poneret, Pyrrhum dixisse: <span class="br"></span><span class="lineNumber">9</span><span class="br"></span>castra metari primum docuisse, ad hoc neminem elegantius loca cepisse, praesidia disposuisse; artem etiam conciliandi sibi homines eam habuisse ut Italicae gentes regis externi quam populi Romani, tam diu principis in ea terra, imperium esse mallent. <span class="br"></span><span class="lineNumber">10</span><span class="br"></span>exsequenti quem tertium duceret, haud dubie semet ipsum dixisse. tum risum obortum Scipioni et subiecisse “quidnam tu diceres, <span class="br"></span><span class="lineNumber">11</span><span class="br"></span>si me vicisses?” “tum vero me” inquit “et ante Alexandrum et ante Pyrrhum et ante alios omnes imperatores esse.”</p>
</section><notes><section class="footnotes"><ul><li class="note" id="note_LCL301_40_13"><a class="footnoteCrossrefLink" href="#target_note_LCL301_40_13" title="Click to highlight in text"><sup class="lineRef">13</sup>quodque β: quod <span class="italic">B</span>χ<span class="italic">Mg</span>:<span class="italic"> </span>et quod<span class="italic"> Drak.</span></a></li><script type="text/javascript">document.getElementById('note_LCL301_40_13').style.display = "none";</script></ul></section></notes></section>