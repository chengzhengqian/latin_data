<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
adlatum est, concilio indicto decretum quo accerserent eum fecerunt. <span class="br"></span><span class="lineNumber">8</span><span class="br"></span>iam profectus ab Demetriade rex, quia ita decreturos sciebat, Phalara in sinum Maliacum processerat. <span class="br"></span><span class="lineNumber">9</span><span class="br"></span>inde decreto accepto Lamiam venit, exceptus ingenti favore multitudinis cum plausibus clamoribusque et quibus aliis laetitia effusa volgi significatur.</p>
<p>44. In concilium ut ventum est, aegre<a class="footnoteLink" href="#note_LCL301_124_48" id="target_note_LCL301_124_48"><sup>48</sup></a> a Phaenea praetore principibusque aliis introductus silentio facto dicere orsus rex. <span class="br"></span><span class="lineNumber">2</span><span class="br"></span>prima eius oratio fuit excusantis quod tanto minoribus spe atque opinione omnium copiis venisset: <span class="br"></span><span class="lineNumber">3</span><span class="br"></span>id suae impensae erga eos voluntatis maximum debere indicium esse, quod nec paratus satis ulla re, et tempore ad navigandum immaturo, vocantibus legatis eorum haud gravate obsecutus esset, credidissetque cum se vidissent Aetoli, omnia vel in se uno posita praesidia existimaturos esse. <span class="br"></span><span class="lineNumber">4</span><span class="br"></span>ceterum eorum quoque se quorum exspectatio destituta in praesentia videatur spem abunde expleturum; <span class="br"></span><span class="lineNumber">5</span><span class="br"></span>nam simul primum anni tempus navigabile praebuisset mare, omnem se Graeciam armis viris equis, omnem oram maritimam classibus completurum, <span class="br"></span><span class="lineNumber">6</span><span class="br"></span>nec impensae nec labori nec periculo parsurum, donec depulso cervicibus eorum imperio Romano liberam vere Graeciam atque in ea principes Aetolos fecisset. <span class="br"></span><span class="lineNumber">7</span><span class="br"></span>cum exercitibus commeatus quoque omnis generis ex Asia venturos: in praesentia curae



</p></section><notes><section class="footnotes"><ul><li class="note" id="note_LCL301_124_48"><a class="footnoteCrossrefLink" href="#target_note_LCL301_124_48" title="Click to highlight in text"><sup class="lineRef">48</sup>aegre <span class="italic">hic Mg</span>, <span class="italic">ante</span> facto <span class="italic">Damsté</span>: <span class="italic">om. B</span>χ</a></li><script type="text/javascript">document.getElementById('note_LCL301_124_48').style.display = "none";</script></ul></section></notes></section>