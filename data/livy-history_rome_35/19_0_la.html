<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
extremo iam hiemis Ephesum pervenit. <span class="br"></span><span class="lineNumber">5</span><span class="br"></span>inde principio veris Antiocho filio misso in Syriam ad custodiam ultimarum partium regni, ne quid absente se ab tergo moveretur, ipse cum omnibus terrestribus copiis ad Pisidas, qui circa Sidam incolunt, oppugnandos est profectus. <span class="br"></span><span class="lineNumber">6</span><span class="br"></span>eo tempore legati Romani P. Sulpicius et P. Villius, qui ad Antiochum, sicut ante dictum est, missi erant, iussi prius Eumenem adire Elaeam venere; inde Pergamum—ibi regia Eumenis fuit—escenderunt.</p>
<p><span class="br"></span><span class="lineNumber">7</span><span class="br"></span>Cupidus belli adversus Antiochum Eumenes erat, gravem, si pax esset, accolam tanto potentiorem regem credens, eundem, si motum bellum esset, non magis parem Romanis fore quam Philippus fuisset, <span class="br"></span><span class="lineNumber">8</span><span class="br"></span>et aut funditus sublatum iri, aut si pax victo daretur, multa illi detracta sibi accessura, ut facile deinde se ab eo sine ullo Romano auxilio tueri posset: <span class="br"></span><span class="lineNumber">9</span><span class="br"></span>etiam si quid adversi casurum foret, satius esse Romanis sociis quamcumque fortunam subire quam solum aut imperium pati Antiochi aut abnuentem vi atque armis cogi. <span class="br"></span><span class="lineNumber">10</span><span class="br"></span>ob haec, quantum auctoritate quantum consilio valebat, incitabat Romanos ad bellum.</p>
<p>14. Sulpicius aeger Pergami substitit; Villius cum Pisidiae bello occupatum esse regem audisset, <span class="br"></span><span class="lineNumber">2</span><span class="br"></span>Ephesum profectus, dum paucos ibi moratur dies, dedit operam ut cum Hannibale, qui tum ibi forte erat, <span class="br"></span><span class="lineNumber">3</span><span class="br"></span>saepe congrederetur, ut 





</p></section><notes></notes></section>