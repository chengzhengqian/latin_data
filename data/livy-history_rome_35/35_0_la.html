<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
imperatorum vel usu vel ingenio aequabat, ita rudis in re navali erat, Arcas, <span class="br"></span><span class="lineNumber">4</span><span class="br"></span>mediterraneus homo, externorum etiam omnium, nisi quod in Creta praefectus auxiliorum militaverat, ignarus.</p>
<p><span class="br"></span><span class="lineNumber">5</span><span class="br"></span>Navis erat<a class="footnoteLink" href="#note_LCL301_70_22" id="target_note_LCL301_70_22"><sup>22</sup></a> quadriremis vetus, capta annis ante octoginta,<a class="footnoteLink" href="#note_LCL301_70_23" id="target_note_LCL301_70_23"><sup>23</sup></a> cum Crateri uxorem Nicaeam ab Naupacto Corinthum ueheret. <span class="br"></span><span class="lineNumber">6</span><span class="br"></span>huius fama motus—fuerat<a class="footnoteLink" href="#note_LCL301_70_24" id="target_note_LCL301_70_24"><sup>24</sup></a> enim nobile in classe regia quondam navigium—deduci ab Aegio putrem iam admodum et vetustate dilabentem iussit. <span class="br"></span><span class="lineNumber">7</span><span class="br"></span>hac tum praetoria nave praecedente classem, cum in ea Patrensis Piso<a class="footnoteLink" href="#note_LCL301_70_25" id="target_note_LCL301_70_25"><sup>25</sup></a> praefectus classis ueheretur, occurrerunt a Gytheo Laconum naves; <span class="br"></span><span class="lineNumber">8</span><span class="br"></span>et primo statim incursu ad novam et firmam navem vetus, quae per se ipsa omnibus compagibus aquam acciperet, divolsa est, captique omnes qui in nave erant. <span class="br"></span><span class="lineNumber">9</span><span class="br"></span>cetera classis, praetoria nave amissa, quantum quaeque remis valuit fugerunt. ipse Philopoemen in levi speculatoria nave fugit, nec ante fugae finem quam Patras ventum est fecit. <span class="br"></span><span class="lineNumber">10</span><span class="br"></span>nihil ea res animum militaris viri et multos experti casus imminuit: quin contra, si in re navali, cuius esset ignarus, offendisset, eo plus in ea quorum usu calleret spei nactus, breve id tyranno gaudium se effecturum adfirmabat.</p>
</section><notes><section class="footnotes"><ul><li class="note" id="note_LCL301_70_22"><a class="footnoteCrossrefLink" href="#target_note_LCL301_70_22" title="Click to highlight in text"><sup class="lineRef">22</sup>ignarus. navis erat <span class="italic">Mg</span>: <span class="italic">om</span>. <span class="italic">B</span>χ</a></li><script type="text/javascript">document.getElementById('note_LCL301_70_22').style.display = "none";</script><li class="note" id="note_LCL301_70_23"><a class="footnoteCrossrefLink" href="#target_note_LCL301_70_23" title="Click to highlight in text"><sup class="lineRef">23</sup>octoginta <span class="italic">B</span>χ<span class="italic">Mg</span>: sexaginta <span class="italic">Briscoe</span> <span class="italic">dubitanter</span> <span class="italic">(vid. apparat. et comm. 2.183)</span></a></li><script type="text/javascript">document.getElementById('note_LCL301_70_23').style.display = "none";</script><li class="note" id="note_LCL301_70_24"><a class="footnoteCrossrefLink" href="#target_note_LCL301_70_24" title="Click to highlight in text"><sup class="lineRef">24</sup>fuerat <span class="italic">Mg</span>: venit χ: <span class="italic">spat. B</span></a></li><script type="text/javascript">document.getElementById('note_LCL301_70_24').style.display = "none";</script><li class="note" id="note_LCL301_70_25"><a class="footnoteCrossrefLink" href="#target_note_LCL301_70_25" title="Click to highlight in text"><sup class="lineRef">25</sup>Piso <span class="italic">B</span>χ: Tiso <span class="italic">Gel.</span></a></li><script type="text/javascript">document.getElementById('note_LCL301_70_25').style.display = "none";</script></ul></section></notes></section>