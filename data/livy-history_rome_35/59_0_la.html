<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
senatus censuisset, quarta Sicilia, quinta Sardinia, sexta Hispania ulterior. <span class="br"></span><span class="lineNumber">7</span><span class="br"></span>imperatum praeterea L. Quinctio consuli est ut duas legiones civium Romanorum novas conscriberet, et socium ac Latini nominis viginti milia peditum et octingentos equites. eum exercitum praetori cui Bruttii provincia evenisset decreverunt.</p>
<p><span class="br"></span><span class="lineNumber">8</span><span class="br"></span>Aedes duae Iovis eo anno in Capitolio dedicatae sunt; voverat L. Furius Purpureo praetor Gallico bello unam, alteram consul; dedicavit Q. Marcius Ralla duumvir. <span class="br"></span><span class="lineNumber">9</span><span class="br"></span>iudicia in faeneratores eo anno multa severe sunt facta, accusantibus privatos aedilibus curulibus M. Tuccio et P. Iunio Bruto. <span class="br"></span><span class="lineNumber">10</span><span class="br"></span>de multa damnatorum quadrigae inauratae in Capitolio positae et in cella Iovis supra fastigium aediculae duodecim clipea inaurata; et iidem porticum extra portam Trigeminam inter lignarios fecerunt.</p>
<p>42. Intentis in apparatum novi belli Romanis ne ab Antiocho quidem cessabatur. <span class="br"></span><span class="lineNumber">2</span><span class="br"></span>tres eum civitates tenebant, Zmyrna et Alexandria Troas et Lampsacus, quas neque vi expugnare ad eam diem poterat neque condicionibus in amicitiam perlicere, neque ab tergo relinquere traiciens ipse in Europam volebat. <span class="br"></span><span class="lineNumber">3</span><span class="br"></span>tenuit eum et de Hannibale deliberatio. et primo naves apertae quas cum eo missurus in Africam fuerat moratae sunt; <span class="br"></span><span class="lineNumber">4</span><span class="br"></span>deinde an omnino mittendus esset consultatio mota est, maxime a Thoante Aetolo, 




</p></section><notes></notes></section>