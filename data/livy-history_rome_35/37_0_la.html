<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 Tripolim Laconici agri, qui proximus finem Megalopolitarum est, <span class="br"></span><span class="lineNumber">10</span><span class="br"></span>duxit, et magna vi pecorum hominumque inde abrepta, priusquam a Gytheo tyrannus praesidium agris mitteret, discessit.</p>
<p><span class="br"></span><span class="lineNumber">11</span><span class="br"></span>Inde Tegeam exercitu contracto, concilioque eodem et Achaeis et sociis indicto, in quo et Epirotarum et Acarnanum fuere principes, <span class="br"></span><span class="lineNumber">12</span><span class="br"></span>statuit, quoniam satis et suorum<a class="footnoteLink" href="#note_LCL301_74_29" id="target_note_LCL301_74_29"><sup>29</sup></a> a pudore maritimae ignominiae restituti animi et hostium conterriti essent, ad Lacedaemonem ducere, eo modo uno ratus ab obsidione Gythei hostem abduci posse. ad Caryas primum in hostium terra posuit castra. <span class="br"></span><span class="lineNumber">13</span><span class="br"></span>eo ipso die Gytheum expugnatum.<a class="footnoteLink" href="#note_LCL301_74_30" id="target_note_LCL301_74_30"><sup>30</sup></a> cuius rei ignarus Philopoemen castra ad Barbosthenem—mons est decem milia passuum ab Lacedaemone—promovit. <span class="br"></span><span class="lineNumber">14</span><span class="br"></span>et Nabis recepto Gytheo cum expedito exercitu inde profectus, cum praeter Lacedaemonem raptim duxisset, Pyrrhi quae vocant castra occupavit, quem peti locum ab Achaeis non dubitabat. inde hostibus occurrit. <span class="br"></span><span class="lineNumber">15</span><span class="br"></span>obtinebant autem longo agmine propter angustias viae prope quinque milia passuum; cogebatur agmen ab equitibus et maxima parte auxiliorum, quod existimabat Philopoemen tyrannum mercennariis militibus, quibus plurimum fideret, ab tergo suos adgressurum. <span class="br"></span><span class="lineNumber">16</span><span class="br"></span>duae res simul inopinatae perculerunt eum: una praeoccupatus quem petebat locus, altera quod primo agmini occurrisse hostem cernebat, ubi, cum per loca 




</p></section><notes><section class="footnotes"><ul><li class="note" id="note_LCL301_74_29"><a class="footnoteCrossrefLink" href="#target_note_LCL301_74_29" title="Click to highlight in text"><sup class="lineRef">29</sup>et suorum <span class="italic">Asc.</span>: essent testes suorum et <span class="italic">B</span>χ: essent . . . et <span class="italic">inter obelos Briscoe</span></a></li><script type="text/javascript">document.getElementById('note_LCL301_74_29').style.display = "none";</script><li class="note" id="note_LCL301_74_30"><a class="footnoteCrossrefLink" href="#target_note_LCL301_74_30" title="Click to highlight in text"><sup class="lineRef">30</sup>expugnatum <span class="italic">B</span>χ: expugnatum est <span class="italic">Mg</span></a></li><script type="text/javascript">document.getElementById('note_LCL301_74_30').style.display = "none";</script></ul></section></notes></section>