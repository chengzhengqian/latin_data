<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">12</span><span class="br"></span>Et perplexum Punico astu responsum et improvisum adsentationis genus Scipionem movisse, quod e grege se imperatorum velut inaestimabilem secrevisset.</p>
<p>15. Villius ab Epheso Apameam processit. eo et Antiochus, audito legatorum Romanorum adventu, occurrit. <span class="br"></span><span class="lineNumber">2</span><span class="br"></span>Apameae congressis disceptatio eadem ferme fuit quae Romae inter Quinctium et legatos regis fuerat. mors nuntiata Antiochi filii regis, quem missum paulo ante dixeram in Syriam, diremit conloquia. <span class="br"></span><span class="lineNumber">3</span><span class="br"></span>magnus luctus in regia fuit, magnumque eius iuvenis desiderium; id enim iam specimen sui dederat, uti si vita longior contigisset, magni iustique regis in eo indolem fuisse appareret. <span class="br"></span><span class="lineNumber">4</span><span class="br"></span>quo carior acceptiorque omnibus erat, eo mors eius suspectior fuit:<a class="footnoteLink" href="#note_LCL301_42_14" id="target_note_LCL301_42_14"><sup>14</sup></a> gravem successorem eum instare senectuti suae patrem credentem per spadones quosdam, talium ministeriis facinorum acceptos regibus, veneno sustulisse. <span class="br"></span><span class="lineNumber">5</span><span class="br"></span>eam quoque causam clandestino facinori adiciebant quod Seleuco filio Lysimachiam dedisset, Antiocho quam similem daret sedem, ut procul ab se honore eum quoque ablegaret, non habuisset. <span class="br"></span><span class="lineNumber">6</span><span class="br"></span>magni tamen luctus species per aliquot dies regiam tenuit, legatusque Romanus, ne alieno tempore incommodus obversaretur, Pergamum concessit; rex Ephesum, omisso quod incohaverat bello, redit.</p>
</section><notes><section class="footnotes"><ul><li class="note" id="note_LCL301_42_14"><a class="footnoteCrossrefLink" href="#target_note_LCL301_42_14" title="Click to highlight in text"><sup class="lineRef">14</sup>suspectior fuit Ï‡: suspectior <span class="italic">B</span></a></li><script type="text/javascript">document.getElementById('note_LCL301_42_14').style.display = "none";</script></ul></section></notes></section>