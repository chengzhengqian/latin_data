<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 milites, pacti ut sine fraude liceret abire, praesidio excesserunt; pertinacius Romani Euripum tuebantur. <span class="br"></span><span class="lineNumber">9</span><span class="br"></span>hi quoque tamen cum terra marique obsiderentur et iam machinas tormentaque adportari viderent, non tulere obsidionem.</p>
<p><span class="br"></span><span class="lineNumber">10</span><span class="br"></span>Cum id, quod caput erat Euboeae, teneret rex, ne ceterae quidem insulae eius urbes imperium abnuerunt; magnoque principio sibi orsus bellum videbatur, quod tanta insula et tot opportunae urbes in suam dicionem venissent.</p>
</section><notes></notes></section>