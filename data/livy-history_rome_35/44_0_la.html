<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Magnetibus esset. <span class="br"></span><span class="lineNumber">8</span><span class="br"></span>illa tantum commemorata, cum totam Graeciam beneficio libertatis obnoxiam Romanis esse, tum eam civitatem praecipue; <span class="br"></span><span class="lineNumber">9</span><span class="br"></span>ibi enim non praesidium modo Macedonum fuisse sed regiam exaedificatam, ut praesens semper in oculis habendus esset dominus; <span class="br"></span><span class="lineNumber">10</span><span class="br"></span>ceterum nequiquam ea facta, si Aetoli Antiochum in Philippi regiam adducerent et novus et incognitus pro vetere et experto habendus rex esset.</p>
<p><span class="br"></span><span class="lineNumber">11</span><span class="br"></span>Magnetarchen summum magistratum vocant; is tum Eurylochus erat, ac potestate ea fretus negavit dissimulandum sibi et Magnetibus esse quae fama volgata de reddenda Demetriade Philippo foret: id ne fieret, omnia et conanda et audenda Magnetibus esse. <span class="br"></span><span class="lineNumber">12</span><span class="br"></span>et inter dicendi contentionem inconsultius evectus proiecit tum quoque specie liberam Demetriadem esse, re vera omnia ad nutum Romanorum fieri. <span class="br"></span><span class="lineNumber">13</span><span class="br"></span>sub hanc vocem fremitus variantis multitudinis fuit partim adsensum partim indignationem dicere id ausum eum; Quinctius quidem adeo exarsit ira ut manus ad caelum tendens deos testes ingrati ac perfidi animi Magnetum invocaret. <span class="br"></span><span class="lineNumber">14</span><span class="br"></span>hac voce perterritis omnibus, Zeno ex principibus unus, magnae cum ob eleganter actam vitam auctoritatis tum quod semper Romanorum haud dubie partis fuerat, ab Quinctio legatisque aliis flens petit ne unius amentiam civitati adsignarent: <span class="br"></span><span class="lineNumber">15</span><span class="br"></span>suo quemque
</p></section><notes></notes></section>