<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 et triginta principes cum quibus, si qua vellet, consultaret delegerunt.</p>
<p>46. Ita dimisso concilio, multitudo omnis in suas civitates dilapsa est; rex postero die cum apocletis eorum unde bellum ordiretur consultabat. <span class="br"></span><span class="lineNumber">2</span><span class="br"></span>optimum visum est Chalcidem, frustra ab Aetolis nuper temptatam, primum adgredi, et celeritate magis in eam rem quam magno conatu et apparatu opus esse. <span class="br"></span><span class="lineNumber">3</span><span class="br"></span>itaque cum mille peditibus rex, qui Demetriade<a class="footnoteLink" href="#note_LCL301_128_49" id="target_note_LCL301_128_49"><sup>49</sup></a> secuti erant, profectus per Phocidem est, et alio itinere principes Aetoli, iuniorum paucis evocatis, ad Chaeroniam occurrerunt et decem constratis navibus secuti sunt. <span class="br"></span><span class="lineNumber">4</span><span class="br"></span>rex, ad Salganea castris positis, navibus ipse cum principibus Aetolorum Euripum traiecit; et cum haud procul portu egressus esset, magistratus quoque Chalcidensium et principes ante portam processerunt. pauci utrimque ad conloquium congressi sunt. <span class="br"></span><span class="lineNumber">5</span><span class="br"></span>Aetoli magnopere suadere ut salua Romanorum amicitia regem quoque adsumerent socium atque amicum; <span class="br"></span><span class="lineNumber">6</span><span class="br"></span>neque enim eum inferendi belli sed liberandae Graeciae causa in Europam traiecisse, et liberandae re, non verbis et simulatione, quod fecissent Romani. <span class="br"></span><span class="lineNumber">7</span><span class="br"></span>nihil autem utilius Graeciae civitatibus esse quam utramque complecti amicitiam; ita enim ab utriusque iniuria tutas alterius semper praesidio et fiducia fore. <span class="br"></span><span class="lineNumber">8</span><span class="br"></span>nam si non recepissent regem, viderent quid 


</p></section><notes><section class="footnotes"><ul><li class="note" id="note_LCL301_128_49"><a class="footnoteCrossrefLink" href="#target_note_LCL301_128_49" title="Click to highlight in text"><sup class="lineRef">49</sup>Demetriade<span class="italic"> B</span>Ï‡: eum Demetriade <span class="italic">ed. Med. 1478</span>: ab Demetriade <span class="italic">Fr. 2</span></a></li><script type="text/javascript">document.getElementById('note_LCL301_128_49').style.display = "none";</script></ul></section></notes></section>