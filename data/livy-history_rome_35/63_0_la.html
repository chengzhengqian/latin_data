<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 esse Aetolis debere ut copia frumenti suis et annona tolerabilis rerum aliarum suppeditetur.</p>
<p>45. In hanc sententiam rex cum magno omnium adsensu locutus discessit. <span class="br"></span><span class="lineNumber">2</span><span class="br"></span>post discessum regis inter duos principes Aetolorum Phaeneam et Thoantem contentio fuit. <span class="br"></span><span class="lineNumber">3</span><span class="br"></span>Phaeneas reconciliatore pacis et disceptatore de iis quae in controversia cum populo Romano essent utendum potius Antiocho censebat quam duce belli: <span class="br"></span><span class="lineNumber">4</span><span class="br"></span>adventum eius et maiestatem ad verecundiam faciendam Romanis vim maiorem habituram quam arma. multa homines, ne bellare necesse sit, voluntate remittere quae bello et armis cogi non possint. <span class="br"></span><span class="lineNumber">5</span><span class="br"></span>Thoas negare paci studere Phaeneam sed discutere apparatum belli velle, ut taedio et impetus relanguescat regis et Romani tempus ad comparandum habeant; <span class="br"></span><span class="lineNumber">6</span><span class="br"></span>nihil enim aequi ab Romanis impetrari posse, totiens legationibus missis Romam, totiens cum ipso Quinctio disceptando, satis expertum esse, nec nisi abscisa omni spe auxilium Antiochi imploraturos fuisse. <span class="br"></span><span class="lineNumber">7</span><span class="br"></span>quo celerius spe omnium oblato non esse elanguescendum, sed orandum potius regem ut quoniam, quod maximum fuerit, ipse vindex Graeciae venerit, copias quoque terrestres navalesque accersat. <span class="br"></span><span class="lineNumber">8</span><span class="br"></span>armatum regem aliquid impetraturum: inermem non pro Aetolis modo sed ne pro se quidem ipso momenti ullius futurum apud Romanos. <span class="br"></span><span class="lineNumber">9</span><span class="br"></span>haec vicit sententia, imperatoremque regem appellandum censuerunt,
</p></section><notes></notes></section>