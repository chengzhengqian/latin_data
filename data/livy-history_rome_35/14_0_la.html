<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Lepidi et L. Aemili Paulli: <span class="br"></span><span class="lineNumber">12</span><span class="br"></span>multos pecuarios damnarunt; ex ea pecunia clipea inaurata in fastigio Iovis aedis posuerunt, porticum unam extra portam Trigeminam, emporio ad Tiberim adiecto, alteram ab porta Fontinali ad Martis aram qua in Campum iter esset perduxerunt.</p>
<p>11. Diu nihil in Liguribus dignum memoria gestum erat: extremo eius anni bis in magnum periculum res adducta est; nam et castra consulis oppugnata aegre sunt defensa, <span class="br"></span><span class="lineNumber">2</span><span class="br"></span>et non ita multo post per saltum angustum cum duceretur agmen Romanum, ipsas fauces exercitus Ligurum insedit. <span class="br"></span><span class="lineNumber">3</span><span class="br"></span>qua cum exitus non pateret, converso agmine redire institit consul. et ab tergo fauces saltus occupatae a parte hostium erant, Caudinaeque cladis memoria non animis modo sed prope oculis obversabatur.</p>
<p><span class="br"></span><span class="lineNumber">4</span><span class="br"></span>Numidas octingentos ferme equites inter auxilia habebat. eorum praefectus consuli pollicetur se parte utra vellet cum suis erupturum, tantum uti diceret utra pars frequentior vicis esset: <span class="br"></span><span class="lineNumber">5</span><span class="br"></span>in eos se impetum facturum, et nihil prius quam flammam tectis iniecturum, ut is pavor cogeret 





</p></section><notes></notes></section>