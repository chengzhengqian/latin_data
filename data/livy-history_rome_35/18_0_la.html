<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
omnium primum praedam de Philippo Romanorum esse dicere, victoriam Aetolorum, et aditum in Graeciam Romanis nullos alios quam Aetolos dedisse, et ad vincendum vires eosdem praebuisse; <span class="br"></span><span class="lineNumber">16</span><span class="br"></span>deinde quantas peditum equitumque copias praebituri Antiocho ad bellum essent, quae loca terrestribus copiis, quos portus maritimis. <span class="br"></span><span class="lineNumber">17</span><span class="br"></span>tum de Philippo et Nabide libero mendacio abutebatur: paratum utrumque ad rebellandum esse, et primam quamque occasionem reciperandi ea quae bello amisissent arrepturos. <span class="br"></span><span class="lineNumber">18</span><span class="br"></span>ita per totum simul orbem terrarum Aetoli Romanis concitabant bellum.</p>
<p>13. Et reges tamen aut non moti aut tardius moti sunt. Nabis extemplo circa omnes maritimos vicos dimisit ad seditiones in iis miscendas, et alios principum donis ad suam causam perduxit, alios pertinaciter in societate Romana manentes occidit. <span class="br"></span><span class="lineNumber">2</span><span class="br"></span>Achaeis omnium maritimorum Laconum tuendorum a T. Quinctio cura mandata erat. itaque extemplo et ad <span class="br"></span><span class="lineNumber">3</span><span class="br"></span>tyrannum legatos miserunt qui admonerent foederis Romani, denuntiarentque ne pacem quam tantopere petisset turbaret, et auxilia ad Gytheum, quod iam oppugnabatur ab tyranno, et Romam qui ea nuntiarent legatos miserunt.</p>
<p><span class="br"></span><span class="lineNumber">4</span><span class="br"></span>Antiochus rex, ea hieme Raphiae in Phoenice Ptolomaeo regi Aegypti filia in matrimonium data, cum Antiochiam se recepisset, per Ciliciam Tauro monte superato 

</p></section><notes></notes></section>