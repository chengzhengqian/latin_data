<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 ostendere advenienti regi voluisse. <span class="br"></span><span class="lineNumber">9</span><span class="br"></span>Nabidi quoque et ipsi<a class="footnoteLink" href="#note_LCL301_102_41" id="target_note_LCL301_102_41"><sup>41</sup></a> faciendum esse ut quas haberet copias non sineret sub tectis marcescere otio, sed educeret et in armis decurrere cogeret, simul animos acueret et corpora exerceret. <span class="br"></span><span class="lineNumber">10</span><span class="br"></span>consuetudine leviorem laborem fore, et comitate ac benignitate ducis etiam non iniucundum fieri posse.</p>
<p>Educi inde frequenter ante urbem in campum ad Eurotan amnem coepere. <span class="br"></span><span class="lineNumber">11</span><span class="br"></span>satellites tyranni media fere in acie consistebant; tyrannus cum tribus summum equitibus, inter quos plerumque Alexamenus erat, ante signa vectabatur, cornua extrema invisens; <span class="br"></span><span class="lineNumber">12</span><span class="br"></span>in dextro cornu Aetoli erant, et qui ante auxiliares tyranni fuerant et qui venerant mille cum Alexameno. <span class="br"></span><span class="lineNumber">13</span><span class="br"></span>fecerat sibi morem Alexamenus nunc cum tyranno inter paucos ordines circumeundi monendique eum quae in rem esse videbantur, <span class="br"></span><span class="lineNumber">14</span><span class="br"></span>nunc in dextrum cornu ad suos adequitandi, mox inde, velut imperato quod res poposcisset, recipiendi<a class="footnoteLink" href="#note_LCL301_102_42" id="target_note_LCL301_102_42"><sup>42</sup></a> ad tyrannum. <span class="br"></span><span class="lineNumber">15</span><span class="br"></span>sed quem diem patrando facinori statuerat, eo paulisper cum tyranno vectatus cum ad suos concessisset, <span class="br"></span><span class="lineNumber">16</span><span class="br"></span>tum equitibus ab domo secum missis “agenda” inquit “res est, iuvenes, audendaque quam me duce impigre exsequi iussi estis. parate animos dextras, ne quis in eo quod me viderit facientem cesset. <span class="br"></span><span class="lineNumber">17</span><span class="br"></span>qui cunctatus fuerit et suum consilium 


</p></section><notes><section class="footnotes"><ul><li class="note" id="note_LCL301_102_41"><a class="footnoteCrossrefLink" href="#target_note_LCL301_102_41" title="Click to highlight in text"><sup class="lineRef">41</sup>Nabidi quoque et ipsi <span class="italic">B</span>χ: nam id quoque ipsi <span class="italic">Mg</span>: Nabidi quoque ipsi <span class="italic">Madvig</span>: Nabidi et ipsi <span class="italic">vel</span> Nabidi quoque <span class="italic">M. Müller</span>: Nabidi quoque id ipsum <span class="italic">H.J.M</span></a></li><script type="text/javascript">document.getElementById('note_LCL301_102_41').style.display = "none";</script><li class="note" id="note_LCL301_102_42"><a class="footnoteCrossrefLink" href="#target_note_LCL301_102_42" title="Click to highlight in text"><sup class="lineRef">42</sup>recipiendi <span class="italic">B</span>χ: recipiendi se <span class="italic">ed. Rom.</span></a></li><script type="text/javascript">document.getElementById('note_LCL301_102_42').style.display = "none";</script></ul></section></notes></section>