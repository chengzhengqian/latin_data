<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 nulla alia erat spes, adiuvit. <span class="br"></span><span class="lineNumber">7</span><span class="br"></span>litteris Eurylochi admoniti, propinqui amicique et qui eiusdem factionis erant liberos et coniugem eius cum sordida veste, tenentes velamenta supplicum, in contionem frequentem accierunt,<a class="footnoteLink" href="#note_LCL301_98_39" id="target_note_LCL301_98_39"><sup>39</sup></a> singulos universosque obtestantes ne insontem indemnatum consenescere in exsilio sinerent. <span class="br"></span><span class="lineNumber">8</span><span class="br"></span>et simplices homines misericordia et improbos seditiososque immiscendi res tumultu Aetolico spes movit, et pro se<a class="footnoteLink" href="#note_LCL301_98_40" id="target_note_LCL301_98_40"><sup>40</sup></a> quisque revocari iubebant.</p>
<p><span class="br"></span><span class="lineNumber">9</span><span class="br"></span>His praeparatis Diocles cum omni equitatu—et erat tum praefectus equitum—specie reducentis exsulem hospitem profectus, die ac nocte ingens iter emensus, cum milia sex ab urbe abesset, luce prima tribus electis turmis, cetera multitudine equitum subsequi iussa, praecessit. <span class="br"></span><span class="lineNumber">10</span><span class="br"></span>postquam portae adpropinquabat, desilire omnes ex equis iussit et loris ducere equos, itineris maxime modo solutis ordinibus, ut comitatus magis praefecti videretur quam praesidium. <span class="br"></span><span class="lineNumber">11</span><span class="br"></span>ibi una ex turmis ad portam relicta ne excludi subsequens equitatus posset, media urbe ac per forum manu Eurylochum tenens, multis occurrentibus gratulantibusque, domum deduxit. <span class="br"></span><span class="lineNumber">12</span><span class="br"></span>mox equitum plena urbs erat et loca opportuna occupabantur; tum in domos missi qui principes adversae factionis interficerent. ita Demetrias Aetolorum facta est.</p>
</section><notes><section class="footnotes"><ul><li class="note" id="note_LCL301_98_39"><a class="footnoteCrossrefLink" href="#target_note_LCL301_98_39" title="Click to highlight in text"><sup class="lineRef">39</sup>in contionem . . . accierunt<span class="italic"> Madvig</span>: <span class="italic">sic, sed</span> acciverunt <span class="italic">M. Müller</span>: contionem . . . adierunt <span class="italic">B</span>χ<span class="italic">Mg</span>*</a></li><script type="text/javascript">document.getElementById('note_LCL301_98_39').style.display = "none";</script><li class="note" id="note_LCL301_98_40"><a class="footnoteCrossrefLink" href="#target_note_LCL301_98_40" title="Click to highlight in text"><sup class="lineRef">40</sup>et pro se <span class="italic">Mg</span>: pro se <span class="italic">B</span>χ: ita pro se <span class="italic">M. Müller</span></a></li><script type="text/javascript">document.getElementById('note_LCL301_98_40').style.display = "none";</script></ul></section></notes></section>