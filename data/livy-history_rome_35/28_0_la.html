<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
legiones decretae quae priore anno urbanae fuissent, et ut sociis eodem milia peditum quindecim imperarentur et quingenti equites. <span class="br"></span><span class="lineNumber">12</span><span class="br"></span>Baebius Tamphilus triginta naves quinqueremes facere iussus, et ex navalibus veteres deducere si quae utiles essent, et scribere navales socios; et consulibus imperatum ut ei duo milia socium ac Latini nominis et mille Romanos darent pedites. <span class="br"></span><span class="lineNumber">13</span><span class="br"></span>hi duo praetores et duo exercitus, terrestris navalisque, adversus Nabim aperte iam oppugnantem socios populi Romani dicebantur parari; <span class="br"></span><span class="lineNumber">14</span><span class="br"></span>ceterum legati ad Antiochum missi exspectabantur, et priusquam ii redissent vetuerat Cn. Domitium consulem senatus discedere ab urbe.</p>
<p>21. Praetoribus Fulvio et Scribonio, quibus ut ius dicerent Romae provincia erat, negotium datum ut praeter eam classem cui Baebius praefuturus erat centum quinqueremes pararent.</p>
<p><span class="br"></span><span class="lineNumber">2</span><span class="br"></span>Priusquam consul praetoresque in provincias proficiscerentur, supplicatio fuit prodigiorum causa. <span class="br"></span><span class="lineNumber">3</span><span class="br"></span>capram sex haedos uno fetu edidisse ex Piceno nuntiatum est, et Arreti puerum natum unimanum, <span class="br"></span><span class="lineNumber">4</span><span class="br"></span>Amiterni terra pluvisse, Formiis portam murumque de caelo tacta, et quod maxime terrebat, consulis Cn. Domiti bovem locutum “Roma, cave tibi.” <span class="br"></span><span class="lineNumber">5</span><span class="br"></span>ceterorum prodigiorum causa supplicatum est: 





</p></section><notes></notes></section>