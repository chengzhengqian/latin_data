<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>35. Lacedaemone non urbi vis adferenda sed tyrannus dolo capiendus erat; <span class="br"></span><span class="lineNumber">2</span><span class="br"></span>quem spoliatum maritimis oppidis ab Romanis, tunc intra moenia etiam Lacedaemonis ab Achaeis compulsum qui occupasset occidere, eum totius gratiam rei apud Lacedaemonios laturum. <span class="br"></span><span class="lineNumber">3</span><span class="br"></span>causam mittendi ad eum habuerunt quod fatigabat precibus ut auxilia sibi, cum illis auctoribus rebellasset, mitterentur.<span class="br"></span><span class="lineNumber">4</span><span class="br"></span> mille pedites Alexameno dati sunt et triginta delecti ex iuventute equites. iis a praetore Damocrito in consilio arcano gentis, de quo ante dictum est, <span class="br"></span><span class="lineNumber">5</span><span class="br"></span>denuntiatur ne se ad bellum Achaicum aut rem ullam quam sua quisque opinione praecipere posset crederent missos esse: quidquid Alexamenum res monuisset subiti consilii capere, ad id, quamvis inopinatum temerarium audax, oboedienter exsequendum parati essent, ac pro eo acciperent tamquam ad id unum agendum missos ab domo se scirent.</p>
<p><span class="br"></span><span class="lineNumber">6</span><span class="br"></span>Cum his ita praeparatis Alexamenus ad tyrannum venit, quem adveniens extemplo spei implevit: Antiochum iam transisse in Europam, <span class="br"></span><span class="lineNumber">7</span><span class="br"></span>mox in Graecia fore, terras maria armis viris completurum; non cum Philippo rem esse credituros Romanos; numerum iniri peditum equitumque ac navium non posse; elephantorum aciem conspectu ipso debellaturam. <span class="br"></span><span class="lineNumber">8</span><span class="br"></span>Aetolos toto suo exercitu paratos esse venire Lacedaemonem, cum res poscat, sed frequentes armatos


</p></section><notes></notes></section>