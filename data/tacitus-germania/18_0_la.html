<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

humo degunt, donec aetas separet ingenuos, virtus <span class="br"></span><span class="lineNumber">3</span><span class="br"></span> adgnoscat. sera iuvenum venus, eoque inexhausta pubertas. nec virgines festinantur; eadem iuventa, similis proceritas: pares validaeque miscentur, ac <span class="br"></span><span class="lineNumber">4</span><span class="br"></span> robora parentum liberi referunt. sororum filiis idem apud avunculum qui apud patrem honor, quidam sanctiorem artioremque hunc nexum sanguinis arbitrantur et in accipiendis obsidibus magis exigunt, tamquam et animum firmius et domum latius teneant. <span class="br"></span><span class="lineNumber">5</span><span class="br"></span> heredes tamen successoresque sui cuique liberi, et nullum testamentum. si liberi non sunt, proximus gradus in possessione fratres, patrui, avunculi. quanto plus propinquorum, quanto maior adfinium numerus tanto gratiosior senectus; nec ulla orbitatis pretia.</p>
</section>
<section class="div2">
<p>21. Suscipere tam inimicitias seu patris seu propinqui quam amicitias necesse est; nec inplacabiles durant: luitur enim etiam homicidium certo armentorum ac pecorum numero recipitque satisfactionem universa domus, utiliter in publicum, quia periculosiores sunt inimicitiae iuxta libertatem.</p>
<span class="br"></span><span class="lineNumber">2</span><span class="br"></span><p> Convictibus et hospitiis non alia gens effusius indulget. quemcumque mortalium arcere tecto nefas

</p></section><notes></notes></section>