<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

habetur; pro fortuna quisque apparatis epulis excipit. cum defecere, qui modo hospes fuerat, monstrator hospitii et comes; proximam domum non invitati <span class="br"></span><span class="lineNumber">3</span><span class="br"></span> adeunt. nec interest: pari humanitate accipiuntur. notum ignotumque quantum ad ius hospitis nemo discernit. abeunti, si quid poposcerit, concedere moris; et poscendi in vicem eadem facilitas. gaurdent muneribus, sed nec data imputant nec acceptis obligantur. [Victus inter hospites comis.]<a class="footnoteLink" href="#note_LCL035_164_1" id="target_note_LCL035_164_1"><sup>1</sup></a></p>
</section>
<section class="div2">
<p>22. Statim e somno, quem plerumque in diem extrahunt, lavantur, saepius calida, ut apud quos plurimum hiems occupat. lauti cibum capiunt: separatae singulis sedes et sua cuique mensa, tum ad negotia nec minus saepe ad convivia procedunt <span class="br"></span><span class="lineNumber">2</span><span class="br"></span> armati. diem noctemque continuare potando nulli probrum. crebrae, ut inter vinolentos, rixae raro conviciis, saepius caede et vulneribus transiguntur. <span class="br"></span><span class="lineNumber">3</span><span class="br"></span> sed et de reconciliandis invicem inimicis et iungendis adfinitatibus et adsciscendis principibus, de pace denique ac bello plerumque in conviviis consultant, tamquam nullo magis tempore aut ad simplices cogitationes pateat animus aut ad magnas incalescat. <span class="br"></span><span class="lineNumber">4</span><span class="br"></span> gens non astuta nec callida aperit adhuc secreta pectoris licentia loci;<a class="footnoteLink" href="#note_LCL035_164_2" id="target_note_LCL035_164_2"><sup>2</sup></a> ergo detecta et nuda omnium



</p></section><notes><section class="footnotes"><ul><li class="note" id="note_LCL035_164_1"><a class="footnoteCrossrefLink" href="#target_note_LCL035_164_1" title="Click to highlight in text"><sup class="lineRef">1</sup>victus inter hospites comis, <span class="italic">added here by the MSS., was deleted by de la Bleterie.</span></a></li><script type="text/javascript">document.getElementById('note_LCL035_164_1').style.display = "none";</script><li class="note" id="note_LCL035_164_2"><a class="footnoteCrossrefLink" href="#target_note_LCL035_164_2" title="Click to highlight in text"><sup class="lineRef">2</sup><span class="italic">Most MSS. have</span> ioci.</a></li><script type="text/javascript">document.getElementById('note_LCL035_164_2').style.display = "none";</script></ul></section></notes></section>