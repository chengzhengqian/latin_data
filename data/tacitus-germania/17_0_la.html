<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

abscisis crinibus nudatam coram propinquis expellit domo maritus ac per omnem vicum verbere agit; publicatae enim pudicitiae nulla venia: non forma, <span class="br"></span><span class="lineNumber">3</span><span class="br"></span> non aetate, non opibus maritum invenerit.<a class="footnoteLink" href="#note_LCL035_160_1" id="target_note_LCL035_160_1"><sup>1</sup></a> nemo enim illic vitia ridet, nec corrumpere et corrumpi saeculum vocatur. melius quidem adhuc eae civitates, in quibus tantum virgines nubunt et cum spe votoque <span class="br"></span><span class="lineNumber">4</span><span class="br"></span> uxoris semel transigitur. sic unum accipiunt maritum quo modo unum corpus unamque vitam, ne ulla cogitatio ultra, ne longior cupiditas, ne tamquam maritum, sed tamquam matrimonium<a class="footnoteLink" href="#note_LCL035_160_2" id="target_note_LCL035_160_2"><sup>2</sup></a> ament. <span class="br"></span><span class="lineNumber">5</span><span class="br"></span> numerum liberorum finire aut quemquam ex agnatis necare flagitium habetur, plusque ibi boni mores valent quam alibi bonae leges.</p>
</section>
<section class="div2">
<p>20. In omni domo nudi ac sordidi in hos artus, in haec corpora, quae miramur, excrescunt. sua quemque mater uberibus alit, nec ancillis aut nutricibus <span class="br"></span><span class="lineNumber">2</span><span class="br"></span> delegantur. dominum ac servum nullis educationis deliciis dignoscas: inter eadem pecora, in eadem




</p></section><notes><section class="footnotes"><ul><li class="note" id="note_LCL035_160_1"><a class="footnoteCrossrefLink" href="#target_note_LCL035_160_1" title="Click to highlight in text"><sup class="lineRef">1</sup>leniverit <span class="italic">Kraffert.</span></a></li><script type="text/javascript">document.getElementById('note_LCL035_160_1').style.display = "none";</script><li class="note" id="note_LCL035_160_2"><a class="footnoteCrossrefLink" href="#target_note_LCL035_160_2" title="Click to highlight in text"><sup class="lineRef">2</sup>tam maritum quam matrimonium <span class="italic">Meiser:</span> tamquam matrimonium sed tamquam maritum <span class="italic">Grotius.</span></a></li><script type="text/javascript">document.getElementById('note_LCL035_160_2').style.display = "none";</script></ul></section></notes></section>