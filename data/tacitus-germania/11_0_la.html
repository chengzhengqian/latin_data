<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span> coëunt, nisi quid fortuitum et subitum incidit, certis diebus, cum aut inchoatur luna aut impletur; nam agendis rebus hoc auspicatissimum initium credunt. nec dierum numerum, ut nos, sed noctium computant. sic constituunt, sic condicunt: <span class="br"></span><span class="lineNumber">3</span><span class="br"></span> nox ducere diem videtur. illud ex libertate vitium, quod non simul nec ut iussi conveniunt, sed et alter et tertius dies cunctatione coëuntium absumitur. <span class="br"></span><span class="lineNumber">4</span><span class="br"></span> ut turbae<a class="footnoteLink" href="#note_LCL035_148_1" id="target_note_LCL035_148_1"><sup>1</sup></a> placuit, considunt armati. silentium per sacerdotes, quibus tum et coërcendi ius est, imperatur. <span class="br"></span><span class="lineNumber">5</span><span class="br"></span> mox rex vel princeps,<a class="footnoteLink" href="#note_LCL035_148_2" id="target_note_LCL035_148_2"><sup>2</sup></a> prout aetas cuique, prout nobilitas, prout decus bellorum, prout facundia est, audiuntur, auctoritate suadendi magis quam <span class="br"></span><span class="lineNumber">6</span><span class="br"></span> iubendi potestate. si displicuit sententia, fremitu aspernantur; sin placuit, frameas concutiunt: honoratissimum adsensus genus est armis laudare.</p>
</section>
<section class="div2">
<p><span class="bold">12</span>. Licet apud concilium accusare quoque et discrimen capitis intendere. distinctio poenarum ex delicto. proditores et transfugas arboribus suspendunt, ignavos et imbelles et corpore infames caeno ac <span class="br"></span><span class="lineNumber">2</span><span class="br"></span> palude, iniecta insuper crate, mergunt. diversitas supplicii illuc respicit, tamquam scelera ostendi oporteat, dum puniuntur, flagitia abscondi. sed et




</p></section><notes><section class="footnotes"><ul><li class="note" id="note_LCL035_148_1"><a class="footnoteCrossrefLink" href="#target_note_LCL035_148_1" title="Click to highlight in text"><sup class="lineRef">1</sup>turba <span class="italic">J. F. Gronov.</span></a></li><script type="text/javascript">document.getElementById('note_LCL035_148_1').style.display = "none";</script><li class="note" id="note_LCL035_148_2"><a class="footnoteCrossrefLink" href="#target_note_LCL035_148_2" title="Click to highlight in text"><sup class="lineRef">2</sup>principes <span class="italic">Perizonius.</span></a></li><script type="text/javascript">document.getElementById('note_LCL035_148_2').style.display = "none";</script></ul></section></notes></section>