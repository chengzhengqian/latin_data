<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

fortissimus quisque ac bellicosissimus nihil agens, delegata domus et penatium et agrorum cura feminis senibusque et infirmissimo cuique ex familia: ipsi hebent, mira diversitate naturae, cum idem homines <span class="br"></span><span class="lineNumber">2</span><span class="br"></span> sic ament inertiam et oderint quietem. mos est civitatibus ultro ac viritim conferre principibus vel armentorum vel frugum, quod pro honore acceptum <span class="br"></span><span class="lineNumber">3</span><span class="br"></span> etiam necessitatibus subvenit. gaudent praecipue finitimarum gentium donis, quae non modo a singulis, sed et publice mittuntur, electi equi, magnifica<a class="footnoteLink" href="#note_LCL035_154_1" id="target_note_LCL035_154_1"><sup>1</sup></a> arma, phalerae torquesque; iam et pecuniam accipere docuimus.</p>
</section>
<section class="div2">
<p>16. Nullas Germanorum populis urbes habitari satis notum est, ne pati quidem inter se iunctas sedes, colunt discreti ac diversi, ut fons, ut campus, ut <span class="br"></span><span class="lineNumber">2</span><span class="br"></span> nemus placuit. vicos Iocant non in nostrum morem conexis et cohaerentibus aedificiis: suam quisque domum spatio circumdat, sive adversus casus ignis <span class="br"></span><span class="lineNumber">3</span><span class="br"></span> remedium sive inscitia aedificandi. ne caementorum quidem apud illos aut tegularum usus: materia ad omnia utuntur informi et citra speciem aut delectationem. quaedam loca diligentius inlinunt terra ita pura ac splendente, ut picturam ac liniamenta colorum <span class="br"></span><span class="lineNumber">4</span><span class="br"></span> imitetur. soient et subterraneos specus aperire




</p></section><notes><section class="footnotes"><ul><li class="note" id="note_LCL035_154_1"><a class="footnoteCrossrefLink" href="#target_note_LCL035_154_1" title="Click to highlight in text"><sup class="lineRef">1</sup>magnifica <span class="italic">Meiser:</span> magna.</a></li><script type="text/javascript">document.getElementById('note_LCL035_154_1').style.display = "none";</script></ul></section></notes></section>