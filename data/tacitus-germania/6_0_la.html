<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

proximi ob usum commerciorum aurum et argentum in pretio habent formasque quasdam nostrae pecuniae adgnoscunt atque eligunt: interiores simplicius et antiquius permutatione mercium <span class="br"></span><span class="lineNumber">5</span><span class="br"></span> utuntur. pecuniam probant veterem et diu notam, serratos bigatosque. argentum quoque magis quam aurum sequuntur, nulla adfectione animi, sed quia numerus argenteorum facilior usui est promisca ac vilia mercantibus.</p>
</section>
<section class="div2">
<p>6. Ne ferrum quidem superest, sicut ex genere telorum colligitur. rari gladiis aut maioribus lanceis utuntur: hastas vel ipsorum vocabulo frameas gerunt angusto et brevi ferro, sed ita acri et ad usum habili, ut eodem telo, prout ratio poscit, vel comminus <span class="br"></span><span class="lineNumber">2</span><span class="br"></span> vel eminus pugnent. et eques quidem scuto frameaque contentus est, pedites et missilia spargunt, pluraque singuli, atque in inmensum vibrant, nudi aut sagulo leves. nulla cultus iactatio; scuta <span class="br"></span><span class="lineNumber">3</span><span class="br"></span> tantum lectissimis coloribus distingunt. paucis loricae, vix uni alterive cassis aut galea.<a class="footnoteLink" href="#note_LCL035_138_1" id="target_note_LCL035_138_1"><sup>1</sup></a> equi non forma, non velocitate conspicui. sed nec variare gyros in morem nostrum docentur: in rectum aut uno flexu dextros<a class="footnoteLink" href="#note_LCL035_138_2" id="target_note_LCL035_138_2"><sup>2</sup></a> agunt, ita coniuncto orbe, ut <span class="br"></span><span class="lineNumber">4</span><span class="br"></span> nemo posterior sit. in universum aestimanti plus penes peditem roboris; eoque mixti proeliantur, apta



</p></section><notes><section class="footnotes"><ul><li class="note" id="note_LCL035_138_1"><a class="footnoteCrossrefLink" href="#target_note_LCL035_138_1" title="Click to highlight in text"><sup class="lineRef">1</sup><span class="italic">Most MSS. have</span> galeae: <span class="italic">MÃ¼tzell suggested</span> galea est.</a></li><script type="text/javascript">document.getElementById('note_LCL035_138_1').style.display = "none";</script><li class="note" id="note_LCL035_138_2"><a class="footnoteCrossrefLink" href="#target_note_LCL035_138_2" title="Click to highlight in text"><sup class="lineRef">2</sup>dextros &lt;vel sinistros&gt; <span class="italic">Michaelis.</span></a></li><script type="text/javascript">document.getElementById('note_LCL035_138_2').style.display = "none";</script></ul></section></notes></section>