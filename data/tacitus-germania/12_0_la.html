<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

levioribus delictis pro modo poena:<a class="footnoteLink" href="#note_LCL035_150_1" id="target_note_LCL035_150_1"><sup>1</sup></a> equorum pecorumque numero convicti multantur. pars multae regi vel civitati, pars ipsi, qui vindicatur,<a class="footnoteLink" href="#note_LCL035_150_2" id="target_note_LCL035_150_2"><sup>2</sup></a> vel <span class="br"></span><span class="lineNumber">3</span><span class="br"></span> propinquis eius exsolvitur. eliguntur in isdem conciliis et principes, qui iura per pagos vicosque reddunt; centeni singulis ex plebe comites consilium simul et auctoritas adsunt.</p>
</section>
<section class="div2">
<p>13. Nihil autem neque publicae neque privatae rei nisi armati agunt. sed arma sumere non ante cuiquam moris, quam civitas suffecturum probaverit. tum in ipso concilio vel principum aliquis vel pater vel propinqui scuto frameaque iuvenem ornant: haec apud illos toga, hic primus iuventae honos; ante hoc <span class="br"></span><span class="lineNumber">2</span><span class="br"></span> domus pars videntur, mox rei publicae. insignis nobilitas aut magna patrum merita principis dignationem etiam adulescentulis adsignant: ceteris<a class="footnoteLink" href="#note_LCL035_150_3" id="target_note_LCL035_150_3"><sup>3</sup></a> robustioribus ac iam pridem probatis adgregantur, <span class="br"></span><span class="lineNumber">3</span><span class="br"></span> nec rubor inter comites adspici. gradus quin etiam ipse comitatus habet, iudicio eius quem sectantur; magnaque et comitum aemulatio, quibus primus apud principem suum locus, et principum, cui plurimi <span class="br"></span><span class="lineNumber">4</span><span class="br"></span> et acerrimi comites. haec dignitas, hae vires, magno semper electorum iuvenum globo circumdari, in pace decus, in bello praesidium, nec solum in sua gente cuique, sed apud finitimas quoque civitates id nomen,





</p></section><notes><section class="footnotes"><ul><li class="note" id="note_LCL035_150_1"><a class="footnoteCrossrefLink" href="#target_note_LCL035_150_1" title="Click to highlight in text"><sup class="lineRef">1</sup>poena <span class="italic">Acidalius:</span> poena nam <span class="italic">Robinson:</span> poenarum.</a></li><script type="text/javascript">document.getElementById('note_LCL035_150_1').style.display = "none";</script><li class="note" id="note_LCL035_150_2"><a class="footnoteCrossrefLink" href="#target_note_LCL035_150_2" title="Click to highlight in text"><sup class="lineRef">2</sup>vindicavit <span class="italic">cod. Vat. 1862 and cod. Leid. Periz. before correction to</span> vindicatur.</a></li><script type="text/javascript">document.getElementById('note_LCL035_150_2').style.display = "none";</script><li class="note" id="note_LCL035_150_3"><a class="footnoteCrossrefLink" href="#target_note_LCL035_150_3" title="Click to highlight in text"><sup class="lineRef">3</sup>ceteri <span class="italic">Lipsius:</span> certis <span class="italic">Gudeman.</span></a></li><script type="text/javascript">document.getElementById('note_LCL035_150_3').style.display = "none";</script></ul></section></notes></section>