<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

ac valentissimis nationibus cincti non per obsequium, sed proeliis ac periclitando tuti sunt. Reudigni deinde et Aviones et Anglii et Varini et Eudoses et Suarines et Nuitones fluminibus aut silvis <span class="br"></span><span class="lineNumber">2</span><span class="br"></span> muniuntur. nec quicquam notabile in singulis, nisi quod in commune Nerthum, id est Terram matrem, colunt eamque intervenire rebus hominum, invehi populis arbitrantur. est in insula Oceani castum nemus, dicatumque in eo<a class="footnoteLink" href="#note_LCL035_196_1" id="target_note_LCL035_196_1"><sup>1</sup></a> vehiculum, veste contectum; <span class="br"></span><span class="lineNumber">3</span><span class="br"></span> attingere uni sacerdoti concessum. is adesse penetrali deam intellegit vectamque bubus feminis multa cum veneratione prosequitur, laeti tunc dies, festa loca, quaecumque adventu hospitioque <span class="br"></span><span class="lineNumber">4</span><span class="br"></span> dignatur. non bella ineunt, non arma sumunt; clausum omne ferrum; pax et quies tunc tantum nota,<a class="footnoteLink" href="#note_LCL035_196_2" id="target_note_LCL035_196_2"><sup>2</sup></a> tunc tantum amata, donec idem sacerdos satiatam <span class="br"></span><span class="lineNumber">5</span><span class="br"></span> conversatione mortalium deam templo reddat. mox vehiculum et vestis<a class="footnoteLink" href="#note_LCL035_196_3" id="target_note_LCL035_196_3"><sup>3</sup></a> et, si credere velis, numen ipsum secreto lacu abluitur. servi ministrant, quos statim idem lacus haurit. arcanus hinc terror sanctaque ignorantia, quid sit illud, quod tantum perituri vident.</p>
</section><notes><section class="footnotes"><ul><li class="note" id="note_LCL035_196_1"><a class="footnoteCrossrefLink" href="#target_note_LCL035_196_1" title="Click to highlight in text"><sup class="lineRef">1</sup>eo <span class="italic">Rhenanus:</span> ea.</a></li><script type="text/javascript">document.getElementById('note_LCL035_196_1').style.display = "none";</script><li class="note" id="note_LCL035_196_2"><a class="footnoteCrossrefLink" href="#target_note_LCL035_196_2" title="Click to highlight in text"><sup class="lineRef">2</sup>inmota <span class="italic">Freudenberg.</span></a></li><script type="text/javascript">document.getElementById('note_LCL035_196_2').style.display = "none";</script><li class="note" id="note_LCL035_196_3"><a class="footnoteCrossrefLink" href="#target_note_LCL035_196_3" title="Click to highlight in text"><sup class="lineRef">3</sup>vestis <span class="italic">Andresen:</span> vestes.</a></li><script type="text/javascript">document.getElementById('note_LCL035_196_3').style.display = "none";</script></ul></section></notes></section>