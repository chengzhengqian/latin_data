<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

sacerdos civitatis, sin privatim, ipse pater familiae, precatus deos caelumque suspiciens ter singulos tollit, sublatos secundum impressam ante notam interpretatur. <span class="br"></span><span class="lineNumber">3</span><span class="br"></span> si prohibuerunt, nulla de eadem re in eundem diem consultatio; sin permissum, auspiciorum adhuc fides exigitur. et illud quidem etiam hic notum, avium voces volatusque interrogare: proprium gentis equorum quoque praesagia ac monitus experiri. <span class="br"></span><span class="lineNumber">4</span><span class="br"></span> publice aluntur isdem nemoribus ac lucis candidi et nullo mortali opere contacti;<a class="footnoteLink" href="#note_LCL035_146_1" id="target_note_LCL035_146_1"><sup>1</sup></a> quos pressos sacro curru sacerdos ac rex vel princeps civitatis comitantur <span class="br"></span><span class="lineNumber">5</span><span class="br"></span> hinnitusque ac fremitus observant. nec ulli auspicio maior fides, non solum apud plebem, sed<a class="footnoteLink" href="#note_LCL035_146_2" id="target_note_LCL035_146_2"><sup>2</sup></a> apud proceres, apud sacerdotes; se enim<a class="footnoteLink" href="#note_LCL035_146_3" id="target_note_LCL035_146_3"><sup>3</sup></a> ministros deorum, illos conscios putant. est et alia observatio auspiciorum, qua gravium bellorum eventus explorant. <span class="br"></span><span class="lineNumber">6</span><span class="br"></span> eius gentis, cum qua bellum est, captivum quoquo modo interceptum cum electo popularium suorum, patriis quemque armis, committunt: victoria huius vel illius pro praeiudicio accipitur.</p>
</section>
<section class="div2">
<p>11. De minoribus rebus principes consultant, de maioribus omnes, ita tamen, ut ea quoque, quorum penes plebem arbitrium est, apud principes praetractentur.




</p></section><notes><section class="footnotes"><ul><li class="note" id="note_LCL035_146_1"><a class="footnoteCrossrefLink" href="#target_note_LCL035_146_1" title="Click to highlight in text"><sup class="lineRef">1</sup>contacti sunt <span class="italic">R. P. Robinson because cod. Vind. 711 has</span> contactis <span class="italic">as also cod. Stutgart. above the line</span>: contractis <span class="italic">Monac. 5307.</span></a></li><script type="text/javascript">document.getElementById('note_LCL035_146_1').style.display = "none";</script><li class="note" id="note_LCL035_146_2"><a class="footnoteCrossrefLink" href="#target_note_LCL035_146_2" title="Click to highlight in text"><sup class="lineRef">2</sup><span class="italic">Most MSS. omit</span> sed: <span class="italic">Thomas puts it after</span> proceres.</a></li><script type="text/javascript">document.getElementById('note_LCL035_146_2').style.display = "none";</script><li class="note" id="note_LCL035_146_3"><a class="footnoteCrossrefLink" href="#target_note_LCL035_146_3" title="Click to highlight in text"><sup class="lineRef">3</sup>sed apud proceres; sacerdotes enim <span class="italic">Perizonius.</span></a></li><script type="text/javascript">document.getElementById('note_LCL035_146_3').style.display = "none";</script></ul></section></notes></section>