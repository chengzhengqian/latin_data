<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

veterisque famae lata vestigia manent, utraque ripa castra ac spatia, quorum ambitu nunc quoque metiaris molem manusque gentis et tam magni exitus fidem. <span class="br"></span><span class="lineNumber">2</span><span class="br"></span> sescentesimum et quadragesimum annum urbs nostra agebat, cum primum Cimbrorum audita sunt arma Caecilio Metello et Papirio Carbone consulibus. ex quo si ad alteram imperatoris Traiani consulatum computemus, ducenti ferme et decem anni colliguntur: <span class="br"></span><span class="lineNumber">3</span><span class="br"></span> tam diu Germania vincitur. medio tam longi aevi spatio multa in vicem damna, non Samnis, non Poeni, non Hispaniae Galliaeve, ne Parthi quidem saepius admonuere: quippe regno Arsacis acrior est <span class="br"></span><span class="lineNumber">4</span><span class="br"></span> Germanorum libertas, quid enim aliud nobis quam caedem Crassi, amisso et ipse Pacoro, infra Ventidium <span class="br"></span><span class="lineNumber">5</span><span class="br"></span> deiectus Oriens obiecerit? at Germani CarÂ­bone








</p></section><notes></notes></section>