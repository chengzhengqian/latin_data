<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
<span class="bold">2</span> extitisse arbitrantur. unde habitus quoque corporum, quamquam in tanto hominum numero, idem omnibus: truces et caerulei oculi, rutilae comae, <span class="br"></span><span class="lineNumber">3</span><span class="br"></span> magna corpora et tantum ad impetum valida: laboris atque operum non eadem patientia, minimeque sitim aestumque tolerare, frigora atque inediam caelo solove adsueverunt.</p>
</section>
<section class="div2">
<p>5. Terra etsi aliquanto specie differt, in universum tamen aut silvis horrida aut paludibus foeda, umidior qua Gallias, ventosior qua Noricum ac Pannoniam aspicit; satis ferax, frugiferarum arborum impatiens,<a class="footnoteLink" href="#note_LCL035_136_1" id="target_note_LCL035_136_1"><sup>1</sup></a> <span class="br"></span><span class="lineNumber">2</span><span class="br"></span> pecorum fecunda, sed plerumque improcera. ne armentis quidem suus honor aut gloria frontis: numero gaudent, eaeque solae et gratissimae opes <span class="br"></span><span class="lineNumber">3</span><span class="br"></span> sunt. argentum et aurum propitiine an irati di negaverint dubito. nec tamen adfirmaverim nullam Germaniae venam argentum aurumve gignere: quis enim scrutatus est? possessione et usu haud <span class="br"></span><span class="lineNumber">4</span><span class="br"></span> perinde adficiuntur. est videre apud illos argentea vasa, legatis et principibus eorum muneri data, non in alia vilitate quam quae humo finguntur; quamÂ­quam




</p></section><notes><section class="footnotes"><ul><li class="note" id="note_LCL035_136_1"><a class="footnoteCrossrefLink" href="#target_note_LCL035_136_1" title="Click to highlight in text"><sup class="lineRef">1</sup>patiens <span class="italic">Tross</span>.</a></li><script type="text/javascript">document.getElementById('note_LCL035_136_1').style.display = "none";</script></ul></section></notes></section>