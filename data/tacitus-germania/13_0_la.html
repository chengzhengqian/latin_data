<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">

ea gloria est, si numero ac virtute comitatus emineat; expetuntur enim legationibus et muneribus ornantur et ipsa plerumque fama bella profligant.</p>
</section>
<section class="div2">
<p>14. Cum ventum in aciem, turpe principi virtute vinci, turpe comitatui virtutem principis non adaequare. iam vero infame in omnem vitam ac probrosum superstitem principi suo ex acie recessisse: ilium defendere, tueri, sua quoque fortia facta gloriae eius adsignare praecipuum sacramentum est: principes <span class="br"></span><span class="lineNumber">2</span><span class="br"></span> pro victoria pugnant, comites pro principe. si civitas, in qua orti sunt, longa pace et otio torpeat, plerique nobilium adulescentium petunt ultro eas nationes, quae tum bellum aliquod gerunt, quia et ingrata genti quies et facilius inter ancipitia clarescunt magnumque comitatum non nisi vi belloque <span class="br"></span><span class="lineNumber">3</span><span class="br"></span> tueare: exigunt enim<a class="footnoteLink" href="#note_LCL035_152_1" id="target_note_LCL035_152_1"><sup>1</sup></a> principis sui liberalitate ilium bellatorem equum, illam cruentam victricemque frameam; nam epulae et quamquam incompti, largi tamen apparatus pro stipendio cedunt. materia <span class="br"></span><span class="lineNumber">4</span><span class="br"></span> munificentiae per bella et raptus. nec arare terram aut exspectare annum tam facile persuaseris quam vocare hostem et vulnera mereri. pigrum quin immo et iners videtur sudore adquirere quod possis sanguine parare.</p>
</section>
<section class="div2">
<p>15. Quotiens bella non ineunt, multum<a class="footnoteLink" href="#note_LCL035_152_2" id="target_note_LCL035_152_2"><sup>2</sup></a> venatibus, plus per otium transigunt, dediti somno ciboque,


</p></section><notes><section class="footnotes"><ul><li class="note" id="note_LCL035_152_1"><a class="footnoteCrossrefLink" href="#target_note_LCL035_152_1" title="Click to highlight in text"><sup class="lineRef">1</sup>enim &lt;a&gt; <span class="italic">Acidalius.</span></a></li><script type="text/javascript">document.getElementById('note_LCL035_152_1').style.display = "none";</script><li class="note" id="note_LCL035_152_2"><a class="footnoteCrossrefLink" href="#target_note_LCL035_152_2" title="Click to highlight in text"><sup class="lineRef">2</sup>multum <span class="italic">Lipsius:</span> non multum, <span class="italic">which may be right.</span></a></li><script type="text/javascript">document.getElementById('note_LCL035_152_2').style.display = "none";</script></ul></section></notes></section>