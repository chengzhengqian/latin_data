<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 545</span><span class="innerMarginNote right">5</span>etiam superesse. Consules parum sibi videri praefati pro merito eorum sua voce conlaudari eos,<a class="footnoteLink" href="#note_LCL367_246_1" id="target_note_LCL367_246_1"><sup>1</sup></a> nisi universi
patres iis in curia gratias egissent, sequi in
<span class="innerMarginNote right">6</span>senatum eos<a class="footnoteLink" href="#note_LCL367_246_2" id="target_note_LCL367_246_2"><sup>2</sup></a> iusserunt. Senatus quam poterat honoratissimo decreto adlocutus eos<a class="footnoteLink" href="#note_LCL367_246_3" id="target_note_LCL367_246_3"><sup>3</sup></a> mandat consulibus
ut ad populum quoque eos producerent, et inter multa alia praeclara quae ipsis maioribusque suis praestitissent recens etiam meritum eorum in rem
<span class="innerMarginNote right">7</span>publicam commemorarent. Ne nunc quidem post tot saecula sileantur fraudenturve laude sua: Signini fuere et Norbani Saticulanique et Fregellani, et Lucerini et Venusini, et Brundisini et Hadriani et
<span class="innerMarginNote right">8</span>Firmani et Ariminenses, et ab altero mari Pontiani et Paestani et Cosani, et mediterranei Beneventani et Aesernini et Spoletini, et Placentini et Cremonenses.
<span class="innerMarginNote right">9</span>Harum coloniarum subsidio tum imperium populi Romani stetit, iisque gratiae in senatu et
<span class="innerMarginNote right">10</span>apud populum actae. Duodecim aliarum coloniarum quae detractaverunt imperium mentionem fieri patres vetuerunt, neque illos dimitti neque retineri neque appellari a consulibus; ea tacita castigatio maxime ex dignitate populi Romani visa est.</p>
<p><span class="innerMarginNote right">11</span>Cetera expedientibus quae ad bellum opus erant consulibus, aurum vicensimarium, quod in sanctiore






</p></section><notes><section class="footnotes"><ul><li class="note" id="note_LCL367_246_1"><a class="footnoteCrossrefLink" href="#target_note_LCL367_246_1" title="Click to highlight in text"><sup class="lineRef">1</sup>eos, <span class="italic">bracketed by Conway.</span></a></li><script type="text/javascript">document.getElementById('note_LCL367_246_1').style.display = "none";</script><li class="note" id="note_LCL367_246_2"><a class="footnoteCrossrefLink" href="#target_note_LCL367_246_2" title="Click to highlight in text"><sup class="lineRef">2</sup>eos <span class="italic">P</span>(1)<span class="italic">N Aldus, Eds.: om. Sp?JK Froben</span> 2.</a></li><script type="text/javascript">document.getElementById('note_LCL367_246_2').style.display = "none";</script><li class="note" id="note_LCL367_246_3"><a class="footnoteCrossrefLink" href="#target_note_LCL367_246_3" title="Click to highlight in text"><sup class="lineRef">3</sup>eos <span class="italic">P</span>(1)<span class="italic">N Aldus, Froben: om. N<sup>3</sup>JK.</span></a></li><script type="text/javascript">document.getElementById('note_LCL367_246_3').style.display = "none";</script></ul></section></notes></section>