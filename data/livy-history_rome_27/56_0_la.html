<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 546</span>tamen fateri se opera Livi Tarentum receptum, quod amici eius volgo in senatu iactassent; neque enim recipiundum fuisse, nisi amissum foret.</p>
<p><span class="innerMarginNote right">6</span>Consulum<a class="footnoteLink" href="#note_LCL367_312_1" id="target_note_LCL367_312_1"><sup>1</sup></a> alter T. Quinctius Crispinus ad exercitum
quem Q. Fulvius Flaccus habuerat cum supplemento
<span class="innerMarginNote right">7</span>in Lucanos est profectus. Marcellum aliae atque aliae obiectae animo religiones tenebant, in quibus quod, cum bello Gallico ad Clastidium aedem Honori et Virtuti vovisset, dedicatio eius a pontificibus
<span class="innerMarginNote right">8</span>impediebatur, quod negabant unam cellam amplius quam uni deo<a class="footnoteLink" href="#note_LCL367_312_2" id="target_note_LCL367_312_2"><sup>2</sup></a> recte dedicari, quia, si de caelo tacta aut prodigii aliquid in ea factum esset,
<span class="innerMarginNote right">9</span>difficilis procuratio foret, quod utri deo res divina fieret, sciri non posset; neque enim duobus nisi certis deis rite una hostia fieri. Ita addita Virtutis aedes adproperato opere; neque tamen ab ipso aedes eae
<span class="innerMarginNote right">10</span>dedicatae sunt. Tum demum ad exercitum quem priore anno Venusiae reliquerat cum supplemento proficiscitur.</p>
<p><span class="innerMarginNote right">11</span>Locros in Bruttiis Crispinus oppugnare conatus, quia magnam famam attulisse Fabio Tarentum rebatur,<a class="footnoteLink" href="#note_LCL367_312_3" id="target_note_LCL367_312_3"><sup>3</sup></a>
omne genus tormentorum machinarumque ex Sicilia arcessierat; et naves indidem accitae erant







</p></section><notes><section class="footnotes"><ul><li class="note" id="note_LCL367_312_1"><a class="footnoteCrossrefLink" href="#target_note_LCL367_312_1" title="Click to highlight in text"><sup class="lineRef">1</sup>Consulum <span class="italic">P</span>(1)<span class="italic">N Aldus, Froben</span>: consul <span class="italic">JK.</span></a></li><script type="text/javascript">document.getElementById('note_LCL367_312_1').style.display = "none";</script><li class="note" id="note_LCL367_312_2"><a class="footnoteCrossrefLink" href="#target_note_LCL367_312_2" title="Click to highlight in text"><sup class="lineRef">2</sup>amplius quam uni deo <span class="italic">SpA<sup>s</sup>N<sup>s</sup>JK Froben</span> 2: duobus <span class="italic">P</span>(1)<span class="italic">N Aldus</span>: duobus diis <span class="italic">Weissenborn.</span></a></li><script type="text/javascript">document.getElementById('note_LCL367_312_2').style.display = "none";</script><li class="note" id="note_LCL367_312_3"><a class="footnoteCrossrefLink" href="#target_note_LCL367_312_3" title="Click to highlight in text"><sup class="lineRef">3</sup>rebatur <span class="italic">PCR</span>: ferebatur <span class="italic">R</span><sup>1</sup>(3)<span class="italic">NJK Aldus, Froben.</span></a></li><script type="text/javascript">document.getElementById('note_LCL367_312_3').style.display = "none";</script></ul></section></notes></section>