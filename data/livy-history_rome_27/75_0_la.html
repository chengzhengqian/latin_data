<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 546</span>C. Mamilius, C. et A. Hostilii Catones. Comitiis perfectis ludisque factis dictator et magister equitum
<span class="innerMarginNote right">2</span>magistratu abierunt. C. Terentius Varro in Etruriam
pro praetore missus, ut ex ea provincia C. Hostilius Tarentum ad eum exercitum iret quem T.
<span class="innerMarginNote right">3</span>Quinctius consul habuerat; et L.<a class="footnoteLink" href="#note_LCL367_350_1" id="target_note_LCL367_350_1"><sup>1</sup></a> Manlius trans mare legatus iret viseretque quae res ibi gererentur; simul quod Olympiae ludicrum ea aestate futurum
<span class="innerMarginNote right">4</span>erat, quod maximo coetu Graeciae<a class="footnoteLink" href="#note_LCL367_350_2" id="target_note_LCL367_350_2"><sup>2</sup></a> celebraretur, ut, si tuto per hostem posset, adiret id concilium, ut qui Siculi bello ibi profugi aut Tarentini cives relegati ab Hannibale essent, domos redirent scirentque sua omnia iis quae ante bellum habuissent reddere populum Romanum.</p>
<p><span class="innerMarginNote right">5</span>Quia periculosissimus annus inminere videbatur, neque consules in re publica erant, in consules designatos
omnes versi, quam primum eos sortiri provincias
et praesciscere quam quisque eorum provinciam,
<span class="innerMarginNote right">6</span>quem hostem haberet, volebant. De reconciliatione
etiam gratiae eorum in senatu actum est
<span class="innerMarginNote right">7</span>principio facto a Q. Fabio Maximo. Inimicitiae autem nobiles inter eos erant et acerbiores eas indignioresque
Livio sua calamitas fecerat quod
spretum
<span class="innerMarginNote right">8</span>se in ea fortuna credebat. Itaque is magis inplacabilis
erat et nihil opus esse reconciliatione aiebat:




</p></section><notes><section class="footnotes"><ul><li class="note" id="note_LCL367_350_1"><a class="footnoteCrossrefLink" href="#target_note_LCL367_350_1" title="Click to highlight in text"><sup class="lineRef">1</sup>Quinctius consul habuerat; et L. <span class="italic">A</span><sup>s</sup><span class="italic">N</span><sup>s</sup><span class="italic">JK Aldus, Froben</span>: <span class="italic">om. P</span>(1)<span class="italic">N, one line.</span></a></li><script type="text/javascript">document.getElementById('note_LCL367_350_1').style.display = "none";</script><li class="note" id="note_LCL367_350_2"><a class="footnoteCrossrefLink" href="#target_note_LCL367_350_2" title="Click to highlight in text"><sup class="lineRef">2</sup>Graeciae <span class="italic">A</span><sup>s</sup><span class="italic">N</span><sup>s</sup><span class="italic">JK</span>: <span class="italic">om. P</span>(1)<span class="italic">N.</span></a></li><script type="text/javascript">document.getElementById('note_LCL367_350_2').style.display = "none";</script></ul></section></notes></section>