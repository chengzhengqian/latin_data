<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 546</span>viginti milia—nuntius ex Macedonia venit Aëropum quendam corrupto arcis praesidiique praefecto Lychnidum
cepisse, tenere et Dassaretiorum
quosdam vicos
<span class="innerMarginNote right">10</span>et Dardanos etiam concire. Omisso igitur Achaico atque Aetolico<a class="footnoteLink" href="#note_LCL367_342_1" id="target_note_LCL367_342_1"><sup>1</sup></a> bello, relictis tamen duobus milibus et quingentis omnis generis armatorum cum Menippo et
<span class="innerMarginNote right">11</span>Polyphanta ducibus ad praesidium sociorum, profectus ab Dymis per Achaiam Boeotiamque et Euboeam decumis castris Demetriadem in Thessaliam pervenit.</p>
<p>XXXIII. Ibi alii maiorem adferentes tumultum nuntii occurrunt: Dardanos in Macedoniam effusos Orestidem iam tenere ac descendisse in Argestaeum campum, famamque inter barbaros celebrem esse
<span class="innerMarginNote right">2</span>Philippum occisum. Expeditione ea qua cum populatoribus agri ad Sicyonem pugnavit in arborem inlatus impetu equi ad eminentem ramum cornu
<span class="innerMarginNote right">3</span>alterum galeae praefregit; id inventum ab Aetolo quodam perlatumque in Aetoliam ad Scerdilaedum, cui notum erat insigne galeae, famam interfecti
<span class="innerMarginNote right">4</span>regis<a class="footnoteLink" href="#note_LCL367_342_2" id="target_note_LCL367_342_2"><sup>2</sup></a> volgavit. Post profectionem ex Achaia regis Sulpicius Aeginam classe profectus cum Attalo sese
<span class="innerMarginNote right">5</span>coniunxit. Achaei cum Aetolis Eleisque haud procul Messene prosperam pugnam fecerunt. Attalus rex et P. Sulpicius Aeginae hibernarunt.</p>
</section><notes><section class="footnotes"><ul><li class="note" id="note_LCL367_342_1"><a class="footnoteCrossrefLink" href="#target_note_LCL367_342_1" title="Click to highlight in text"><sup class="lineRef">1</sup>atque Aetolico <span class="italic">A</span><sup>s</sup><span class="italic">N</span><sup>s</sup><span class="italic">JK</span>: <span class="italic">om. P</span>(1)<span class="italic">N.</span></a></li><script type="text/javascript">document.getElementById('note_LCL367_342_1').style.display = "none";</script><li class="note" id="note_LCL367_342_2"><a class="footnoteCrossrefLink" href="#target_note_LCL367_342_2" title="Click to highlight in text"><sup class="lineRef">2</sup>regis <span class="italic">P</span>(1)<span class="italic">N Aldus</span>: philippi <span class="italic">SpA</span><sup>s</sup><span class="italic">JK Froben</span> 2: philippi regis <span class="italic">N</span><sup>s</sup>.</a></li><script type="text/javascript">document.getElementById('note_LCL367_342_2').style.display = "none";</script></ul></section></notes></section>