<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 547</span><span class="innerMarginNote right">3</span>iuventutis erat unde scriberent milites. Itaque colonos etiam maritimos, qui sacrosanctam vacationem
dicebantur habere, dare milites cogebant. Quibus recusantibus edixere in diem certam ut quo quisque iure vacationem haberet ad senatum deferret.
<span class="innerMarginNote right">4</span>Ea die ad senatum hi populi venerunt: Ostiensis Alsiensis Antias Anxurnas Minturnensis Sinuessanus,
<span class="innerMarginNote right">5</span>et ab supero mari Senensis. Cum vacationes suas quisque populus recitaret, nullius, cum in Italia hostis esset, praeter Antiatem Ostiensemque vacatio observata est; et earum coloniarum iuniores iure iurando adacti supra dies triginta non pernoctaturos se<a class="footnoteLink" href="#note_LCL367_362_1" id="target_note_LCL367_362_1"><sup>1</sup></a> extra moenia coloniae suae, donec hostis in Italia esset.</p>
<p><span class="innerMarginNote right">6</span>Cum omnes censerent primo quoque tempore consulibus eundum ad bellum—nam et Hasdrubali occurrendum esse descendenti ab Alpibus, ne Gallos Cisalpinos neve Etruriam erectam in spem rerum
<span class="innerMarginNote right">7</span>novarum sollicitaret, et Hannibalem suo proprio occupandum bello, ne emergere ex Bruttiis atque obviam ire fratri posset—Livius cunctabatur, parum
<span class="innerMarginNote right">8</span>fidens suarum provinciarum exercitibus; conlegam ex duobus consularibus egreglis exercitibus et tertio, cui Q. Claudius Tarenti praeesset, electionem habere; intuleratque mentionem de volonibus revocandis
<span class="innerMarginNote right">9</span>ad signa. Senatus liberam potestatem





</p></section><notes><section class="footnotes"><ul><li class="note" id="note_LCL367_362_1"><a class="footnoteCrossrefLink" href="#target_note_LCL367_362_1" title="Click to highlight in text"><sup class="lineRef">1</sup>se, <span class="italic">after this Sp?JK Froben</span> 2, <span class="italic">Eds. have</span> esse, <span class="italic">om. by P</span>(1)<span class="italic">N Aldus, Conway.</span></a></li><script type="text/javascript">document.getElementById('note_LCL367_362_1').style.display = "none";</script></ul></section></notes></section>