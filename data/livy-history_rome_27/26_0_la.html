<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 545</span><span class="innerMarginNote right">12</span>Cum diu certatum verbis esset, concedente conlega lectus a Sempronio princeps in senatum<a class="footnoteLink" href="#note_LCL367_252_1" id="target_note_LCL367_252_1"><sup>1</sup></a> Q. Fabius Maximus consul. Inde alius lectus senatus octo praeteritis, inter quos M. Caecilius Metellus erat, infamis auctor deserendae Italiae post Cannensem
<span class="innerMarginNote right">13</span>cladem. In equestribus quoque notis eadem servata causa, sed erant perpauci quos ea infamia attingeret.
<span class="innerMarginNote right">14</span>Illis omnibus—et multi erant—adempti equi qui Cannensium legionum equites in Sicilia erant. Addiderunt acerbitati etiam tempus, ne praeterita stipendia procederent iis quae<a class="footnoteLink" href="#note_LCL367_252_2" id="target_note_LCL367_252_2"><sup>2</sup></a> equo publico meruerant,
sed dena stipendia equis privatis facerent.
<span class="innerMarginNote right">15</span>Magnum praeterea numerum eorum conquisiverunt qui equo merere deberent; atque ex iis qui principio eius belli septemdecim annos nati fuerant neque
<span class="innerMarginNote right">16</span>militaverant omnes aerarios fecerunt. Locaverunt inde reficienda quae circa forum incendio consumpta erant septem tabernas, macellum, atrium regium.</p>
<p>XII. Transactis omnibus quae Romae agenda
<span class="innerMarginNote right">2</span>erant consules ad bellum profecti. Prior Fulvius praegressus Capuam; post paucos dies consecutus Fabius, qui et conlegam coram obtestatus et per litteras Marcellum ut quam acerrimo bello detinerent<a class="footnoteLink" href="#note_LCL367_252_3" id="target_note_LCL367_252_3"><sup>3</sup></a>
<span class="innerMarginNote right">3</span>Hannibalem, dum ipse Tarentum oppugnaret—ea urbe adempta hosti iam undique pulso, nec ubi







</p></section><notes><section class="footnotes"><ul><li class="note" id="note_LCL367_252_1"><a class="footnoteCrossrefLink" href="#target_note_LCL367_252_1" title="Click to highlight in text"><sup class="lineRef">1</sup>senatum <span class="italic">Riemann (from an inscr. in honour of Fabius, C.I.L.</span> I. i. p. 288): senatu <span class="italic">P</span>(1)<span class="italic">NJK Eds.</span></a></li><script type="text/javascript">document.getElementById('note_LCL367_252_1').style.display = "none";</script><li class="note" id="note_LCL367_252_2"><a class="footnoteCrossrefLink" href="#target_note_LCL367_252_2" title="Click to highlight in text"><sup class="lineRef">2</sup>quae <span class="italic">P</span>(3): q; <span class="italic">BDN:</span> qui <span class="italic">A<sup>3</sup>N<sup>3</sup>JK Aldus, Froben.</span></a></li><script type="text/javascript">document.getElementById('note_LCL367_252_2').style.display = "none";</script><li class="note" id="note_LCL367_252_3"><a class="footnoteCrossrefLink" href="#target_note_LCL367_252_3" title="Click to highlight in text"><sup class="lineRef">3</sup>detinerent <span class="italic">JK:</span> -eret <span class="italic">P</span>(1)<span class="italic">N Aldus, Froben.</span></a></li><script type="text/javascript">document.getElementById('note_LCL367_252_3').style.display = "none";</script></ul></section></notes></section>