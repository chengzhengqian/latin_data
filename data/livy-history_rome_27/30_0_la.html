<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 545</span>nempe aequis manibus hesterno die diremistis <span class="innerMarginNote right">6</span>pugnam. Quid haec nox, quid hic dies attulit? Vestrae iis copiae inminutae sunt an illorum auctae? Non equidem mihi cum exercitu meo loqui videor nec cum Romanis militibus: corpora tantum atque
<span class="innerMarginNote right">7</span>arma sunt eadem. An, si eosdem animos habuissetis, terga vestra vidisset hostis? signa alicui manipulo aut cohorti ademisset?<a class="footnoteLink" href="#note_LCL367_260_1" id="target_note_LCL367_260_1"><sup>1</sup></a> Adhuc caesis legionibus Romanis gloriabatur: vos illi hodierno die primum
<span class="innerMarginNote right">8</span>fugati exercitus dedistis decus.” Clamor inde ortus ut veniam eius diei daret; ubi vellet deinde experiretur militum suorum animos. “Ego vero experiar,” inquit “milites, et vos crastino die in aciem educam, ut victores potius quam victi veniam impetretis quam
<span class="innerMarginNote right">9</span>petitis.” Cohortibus quae signa amiserant hordeum dari iussit, centurionesque manipulorum quorum signa amissa fuerant destrictis gladiis discinctos destituit; et ut postero die omnes, pedites equites,<a class="footnoteLink" href="#note_LCL367_260_2" id="target_note_LCL367_260_2"><sup>2</sup></a>
<span class="innerMarginNote right">10</span>armati adessent edixit. Ita contio dimissa fatentium iure ac merito sese increpitos, neque illo die virum quemquam in acie Romana fuisse praeter unum ducem, cui aut morte satisfaciendum aut egregia victoria esset.</p>
<p><span class="innerMarginNote right">11</span>Postero die armati ornatique<a class="footnoteLink" href="#note_LCL367_260_3" id="target_note_LCL367_260_3"><sup>3</sup></a> ad edictum aderant.






</p></section><notes><section class="footnotes"><ul><li class="note" id="note_LCL367_260_1"><a class="footnoteCrossrefLink" href="#target_note_LCL367_260_1" title="Click to highlight in text"><sup class="lineRef">1</sup>ademisset <span class="italic">TaJK</span>: abstulisset <span class="italic">P</span>(1)<span class="italic">N Aldus, Froben.</span></a></li><script type="text/javascript">document.getElementById('note_LCL367_260_1').style.display = "none";</script><li class="note" id="note_LCL367_260_2"><a class="footnoteCrossrefLink" href="#target_note_LCL367_260_2" title="Click to highlight in text"><sup class="lineRef">2</sup>pedites equites <span class="italic">Ta, Aldus and Froben add</span> -que: equites pedites <span class="italic">P</span>(1), <span class="italic">NJK add</span> -que.</a></li><script type="text/javascript">document.getElementById('note_LCL367_260_2').style.display = "none";</script><li class="note" id="note_LCL367_260_3"><a class="footnoteCrossrefLink" href="#target_note_LCL367_260_3" title="Click to highlight in text"><sup class="lineRef">3</sup>armati ornatique <span class="italic">TaSpK Froben</span> 2: ornati armatique <span class="italic">P</span>(1)<span class="italic">NJ</span>; ornati <span class="italic">Conway</span> (<span class="italic">deleting</span> armatique).</a></li><script type="text/javascript">document.getElementById('note_LCL367_260_3').style.display = "none";</script></ul></section></notes></section>