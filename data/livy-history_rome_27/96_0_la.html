<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 547</span>die consilium habitum, cui et L. Porcius Licinus <span class="innerMarginNote right">6</span>praetor adfuit. Castra iuncta consulum castris habebat, et ante adventum eorum per loca alta ducendo exercitum, cum modo insideret angustos saltus, ut transitum clauderet, modo ab latere aut ab tergo carperet agmen, ludificatus hostem omnibus
<span class="innerMarginNote right">7</span>artibus belli fuerat; is tum in consilio aderat. Multorum
eo inclinant<a class="footnoteLink" href="#note_LCL367_392_1" id="target_note_LCL367_392_1"><sup>1</sup></a> sententiae ut, dum fessum via ac vigiliis reficeret militem Nero, simul et ad noscendum
hostem paucos sibi sumeret dies, tempus pugnae<a class="footnoteLink" href="#note_LCL367_392_2" id="target_note_LCL367_392_2"><sup>2</sup></a>
<span class="innerMarginNote right">8</span>differretur. Nero non suadere modo, sed summa ope orare institit ne consilium suum, quod tutum celeritas
<span class="innerMarginNote right">9</span>fecisset, temerarium morando facerent; errore, qui non diuturnus futurus esset, velut torpentem Hannibalem
nec castra sua sine duce relicta adgredi nec ad sequendum se iter intendisse. Antequam se moveat, deleri exercitum Hasdrubalis posse redirique<a class="footnoteLink" href="#note_LCL367_392_3" id="target_note_LCL367_392_3"><sup>3</sup></a>
<span class="innerMarginNote right">10</span>in Apuliam. Qui prolatando spatium hosti det, eum et illa castra prodere Hannibali et aperire in Galliam iter, ut per otium ubi velit Hasdrubali coniungatur.
<span class="innerMarginNote right">11</span>Extemplo signum dandum et exeundum in aciem abutendumque errore hostium absentium praesentiumque,
dum neque illi sciant cum paucioribus nec
<span class="innerMarginNote right">12</span>hi cum pluribus et validioribus rem esse. Consilio




</p></section><notes><section class="footnotes"><ul><li class="note" id="note_LCL367_392_1"><a class="footnoteCrossrefLink" href="#target_note_LCL367_392_1" title="Click to highlight in text"><sup class="lineRef">1</sup>inclinant <span class="italic">P</span>(1)<span class="italic">NJK Conway</span>: -abant <span class="italic">x Aldus, Froben, Eds.</span></a></li><script type="text/javascript">document.getElementById('note_LCL367_392_1').style.display = "none";</script><li class="note" id="note_LCL367_392_2"><a class="footnoteCrossrefLink" href="#target_note_LCL367_392_2" title="Click to highlight in text"><sup class="lineRef">2</sup>pugnae <span class="italic">P</span>(1)<span class="italic">N Aldus, Eds.</span>: pugnandi <span class="italic">Sp?N</span><sup>s</sup><span class="italic">JK Conway.</span></a></li><script type="text/javascript">document.getElementById('note_LCL367_392_2').style.display = "none";</script><li class="note" id="note_LCL367_392_3"><a class="footnoteCrossrefLink" href="#target_note_LCL367_392_3" title="Click to highlight in text"><sup class="lineRef">3</sup>-que, <span class="italic">before this P</span>(1)<span class="italic">N om. two lines</span> (exercitum . . .
rediri) <span class="italic">found</span> (<span class="italic">with</span> redireque) <span class="italic">in A</span><sup>s</sup><span class="italic">N</span><sup>s</sup><span class="italic">JK</span>; <span class="italic">corrected by Gronovius.</span></a></li><script type="text/javascript">document.getElementById('note_LCL367_392_3').style.display = "none";</script></ul></section></notes></section>