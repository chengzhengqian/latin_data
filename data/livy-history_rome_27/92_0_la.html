<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 547</span>ante, cum castra Punica obiecta Romanis moenibus portisque fuerant. Neque satis constabat animis tam audax iter consulis laudarent vituperarentne; apparebat, quo nihil iniquius est, ex eventu famam
<span class="innerMarginNote right">2</span>habiturum: castra prope Hannibalem hostem relicta sine duce, cum exercitu cui detractum foret omne quod roboris, quod floris fuerit; et consulem in Lucanos ostendisse iter, cum Picenum et Galliam
<span class="innerMarginNote right">3</span>peteret, castra relinquentem nulla alia re tutiora quam errore hostis, qui ducem inde atque exercitus
<span class="innerMarginNote right">4</span>partem abesse<a class="footnoteLink" href="#note_LCL367_384_1" id="target_note_LCL367_384_1"><sup>1</sup></a> ignoraret. Quid futurum, si id palam fiat, et aut insequi Neronem cum sex milibus armatorum profectum Hannibal toto exercitu velit aut castra invadere praedae relicta, sine viribus, sine
<span class="innerMarginNote right">5</span>imperio, sine auspicio? Veteres eius belli clades, duo consules proximo anno interfecti terrebant; et ea omnia accidisse, cum unus imperator, unus exercitus hostium in Italia esset; nunc duo bella Punica facta, duos ingentes exercitus, duos prope
<span class="innerMarginNote right">6</span>Hannibales in Italia esse. Quippe et Hasdrubalem patre eodem Hamilcare genitum, aeque inpigrum ducem, per tot annos in Hispania Romano exercitatum
bello, gemina victoria insignem, duobus exercitibus
<span class="innerMarginNote right">7</span>cum clarissimis ducibus deletis. Nam itineris quidem celeritate ex Hispania et concitatis ad arma Gallicis gentibus multo magis quam Hannibalem



</p></section><notes><section class="footnotes"><ul><li class="note" id="note_LCL367_384_1"><a class="footnoteCrossrefLink" href="#target_note_LCL367_384_1" title="Click to highlight in text"><sup class="lineRef">1</sup>abesse <span class="italic">P</span><sup>x</sup>(3)<span class="italic">M</span><sup>1</sup><span class="italic">?N Aldus</span>: abisse <span class="italic">Sp?N</span><sup>s</sup><span class="italic">JK Froben</span> 2: abesset <span class="italic">PRM.</span></a></li><script type="text/javascript">document.getElementById('note_LCL367_384_1').style.display = "none";</script></ul></section></notes></section>