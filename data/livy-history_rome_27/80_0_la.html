<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 547</span>viginti delegerunt ad quas ex dotibus stipem conferrent. <span class="innerMarginNote right">10</span>Inde donum pelvis aurea facta lataque in
Aventinum, pureque et caste<a class="footnoteLink" href="#note_LCL367_360_1" id="target_note_LCL367_360_1"><sup>1</sup></a> a matronis sacrificatum.</p>
<p><span class="innerMarginNote right">11</span>Confestim ad aliud sacrificium eidem divae ab decemviris edicta dies, cuius ordo talis fuit: ab aede Apollinis boves feminae albae duae porta Carmentali
<span class="innerMarginNote right">12</span>in urbem ductae; post eas duo signa cupressea Iunonis Reginae portabantur; tum septem et viginti virgines, longam indutae vestem, carmen in
<span class="innerMarginNote right">13</span>Iunonem Reginam canentes ibant, illa tempestate forsitan laudabile rudibus ingeniis, nunc abhorrens et inconditum, si referatur. Virginum ordinem sequebantur decemviri coronati laurea praetextatique.
<span class="innerMarginNote right">14</span>A porta Iugario vico in forum venere. In foro pompa constitit, et per manus reste data virgines sonum vocis pulsu pedum modulantes incesserunt.
<span class="innerMarginNote right">15</span>Inde vico Tusco Velabroque per Bovarium forum in clivum Publicium atque aedem Iunonis Reginae perrectum. Ibi duae hostiae ab decemviris immolatae
et simulacra cupressea in aedem inlata.</p>
<p>XXXVIII. Deis rite placatis dilectum consules habebant acrius intentiusque quam prioribus annis <span class="innerMarginNote right">2</span>quisquam meminerat habitum; nam et belli terror duplicatus novi hostis in Italiam adventu, et minus




</p></section><notes><section class="footnotes"><ul><li class="note" id="note_LCL367_360_1"><a class="footnoteCrossrefLink" href="#target_note_LCL367_360_1" title="Click to highlight in text"><sup class="lineRef">1</sup>pureque et caste <span class="italic">SpJK Froben</span> 2: pure casteque <span class="italic">P</span>(3)<span class="italic">N Aldus.</span></a></li><script type="text/javascript">document.getElementById('note_LCL367_360_1').style.display = "none";</script></ul></section></notes></section>