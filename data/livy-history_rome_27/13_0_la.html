<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 544</span>C. Hostilius Tubulus, C. Aurunculeius. Magistratibus in annum creatis Q. Fulvius dictatura se abdicavit.</p>
<p><span class="innerMarginNote right">13</span>Extremo aestatis huius classis Punica navium quadraginta cum praefecto Hamilcare in Sardiniam
<span class="innerMarginNote right">14</span>traiecta, Olbiensem primo, dein,<a class="footnoteLink" href="#note_LCL367_226_1" id="target_note_LCL367_226_1"><sup>1</sup></a> postquam ibi P. Manlius Volso praetor cum exercitu apparuit, circumacta inde ad alterum insulae latus, Caralitanum agrum vastavit, et cum praeda omnis generis in Africam redit.<a class="footnoteLink" href="#note_LCL367_226_2" id="target_note_LCL367_226_2"><sup>2</sup></a></p>
<p><span class="innerMarginNote right">15</span>Sacerdotes Romani eo anno mortui aliquot suffectique:
C. Servilius pontifex factus in locum T. Otacilii Crassi; Ti. Sempronius Ti. f. Longus augur factus
<span class="innerMarginNote right">16</span>in locum T. Otacilii Crassi;<a class="footnoteLink" href="#note_LCL367_226_3" id="target_note_LCL367_226_3"><sup>3</sup></a> decemvir item sacris faciundis in locum Ti. Semproni C. f. Longi Ti. Sempronius Ti. f. Longus suffectus. M. Marcius rex sacrorum mortuus est et
M. Aemilius Papus maximus curio; neque in eorum locum sacerdotes eo anno suffecti.</p>
<p><span class="innerMarginNote right">17</span>Et censores hic annus habuit L. Veturium Philonem
et P. Licinium Crassum, maximum pontificem. Crassus Licinius nec consul nec praetor ante fuerat quam censor est factus; ex aedilitate gradum ad
<span class="innerMarginNote right">18</span>censuram fecit. Sed hi censores neque senatum legerunt neque quicquam publicae rei egerunt: mors diremit L. Veturi; inde et Licinius censura se





</p></section><notes><section class="footnotes"><ul><li class="note" id="note_LCL367_226_1"><a class="footnoteCrossrefLink" href="#target_note_LCL367_226_1" title="Click to highlight in text"><sup class="lineRef">1</sup>dein <span class="italic">P</span>(1)<span class="italic">N Froben</span> 2: deinde <span class="italic">JK Aldus.</span></a></li><script type="text/javascript">document.getElementById('note_LCL367_226_1').style.display = "none";</script><li class="note" id="note_LCL367_226_2"><a class="footnoteCrossrefLink" href="#target_note_LCL367_226_2" title="Click to highlight in text"><sup class="lineRef">2</sup>redit <span class="italic">P</span>(1)<span class="italic">N:</span> rediit <span class="italic">C<sup>1</sup>?M<sup>2</sup>JK Aldus, Froben.</span></a></li><script type="text/javascript">document.getElementById('note_LCL367_226_2').style.display = "none";</script><li class="note" id="note_LCL367_226_3"><a class="footnoteCrossrefLink" href="#target_note_LCL367_226_3" title="Click to highlight in text"><sup class="lineRef">3</sup>factus . . . Crassi, <span class="italic">bracketed by Madvig, while JK Aldus, Froben omit</span> Ti. Sempronius . . . Crassi, <span class="italic">three lines in P, found also in</span> (1).</a></li><script type="text/javascript">document.getElementById('note_LCL367_226_3').style.display = "none";</script></ul></section></notes></section>