<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 545</span>unde exercitui qui ad Tarentum aestiva acturus esset posset praeberi.</p>
<p>IX. Ceterum transportati milites in Siciliam—et
erant<a class="footnoteLink" href="#note_LCL367_240_1" id="target_note_LCL367_240_1"><sup>1</sup></a> maior pars Latini nominis sociorumque—prope
magni motus causa fuere; adeo ex parvis saepe magnarum
<span class="innerMarginNote right">2</span>momenta rerum pendent. Fremitus enim inter Latinos sociosque in conciliis ortus, decimum annum dilectibus, stipendiis se<a class="footnoteLink" href="#note_LCL367_240_2" id="target_note_LCL367_240_2"><sup>2</sup></a> exhaustos esse;
<span class="innerMarginNote right">3</span>quotannis ferme clade magna pugnare; alios in acie occidi, alios morbo absumi; magis perire sibi civem qui ab Romano miles lectus sit quam qui ab Poeno captus: quippe ab hoste gratis remitti in patriam, ab Romanis extra Italiam in exsilium verius
<span class="innerMarginNote right">4</span>quam in militiam ablegari. Octavum iam ibi annum senescere Cannensem militem, moriturum ante quam Italia hostis, quippe nunc cum maxime
<span class="innerMarginNote right">5</span>florens viribus, excedat. Si veteres milites non redeant in patriam, novi legantur, brevi neminem superfuturum. Itaque, quod propediem res ipsa negatura sit, priusquam ad ultimam solitudinem atque egestatem perveniant,<a class="footnoteLink" href="#note_LCL367_240_3" id="target_note_LCL367_240_3"><sup>3</sup></a> negandum populo
<span class="innerMarginNote right">6</span>Romano esse. Si consentientes in hoc socios videant Romani, profecto de pace cum Carthaginiensibus iungenda cogitaturos; aliter numquam vivo Hannibale
sine bello Italiam fore. Haec acta in conciliis.</p>
</section><notes><section class="footnotes"><ul><li class="note" id="note_LCL367_240_1"><a class="footnoteCrossrefLink" href="#target_note_LCL367_240_1" title="Click to highlight in text"><sup class="lineRef">1</sup>erant <span class="italic">PCR:</span> erat <span class="italic">the rest.</span></a></li><script type="text/javascript">document.getElementById('note_LCL367_240_1').style.display = "none";</script><li class="note" id="note_LCL367_240_2"><a class="footnoteCrossrefLink" href="#target_note_LCL367_240_2" title="Click to highlight in text"><sup class="lineRef">2</sup>se <span class="italic">Ruperti:</span> s<span class="italic">P: om. P<sup>2</sup>(1)JK Aldus.</span></a></li><script type="text/javascript">document.getElementById('note_LCL367_240_2').style.display = "none";</script><li class="note" id="note_LCL367_240_3"><a class="footnoteCrossrefLink" href="#target_note_LCL367_240_3" title="Click to highlight in text"><sup class="lineRef">3</sup>perveniant <span class="italic">PCJK Aldus, Froben</span>: -iat <span class="italic">RBDA:</span> -iatur N.</a></li><script type="text/javascript">document.getElementById('note_LCL367_240_3').style.display = "none";</script></ul></section></notes></section>