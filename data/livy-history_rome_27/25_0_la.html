<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 545</span>natum ambiguo inter marem ac feminam sexu infantem, quos androgynos volgus, ut pleraque,
<span class="innerMarginNote right">5</span>faciliore ad duplicanda verba Graeco sermone, appellat, et lacte pluvisse, et cum elephanti capite
<span class="innerMarginNote right">6</span>puerum natum. Ea prodigia hostiis maioribus procurata,
et supplicatio circa omnia pulvinaria, obsecratio<a class="footnoteLink" href="#note_LCL367_250_1" id="target_note_LCL367_250_1"><sup>1</sup></a>
in unum diem indicta; et decretum ut C. Hostilius praetor ludos Apollini, sicut iis annis voti factique erant, voveret faceretque.</p>
<p><span class="innerMarginNote right">7</span>Per eos dies et censoribus creandis Q. Fulvius consul comitia habuit. Creati censores, ambo qui nondum consules fuerant, M. Cornelius Cethegus,
<span class="innerMarginNote right">8</span>P. Sempronius Tuditanus. Ii<a class="footnoteLink" href="#note_LCL367_250_2" id="target_note_LCL367_250_2"><sup>2</sup></a> censores ut agrum Campanum fruendum locarent ex auctoritate patrum latum ad plebem est plebesque scivit.</p>
<p>
Senatus lectionem contentio inter censores de
<span class="innerMarginNote right">9, 10</span>principe legendo tenuit. Semproni lectio erat; ceterum Cornelius morem traditum a patribus sequendum aiebat, ut qui primus censor ex iis qui viverent fuisset, eum principem legerent; is T.
<span class="innerMarginNote right">11</span>Manlius Torquatus erat; Sempronius, cui di sortem legendi dedissent, ei<a class="footnoteLink" href="#note_LCL367_250_3" id="target_note_LCL367_250_3"><sup>3</sup></a> ius liberum eosdem dedisse deos; se id suo arbitrio facturum lecturumque Q. Fabium Maximum, quem tum principem Romanae civitatis esse vel Hannibale iudice victurus esset.







</p></section><notes><section class="footnotes"><ul><li class="note" id="note_LCL367_250_1"><a class="footnoteCrossrefLink" href="#target_note_LCL367_250_1" title="Click to highlight in text"><sup class="lineRef">1</sup>obsecratio <span class="italic">P</span>(1)<span class="italic">N Aldus, Froben:</span> et obsecratio <span class="italic">C<sup>1</sup>N<sup>1</sup>JK.</span></a></li><script type="text/javascript">document.getElementById('note_LCL367_250_1').style.display = "none";</script><li class="note" id="note_LCL367_250_2"><a class="footnoteCrossrefLink" href="#target_note_LCL367_250_2" title="Click to highlight in text"><sup class="lineRef">2</sup>Ii <span class="italic">Drakenborch:</span> duo <span class="italic">Sp?A<sup>3</sup>N<sup>3</sup>JK Froben</span> 2: in <span class="italic">P: om. P<sup>2</sup>(1)N Aldus, Madvig.</span></a></li><script type="text/javascript">document.getElementById('note_LCL367_250_2').style.display = "none";</script><li class="note" id="note_LCL367_250_3"><a class="footnoteCrossrefLink" href="#target_note_LCL367_250_3" title="Click to highlight in text"><sup class="lineRef">3</sup>ei <span class="italic">Sp?N<sup>3</sup>K Froben</span> 2: et <span class="italic">P</span>(1)<span class="italic">N Aldus:</span> eis <span class="italic">J.</span></a></li><script type="text/javascript">document.getElementById('note_LCL367_250_3').style.display = "none";</script></ul></section></notes></section>