<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 545</span>vallis per quam deferretur amnis iubet, alteram viam insidere quae ab urbe per tumuli obliqua in agros ferret. Ipse expeditos qui pridie stationes hostium pepulerant ad levem armaturam infimo stantem
<span class="innerMarginNote right">11</span>supercilio ducit. Per aspreta<a class="footnoteLink" href="#note_LCL367_286_1" id="target_note_LCL367_286_1"><sup>1</sup></a> primum, nihil aliud quam via impediti, iere. Deinde ut sub ictum venerunt,
telorum primo omnis generis vis ingens effusa
<span class="innerMarginNote right">12</span>in eos est; ipsi contra saxa quae locus strata passim, omnia ferme missilia, praebet ingerere, non milites solum sed etiam turba calonum inmixta armatis.</p>
<p><span class="innerMarginNote right">13</span>Ceterum quamquam ascensus difficilis erat, et prope obruebantur telis saxisque, adsuetudine tamen succedendi muros et pertinacia animi subierunt
<span class="innerMarginNote right">14</span>primi. Qui simul cepere aliquid aequi loci ubi firmo consisterent gradu, levem et concursatorem hostem atque intervallo tutum, cum procul missilibus pugna eluditur, instabilem eundem ad comminus conserendas manus, expulerunt loco et cum caede magna in aciem
<span class="innerMarginNote right">15</span>altiori<a class="footnoteLink" href="#note_LCL367_286_2" id="target_note_LCL367_286_2"><sup>2</sup></a> superstantem tumulo inpegere. Inde Scipio iussis adversus mediam evadere aciem victoribus ceteras
copias cum Laelio dividit, atque eum parte dextra tumuli circumire, donec mollioris ascensus viam inveniret, iubet; ipse ab laeva, circuitu haud
<span class="innerMarginNote right">16</span>magno, in transversos hostes incurrit. Inde primo


</p></section><notes><section class="footnotes"><ul><li class="note" id="note_LCL367_286_1"><a class="footnoteCrossrefLink" href="#target_note_LCL367_286_1" title="Click to highlight in text"><sup class="lineRef">1</sup>aspreta <span class="italic">Sp Froben</span> 2: aspera <span class="italic">P</span>(1)<span class="italic">NJK Aldus.</span></a></li><script type="text/javascript">document.getElementById('note_LCL367_286_1').style.display = "none";</script><li class="note" id="note_LCL367_286_2"><a class="footnoteCrossrefLink" href="#target_note_LCL367_286_2" title="Click to highlight in text"><sup class="lineRef">2</sup>altiori <span class="italic">SpJK</span>: altiore <span class="italic">P</span>(1)<span class="italic">N Aldus.</span></a></li><script type="text/javascript">document.getElementById('note_LCL367_286_2').style.display = "none";</script></ul></section></notes></section>