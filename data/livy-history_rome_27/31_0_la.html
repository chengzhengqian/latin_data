<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 545</span>Imperator eos conlaudat pronuntiatque a quibus orta pridie fuga esset cohortesque quae signa amisissent
<span class="innerMarginNote right">12</span>se in primam aciem inducturum; edicere iam sese omnibus pugnandum ac vincendum esse et adnitendum singulis universisque ne prius hesternae fugae quam hodiernae victoriae fama Romam perveniat.
<span class="innerMarginNote right">13</span>Inde cibo corpora firmare iussi, ut, si longior pugna esset, viribus sufficerent. Ubi omnia dicta factaque sunt quibus excitarentur animi militum in aciem procedunt.</p>
<p>XIV. Quod ubi Hannibali nuntiatum
est, “Cum eo nimirum,” inquit “hoste res est qui nec bonam nec malam ferre fortunam possit. Seu vicit, ferociter instat victis: seu victus<a class="footnoteLink" href="#note_LCL367_262_1" id="target_note_LCL367_262_1"><sup>1</sup></a> est,
<span class="innerMarginNote right">2</span>instaurat cum victoribus certamen.” Signa inde canere iussit et<a class="footnoteLink" href="#note_LCL367_262_2" id="target_note_LCL367_262_2"><sup>2</sup></a> copias educit. Pugnatum utrimque aliquanto quam pridie acrius est, Poenis ad obtinendum
hesternum decus adnitentibus, Romanis ad
<span class="innerMarginNote right">3</span>demendam ignominiam. Sinistra ala ab Romanis et cohortes quae amiserant signa in prima acie pugnabant, et legio duodevicensima<a class="footnoteLink" href="#note_LCL367_262_3" id="target_note_LCL367_262_3"><sup>3</sup></a> ab dextro
<span class="innerMarginNote right">4</span>cornu instructa. L. Cornelius Lentulus et C. Claudius Nero legati cornibus praeerant; Marcellus mediam aciem hortator testisque praesens firmabat.
<span class="innerMarginNote right">5</span>Ab Hannibale Hispani primam obtinebant frontem,
<span class="innerMarginNote right">6</span>et id roboris in omni exercitu erat. Cum anceps diu pugna esset, Hannibal elephantos in primam aciem induci iussit, si quem inicere ea res tumultum ac





</p></section><notes><section class="footnotes"><ul><li class="note" id="note_LCL367_262_1"><a class="footnoteCrossrefLink" href="#target_note_LCL367_262_1" title="Click to highlight in text"><sup class="lineRef">1</sup>seu victus <span class="italic">A</span><sup>s</sup><span class="italic">N</span><sup>s</sup><span class="italic">JK Aldus, Froben: om. P</span>(1): <span class="italic">P</span><sup>2</sup> <span class="italic">changes</span> victis (<span class="italic">above</span>) <span class="italic">to</span> victus (1).</a></li><script type="text/javascript">document.getElementById('note_LCL367_262_1').style.display = "none";</script><li class="note" id="note_LCL367_262_2"><a class="footnoteCrossrefLink" href="#target_note_LCL367_262_2" title="Click to highlight in text"><sup class="lineRef">2</sup>et <span class="italic">Sp?N</span><sup>2</sup><span class="italic">JK Froben</span> 2: <span class="italic">om. P</span>(1)<span class="italic">N Aldus.</span></a></li><script type="text/javascript">document.getElementById('note_LCL367_262_2').style.display = "none";</script><li class="note" id="note_LCL367_262_3"><a class="footnoteCrossrefLink" href="#target_note_LCL367_262_3" title="Click to highlight in text"><sup class="lineRef">3</sup>duodevice(n)sima <span class="italic">Perizonius</span>: vice(n)sima <span class="italic">P</span>(1)<span class="italic">NJK</span>; <span class="italic">cf.</span> xii. 14.</a></li><script type="text/javascript">document.getElementById('note_LCL367_262_3').style.display = "none";</script></ul></section></notes></section>