<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 546</span><span class="innerMarginNote right">5</span>clamore sublato impetum fecere. Cum in ea valle consules essent ut neque evadere possent<a class="footnoteLink" href="#note_LCL367_320_1" id="target_note_LCL367_320_1"><sup>1</sup></a> in iugum occupatum ab hoste nec receptum ab tergo circumventi
haberent, extrahi tamen diutius certamen potuisset, ni coepta ab Etruscis fuga pavorem ceteris
<span class="innerMarginNote right">6</span>iniecisset. Non tamen omisere pugnam deserti ab Etruscis Fregellani, donec integri consules hortando
<span class="innerMarginNote right">7</span>ipsique ex parte pugnando rem sustinebant; sed postquam volneratos ambo consules, Marcellum etiam transfixum lancea prolabentem ex equo moribundum videre, tum et ipsi—perpauci autem supererant—cum Crispino consule duobus iaculis icto et Marcello
<span class="innerMarginNote right">8</span>adolescente saucio et ipso effugerunt. Interfectus A. Manlius tribunus militum, et ex duobus praefectis socium M’. Aulius occisus, L. Arrenius captus; et lictores consulum quinque vivi in hostium potestatem venerunt, ceteri aut interfecti aut cum consule effugerunt.
<span class="innerMarginNote right">9</span>Equitum<a class="footnoteLink" href="#note_LCL367_320_2" id="target_note_LCL367_320_2"><sup>2</sup></a> tres et quadraginta aut in proelio aut in fuga ceciderunt, duodeviginti vivi capti.
<span class="innerMarginNote right">10</span>Tumultuatum in<a class="footnoteLink" href="#note_LCL367_320_3" id="target_note_LCL367_320_3"><sup>3</sup></a> castris fuerat, ut consulibus irent subsidio, cum consulem et filium alterius consulis saucios exiguasque infelicis expeditionis reliquias
<span class="innerMarginNote right">11</span>ad castra venientes cernunt. Mors Marcelli cum alioqui miserabilis fuit, tum quod nec pro aetate—iam enim maior sexaginta annis erat—neque pro veteris prudentia ducis tam inprovide se conlegamque et prope totam rem publicam in praeceps dederat.</p>
</section><notes><section class="footnotes"><ul><li class="note" id="note_LCL367_320_1"><a class="footnoteCrossrefLink" href="#target_note_LCL367_320_1" title="Click to highlight in text"><sup class="lineRef">1</sup>evadere possent <span class="italic">P</span>(1)<span class="italic">N Aldus</span>: evaderent <span class="italic">SpJK Froben</span> 2.</a></li><script type="text/javascript">document.getElementById('note_LCL367_320_1').style.display = "none";</script><li class="note" id="note_LCL367_320_2"><a class="footnoteCrossrefLink" href="#target_note_LCL367_320_2" title="Click to highlight in text"><sup class="lineRef">2</sup>Equitum <span class="italic">P</span>(1)<span class="italic">N Aldus</span>: equites <span class="italic">Sp?A<sup>s</sup>N<sup>s</sup>?J Froben</span> 2.</a></li><script type="text/javascript">document.getElementById('note_LCL367_320_2').style.display = "none";</script><li class="note" id="note_LCL367_320_3"><a class="footnoteCrossrefLink" href="#target_note_LCL367_320_3" title="Click to highlight in text"><sup class="lineRef">3</sup>in, <span class="italic">SpN<sup>s</sup>JK Froben</span> 2, <span class="italic">Conway add</span> et <span class="italic">before</span> in.</a></li><script type="text/javascript">document.getElementById('note_LCL367_320_3').style.display = "none";</script></ul></section></notes></section>