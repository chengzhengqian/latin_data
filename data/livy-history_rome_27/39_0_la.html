<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 545</span><span class="innerMarginNote right">16</span>Metapontini, postquam ad constitutam<a class="footnoteLink" href="#note_LCL367_278_1" id="target_note_LCL367_278_1"><sup>1</sup></a> non venerat diem, remissi, ut cunctantem hortarentur, ac repente
conprehensi, metu gravioris quaestionis detegunt
insidias.</p>
<p>XVII. Aestatis eius principio qua haec agebantur, P. Scipio in Hispania cum hiemem totam reconciliandis
barbarorum animis partim donis, partim remissione
obsidum captivorumque absumpsisset, Edesco ad eum clarus inter duces Hispanos venit.
<span class="innerMarginNote right">2</span>Erant coniunx liberique eius apud Romanos; sed praeter eam causam etiam velut fortuita inclinatio animorum, quae Hispaniam omnem averterat ad
<span class="innerMarginNote right">3</span>Romanum a Punico imperio, traxit eum. Eadem causa Indibili Mandonioque fuit, haud dubie omnis Hispaniae principibus, cum omni popularium manu relicto Hasdrubale secedendi in imminentes castris eius tumulos, unde per continentia iuga tutus
<span class="innerMarginNote right">4</span>receptus ad Romanos esset. Hasdrubal, cum hostium res tantis augescere incrementis cerneret, suas imminui, ac fore ut, nisi audendo aliquid moveret, qua coepissent fluerent,<a class="footnoteLink" href="#note_LCL367_278_2" id="target_note_LCL367_278_2"><sup>2</sup></a> dimicare quam primum
<span class="innerMarginNote right">5</span>statuit. Scipio avidior etiam certaminis erat, cum a<a class="footnoteLink" href="#note_LCL367_278_3" id="target_note_LCL367_278_3"><sup>3</sup></a> spe quam successus rerum augebat, tum quod, priusquam iungerentur hostium exercitus, cum uno dimicare duce exercituque quam simul cum






</p></section><notes><section class="footnotes"><ul><li class="note" id="note_LCL367_278_1"><a class="footnoteCrossrefLink" href="#target_note_LCL367_278_1" title="Click to highlight in text"><sup class="lineRef">1</sup>constitutam <span class="italic">JK Aldus, Froben, Luchs</span>: constitutum <span class="italic">P</span>(1)<span class="italic">N</span><sup>1</sup> <span class="italic">Madvig, Conway.</span></a></li><script type="text/javascript">document.getElementById('note_LCL367_278_1').style.display = "none";</script><li class="note" id="note_LCL367_278_2"><a class="footnoteCrossrefLink" href="#target_note_LCL367_278_2" title="Click to highlight in text"><sup class="lineRef">2</sup>fluerent <span class="italic">P</span>(1)(<span class="italic">C?</span>)<span class="italic">N Aldus</span>: ruerent <span class="italic">SpA</span><sup>s</sup><span class="italic">N</span><sup>s</sup><span class="italic">JK Froben</span> 2, <span class="italic">Conway.</span></a></li><script type="text/javascript">document.getElementById('note_LCL367_278_2').style.display = "none";</script><li class="note" id="note_LCL367_278_3"><a class="footnoteCrossrefLink" href="#target_note_LCL367_278_3" title="Click to highlight in text"><sup class="lineRef">3</sup>a <span class="italic">Sp? Froben</span> 2: ea <span class="italic">P</span>(1)<span class="italic">NJK Aldus.</span></a></li><script type="text/javascript">document.getElementById('note_LCL367_278_3').style.display = "none";</script></ul></section></notes></section>