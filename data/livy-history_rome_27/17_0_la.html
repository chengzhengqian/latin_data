<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 544</span><span class="innerMarginNote right">17</span>vellet.<a class="footnoteLink" href="#note_LCL367_234_1" id="target_note_LCL367_234_1"><sup>1</sup></a> Nec de Hispania quicquam mutatum, nisi quod non in annum Scipioni Silanoque, sed donec
revocati ab senatu forent, prorogatum imperium
est. Ita provinciae exercituumque in eum annum
partita imperia.</p>
<p>VIII. Inter maiorum rerum curas comitia maximi
curionis, cum in locum M. Aemili sacerdos crearetur,
<span class="innerMarginNote right">2</span>vetus excitaverunt certamen, patriciis negantibus C. Mamili Atelli, qui unus ex plebe petebat, habendam rationem esse, quia nemo ante eum nisi ex patribus
<span class="innerMarginNote right">3</span>id sacerdotium habuisset. Tribuni appellati ad senatum rem<a class="footnoteLink" href="#note_LCL367_234_2" id="target_note_LCL367_234_2"><sup>2</sup></a> reiecerunt; senatus populi potestatem fecit: ita primus ex plebe creatus maximus curio
<span class="innerMarginNote right">4</span>C. Mamilius Atellus. Et flaminem Dialem invitum inaugurari coegit P. Licinius pontifex maximus C. Valerium Flaccum; decemvirum sacris faciundis creatus in locum Q. Muci Scaevolae demortui C.
<span class="innerMarginNote right">5</span>Laetorius. Causam inaugurari coacti flaminis libens reticuissem, ni ex mala fama in bonam vertisset. Ob adulescentiam neglegentem luxuriosamque C. Flaccus flamen captus a P. Licinio pontifice maximo erat, L. Flacco fratri germano cognatisque aliis ob
<span class="innerMarginNote right">6</span>eadem vitia invisus. Is ut animum eius cura sacrorum et caerimoniarum cepit, ita repente exuit antiquos mores ut nemo tota iuventute haberetur prior nec





</p></section><notes><section class="footnotes"><ul><li class="note" id="note_LCL367_234_1"><a class="footnoteCrossrefLink" href="#target_note_LCL367_234_1" title="Click to highlight in text"><sup class="lineRef">1</sup>vellet <span class="italic">A<sup>3</sup>N<sup>3</sup>JK Aldus: om. P(1)N.</span></a></li><script type="text/javascript">document.getElementById('note_LCL367_234_1').style.display = "none";</script><li class="note" id="note_LCL367_234_2"><a class="footnoteCrossrefLink" href="#target_note_LCL367_234_2" title="Click to highlight in text"><sup class="lineRef">2</sup>rem <span class="italic">Gronovius: om. P(1)NJK.</span></a></li><script type="text/javascript">document.getElementById('note_LCL367_234_2').style.display = "none";</script></ul></section></notes></section>