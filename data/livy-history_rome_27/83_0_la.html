<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 547</span>quod, etsi ea aestate transiturum in Italiam fratrem crediderat, recordando quae ipse in transitu nunc Rhodani, nunc Alpium cum hominibus locisque
<span class="innerMarginNote right">5</span>pugnando per quinque menses exhausisset, haudquaquam
tam facilem maturumque transitum exspectabat;
ea tardius movendi ex hibernis causa fuit.
<span class="innerMarginNote right">6</span>Ceterum Hasdrubali et sua et aliorum spe omnia celeriora atque expeditiora fuere. Non enim receperunt
modo Arverni eum deincepsque aliae<a class="footnoteLink" href="#note_LCL367_366_1" id="target_note_LCL367_366_1"><sup>1</sup></a> Gallicae atque Alpinae gentes, sed etiam secutae
<span class="innerMarginNote right">7</span>sunt ad bellum. Et cum per munita pleraque transitu fratris, quae antea invia fuerant, ducebat, tum etiam duodecim annorum adsuetudine perviis Alpibus factis inter mitiora iam transibant<a class="footnoteLink" href="#note_LCL367_366_2" id="target_note_LCL367_366_2"><sup>2</sup></a> hominum
<span class="innerMarginNote right">8</span>ingenia. Invisitati namque antea alienigenis nec videre ipsi advenam in sua terra adsueti, omni generi humano insociabiles erant. Et primo ignari quo Poenus pergeret suas rupes suaque castella et pecorum hominumque praedam peti crediderant;
<span class="innerMarginNote right">9</span>fama deinde Punici belli, quo duodecimum annum Italia urebatur, satis edocuerat viam tantum Alpes






</p></section><notes><section class="footnotes"><ul><li class="note" id="note_LCL367_366_1"><a class="footnoteCrossrefLink" href="#target_note_LCL367_366_1" title="Click to highlight in text"><sup class="lineRef">1</sup>aliae <span class="italic">P</span>(1)<span class="italic">N Aldus, Froben</span>: <span class="italic">om. SpJK.</span></a></li><script type="text/javascript">document.getElementById('note_LCL367_366_1').style.display = "none";</script><li class="note" id="note_LCL367_366_2"><a class="footnoteCrossrefLink" href="#target_note_LCL367_366_2" title="Click to highlight in text"><sup class="lineRef">2</sup>transibant <span class="italic">P</span>(1)<span class="italic">N Conway</span>: -ibat <span class="italic">JK Aldus, Froben, Madvig.</span></a></li><script type="text/javascript">document.getElementById('note_LCL367_366_2').style.display = "none";</script></ul></section></notes></section>