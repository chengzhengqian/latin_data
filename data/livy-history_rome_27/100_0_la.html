<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 547</span>extra proelium eminens cessabat; collis oppositus arcebat ne aut a fronte aut ab latere adgrederentur.</p>
<p><span class="innerMarginNote right">9</span>Inter Livium Hasdrubalemque ingens contractum certamen erat, atroxque caedes utrimque edebatur.
<span class="innerMarginNote right">10</span>Ibi duces ambo, ibi pars maior peditum equitumque Romanorum, ibi Hispani, vetus miles peritusque Romanae pugnae, et Ligures, durum in armis genus. Eodem versi elephanti, qui primo impetu turbaverant
<span class="innerMarginNote right">11</span>antesignanos
et iam signa moverant loco; deinde crescente certamine et clamore inpotentius iam regi et inter duas acies versari, velut incerti quorum essent, haud dissimiliter navibus sine gubernaculo
<span class="innerMarginNote right">12</span>vagis. Claudius “Quid ergo praecipiti cursu tam longum iter emensi sumus?” clamitans militibus, cum in adversum collem frustra signa erigere conatus
<span class="innerMarginNote right">13</span>esset, postquam ea regione penetrari ad hostem non videbat posse, cohortes aliquot subductas e dextro cornu, ubi stationem magis segnem quam pugnam
<span class="innerMarginNote right">14</span>futuram cernebat, post aciem circumducit et non hostibus modo sed etiam suis inopinantibus in dextrum<a class="footnoteLink" href="#note_LCL367_400_1" id="target_note_LCL367_400_1"><sup>1</sup></a> hostium latus incurrit; tantaque celeritas fuit ut, cum ostendissent se ab latere, mox in terga
<span class="innerMarginNote right">15</span>iam pugnarent. Ita ex omnibus partibus, ab fronte, ab latere, ab tergo, trucidantur Hispani Liguresque,




</p></section><notes><section class="footnotes"><ul><li class="note" id="note_LCL367_400_1"><a class="footnoteCrossrefLink" href="#target_note_LCL367_400_1" title="Click to highlight in text"><sup class="lineRef">1</sup>dextrum <span class="italic">Glareanus, Eds.</span>: sistrum <span class="italic">PRM</span>: sinistrum <span class="italic">P</span><sup>4</sup>(3)<span class="italic">NJK Aldus, Froben, Conway</span> (<span class="italic">who assumes omission of a line,</span> evectus in dextrum, <span class="italic">following this</span>).</a></li><script type="text/javascript">document.getElementById('note_LCL367_400_1').style.display = "none";</script></ul></section></notes></section>