<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 546</span>XXIX. Crispinus postquam in Bruttios profectum
Hannibalem sensit, exercitum cui conlega praefuerat M. Marcellum tribunum militum Venusiam abducere
<span class="innerMarginNote right">2</span>iussit; ipse cum legionibus suis Capuam profectus, vix lecticae agitationem prae gravitate volnerum patiens, Romam litteras de morte conlegae scripsit,
<span class="innerMarginNote right">3</span>quantoque ipse in discrimine esset: se comitiorum causa non posse Romam venire, quia nec viae laborem passurus videretur et de Tarento sollicitus esset, ne ex Bruttiis Hannibal eo converteret agmen; legatos opus esse ad se mitti, viros prudentes cum quibus
<span class="innerMarginNote right">4</span>quae vellet de re publica loqueretur. Hae litterae recitatae magnum et luctum morte alterius consulis et metum de altero fecerunt. Itaque et Q. Fabium filium ad exercitum Venusiam miserunt, et ad consulem tres legati missi, Sex. Iulius Caesar, L. Licinius Pollio, L. Cincius Alimentus, cum paucis
<span class="innerMarginNote right">5</span>ante diebus ex Sicilia redisset. Hi nuntiare consuli iussi ut, si ad comitia ipse<a class="footnoteLink" href="#note_LCL367_328_1" id="target_note_LCL367_328_1"><sup>1</sup></a> venire Romam non posset, dictatorem in agro Romano diceret comitiorum
<span class="innerMarginNote right">6</span>causa; si consul Tarentum profectus esset, Q. Claudium praetorem placere in eam regionem inde abducere legiones in qua plurimas sociorum urbes tueri posset.</p>
<p><span class="innerMarginNote right">7</span>Eadem aestate M. Valerius cum classe centum



</p></section><notes><section class="footnotes"><ul><li class="note" id="note_LCL367_328_1"><a class="footnoteCrossrefLink" href="#target_note_LCL367_328_1" title="Click to highlight in text"><sup class="lineRef">1</sup>ipse <span class="italic">N</span><sup>s</sup><span class="italic">JK Aldus, Froben</span>: <span class="italic">om. P</span>(1)<span class="italic">N.</span></a></li><script type="text/javascript">document.getElementById('note_LCL367_328_1').style.display = "none";</script></ul></section></notes></section>