<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 547</span>dimisso signum pugnae proponitur, confestimque in
aciem procedunt.</p>
<p>XLVII. Iam hostes ante castra instructi stabant. Moram pugnae attulit quod Hasdrubal, provectus ante signa cum paucis equitibus, scuta vetera hostium notavit,
quae ante non viderat, et strigosiores equos;
<span class="innerMarginNote right">2</span>multitudo quoque maior solita visa est. Suspicatus enim id quod erat, receptui propere cecinit ac misit ad flumen unde aquabantur, ubi et excipi aliqui possent
et notari oculis, si qui forte adustioris coloris
<span class="innerMarginNote right">3</span>ut ex recenti via essent; simul circumvehi procul castra iubet specularique num auctum aliqua parte sit vallum, et ut attendant semel bisne signum canat
<span class="innerMarginNote right">4</span>in castris. Ea cum ordine omnia relata<a class="footnoteLink" href="#note_LCL367_394_1" id="target_note_LCL367_394_1"><sup>1</sup></a> essent, castra nihil aucta errorem faciebant; bina erant, sicut ante adventum consulis alterius fuerant, una M. Livi, altera L. Porci; neutris quicquam quo
<span class="innerMarginNote right">5</span>latius tenderetur ad munimenta adiectum. Illud veterem ducem adsuetumque Romano hosti movit quod semel in praetoriis castris signum, bis in consularibus referebant cecinisse. Duos profecto consules esse,<a class="footnoteLink" href="#note_LCL367_394_2" id="target_note_LCL367_394_2"><sup>2</sup></a> et quonam modo alter ab Hannibale
<span class="innerMarginNote right">6</span>abscessisset cura angebat. Minime id quod erat suspicari poterat, tantae rei frustratione Hannibalem elusum, ut ubi dux, ubi exercitus esset cum quo




</p></section><notes><section class="footnotes"><ul><li class="note" id="note_LCL367_394_1"><a class="footnoteCrossrefLink" href="#target_note_LCL367_394_1" title="Click to highlight in text"><sup class="lineRef">1</sup>omnia relata <span class="italic">A</span><sup>s</sup><span class="italic">J Aldus, Froben</span>: relata omnia <span class="italic">N</span><sup>s</sup><span class="italic">K Conway</span>: <span class="italic">P</span>(1)<span class="italic">N om.</span> relata.</a></li><script type="text/javascript">document.getElementById('note_LCL367_394_1').style.display = "none";</script><li class="note" id="note_LCL367_394_2"><a class="footnoteCrossrefLink" href="#target_note_LCL367_394_2" title="Click to highlight in text"><sup class="lineRef">2</sup>Duos profecto consules esse <span class="italic">A</span><sup>s</sup><span class="italic">N</span><sup>s</sup><span class="italic">JK Aldus, Froben</span>: <span class="italic">om. P</span>(1)<span class="italic">N, one line.</span></a></li><script type="text/javascript">document.getElementById('note_LCL367_394_2').style.display = "none";</script></ul></section></notes></section>