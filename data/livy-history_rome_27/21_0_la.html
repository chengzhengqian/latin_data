<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 545</span><span class="innerMarginNote right">7</span>Triginta tum coloniae populi Romani erant; ex iis duodecim, cum omnium legationes Romae essent, negaverunt consulibus esse unde milites pecuniamque
darent. Eae fuere Ardea, Nepete, Sutrium, Alba, Carsioli, Sora,<a class="footnoteLink" href="#note_LCL367_242_1" id="target_note_LCL367_242_1"><sup>1</sup></a> Suessa, Circeii, Setia, Cales,
<span class="innerMarginNote right">8</span>Narnia, Interamna. Nova re consules icti cum absterrere eos a tam detestabili consilio vellent, castigando increpandoque plus quam leniter agendo
<span class="innerMarginNote right">9</span>profecturos rati, eos ausos esse consulibus dicere aiebant quod consules ut in senatu pronuntiarent in animum inducere non possent; non enim detrectationem
eam munerum militiae, sed apertam defectionem
<span class="innerMarginNote right">10</span>a populo Romano esse. Redirent itaque propere in colonias et tamquam integra re, locuti magis quam ausi tantum nefas, cum suis consulerent. Admonerent non Campanos neque Tarentinos esse
<span class="innerMarginNote right">11</span>eos sed Romanos, inde oriundos, inde in colonias atque in agrum bello captum stirpis<a class="footnoteLink" href="#note_LCL367_242_2" id="target_note_LCL367_242_2"><sup>2</sup></a> augendae causa missos. Quae liberi parentibus deberent, ea illos Romanis debere, si ulla pietas, si memoria
<span class="innerMarginNote right">12</span>antiquae patriae esset. Consulerent igitur de integro;
nam tum quidem quae temere agitassent, ea prodendi imperii Romani, tradendae Hannibali
<span class="innerMarginNote right">13</span>victoriae esse. Cum alternis haec consules diu iactassent, nihil moti legati neque se quod<a class="footnoteLink" href="#note_LCL367_242_3" id="target_note_LCL367_242_3"><sup>3</sup></a> domum





</p></section><notes><section class="footnotes"><ul><li class="note" id="note_LCL367_242_1"><a class="footnoteCrossrefLink" href="#target_note_LCL367_242_1" title="Click to highlight in text"><sup class="lineRef">1</sup>Sora <span class="italic">M<sup>5</sup> Froben</span> 1: co <span class="italic">P</span>(3)<span class="italic">N: om. CA<sup>2</sup>JK Aldus; cf.</span> XXIX. xv. 5, <span class="italic">where P</span>(l)<span class="italic">N omit this name.</span></a></li><script type="text/javascript">document.getElementById('note_LCL367_242_1').style.display = "none";</script><li class="note" id="note_LCL367_242_2"><a class="footnoteCrossrefLink" href="#target_note_LCL367_242_2" title="Click to highlight in text"><sup class="lineRef">2</sup>stirpis <span class="italic">A<sup>3</sup>JK Aldus:</span> urbis <span class="italic">P(l)N.</span></a></li><script type="text/javascript">document.getElementById('note_LCL367_242_2').style.display = "none";</script><li class="note" id="note_LCL367_242_3"><a class="footnoteCrossrefLink" href="#target_note_LCL367_242_3" title="Click to highlight in text"><sup class="lineRef">3</sup>quod <span class="italic">P(3)C<sup>3</sup>A<sup>3</sup>NJK Aldus:</span> quid <span class="italic">Conway.</span></a></li><script type="text/javascript">document.getElementById('note_LCL367_242_3').style.display = "none";</script></ul></section></notes></section>