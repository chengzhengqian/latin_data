<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 545</span>Galam, regem Numidarum, eductum,<a class="footnoteLink" href="#note_LCL367_292_1" id="target_note_LCL367_292_1"><sup>1</sup></a> cum avunculo Masinissa, qui nuper cum equitatu subsidio Carthaginiensibus
<span class="innerMarginNote right">10</span>venisset, in Hispaniam traiecisse; prohibitum
propter aetatem a Masinissa numquam ante proelium inisse; eo die quo pugnatum cum Romanis esset, inscio avunculo, clam armis equoque sumpto in aciem exisse; ibi prolapso equo effusum
<span class="innerMarginNote right">11</span>in praeceps captum ab Romanis esse. Scipio cum adservari Numidam iussisset, quae pro tribunali agenda erant peragit; inde cum se in praetorium recepisset, vocatum eum interrogat velletne ad
<span class="innerMarginNote right">12</span>Masinissam reverti. Cum effusis gaudio lacrimis cupere vero diceret, tum puero anulum aureum, tunicam lato clavo cum Hispano sagulo et aurea fibula equumque ornatum donat, iussisque prosequi quoad vellet equitibus dimisit.</p>
<p>XX. De bello inde consilium habitum. Et auctoribus quibusdam ut confestim Hasdrubalem
<span class="innerMarginNote right">2</span>consequeretur, anceps id ratus, ne Mago atque alter<a class="footnoteLink" href="#note_LCL367_292_2" id="target_note_LCL367_292_2"><sup>2</sup></a> Hasdrubal cum eo iungerent copias, praesidio tantum ad insidendum Pyrenaeum misso ipse relicuum
aestatis recipiendis in fidem Hispaniae populis absumpsit.</p>
<p><span class="innerMarginNote right">3</span>Paucis post proelium factum ad Baeculam diebus, cum Scipio rediens iam Tarraconem saltu Castulonensi





</p></section><notes><section class="footnotes"><ul><li class="note" id="note_LCL367_292_1"><a class="footnoteCrossrefLink" href="#target_note_LCL367_292_1" title="Click to highlight in text"><sup class="lineRef">1</sup>eductum <span class="italic">BDAN</span>: edictum <span class="italic">P</span>(3): educatum <span class="italic">M</span><sup>2</sup><span class="italic">A</span><sup>s</sup><span class="italic">JK Aldus, Froben.</span></a></li><script type="text/javascript">document.getElementById('note_LCL367_292_1').style.display = "none";</script><li class="note" id="note_LCL367_292_2"><a class="footnoteCrossrefLink" href="#target_note_LCL367_292_2" title="Click to highlight in text"><sup class="lineRef">2</sup>alter <span class="italic">N</span><sup>s</sup><span class="italic">JK Luchs</span>: <span class="italic">om. P</span>(1)<span class="italic">N Aldus, Froben</span>: cf. ยง 5.</a></li><script type="text/javascript">document.getElementById('note_LCL367_292_2').style.display = "none";</script></ul></section></notes></section>