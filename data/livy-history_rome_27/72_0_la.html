<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 546</span><span class="innerMarginNote right">6</span>Exitu huius anni T. Quinctius<a class="footnoteLink" href="#note_LCL367_344_1" id="target_note_LCL367_344_1"><sup>1</sup></a> consul, dictatore comitiorum ludorumque faciendorum causa dicto T. Manlio Torquato, ex volnere moritur; alii Tarenti,
<span class="innerMarginNote right">7</span>alii in Campania mortuum tradunt. Ita,<a class="footnoteLink" href="#note_LCL367_344_2" id="target_note_LCL367_344_2"><sup>2</sup></a> quod nullo ante bello acciderat, duo consules sine memorando
proelio interfecti velut orbam rem publicam reliquerant. Dictator Manlius magistrum equitum
<span class="innerMarginNote right">8</span>C. Servilium—tum aedilis curulis erat—dixit. Senatus quo die primum est habitus ludos magnos facere dictatorem iussit, quos M. Aemilius praetor urbanus C. Flaminio, Cn. Servilio consulibus fecerat et in quinquennium voverat. Tum dictator et fecit ludos
<span class="innerMarginNote right">9</span>et in insequens<a class="footnoteLink" href="#note_LCL367_344_3" id="target_note_LCL367_344_3"><sup>3</sup></a> lustrum vovit. Ceterum cum duo consulares exercitus tam prope hostem sine ducibus essent, omnibus aliis omissis una praecipua cura patres populumque incessit consules primo quoque tempore creandi, et ut<a class="footnoteLink" href="#note_LCL367_344_4" id="target_note_LCL367_344_4"><sup>4</sup></a> eos crearent potissimum
<span class="innerMarginNote right">10</span>quorum virtus satis tuta a fraude Punica esset: cum toto eo bello damnosa praepropera ac fervida ingenia imperatorum fuissent,<a class="footnoteLink" href="#note_LCL367_344_5" id="target_note_LCL367_344_5"><sup>5</sup></a> tum eo ipso anno consules nimia cupiditate conserendi cum hoste manum in
<span class="innerMarginNote right">11</span>necopinatam fraudem lapsos esse; ceterum deos immortales, miseritos nominis Romani, pepercisse innoxiis exercitibus, temeritatem consulum ipsorum capitibus damnasse.</p>
<p>XXXIV. Cum circumspicerent patres quosnam consules facerent, longe ante alios eminebat C.







</p></section><notes><section class="footnotes"><ul><li class="note" id="note_LCL367_344_1"><a class="footnoteCrossrefLink" href="#target_note_LCL367_344_1" title="Click to highlight in text"><sup class="lineRef">1</sup>Quinctius, <span class="italic">A</span><sup>s</sup><span class="italic">JK add</span> Crispinus.</a></li><script type="text/javascript">document.getElementById('note_LCL367_344_1').style.display = "none";</script><li class="note" id="note_LCL367_344_2"><a class="footnoteCrossrefLink" href="#target_note_LCL367_344_2" title="Click to highlight in text"><sup class="lineRef">2</sup>Ita <span class="italic">Weissenborn</span>: id <span class="italic">P</span>(1)<span class="italic">NJK Aldus, Froben</span>: ita, id <span class="italic">Riemann</span>: et, id <span class="italic">Madvig.</span></a></li><script type="text/javascript">document.getElementById('note_LCL367_344_2').style.display = "none";</script><li class="note" id="note_LCL367_344_3"><a class="footnoteCrossrefLink" href="#target_note_LCL367_344_3" title="Click to highlight in text"><sup class="lineRef">3</sup>insequens <span class="italic">P</span>(1)<span class="italic">N Aldus</span>: sequens <span class="italic">JK Froben</span> 2.</a></li><script type="text/javascript">document.getElementById('note_LCL367_344_3').style.display = "none";</script><li class="note" id="note_LCL367_344_4"><a class="footnoteCrossrefLink" href="#target_note_LCL367_344_4" title="Click to highlight in text"><sup class="lineRef">4</sup>et ut <span class="italic">JK Froben</span> 2: ut <span class="italic">P</span>(1)<span class="italic">N Aldus</span>: et <span class="italic">N</span><sup>s</sup>.</a></li><script type="text/javascript">document.getElementById('note_LCL367_344_4').style.display = "none";</script><li class="note" id="note_LCL367_344_5"><a class="footnoteCrossrefLink" href="#target_note_LCL367_344_5" title="Click to highlight in text"><sup class="lineRef">5</sup>fuissent <span class="italic">P</span>(1)<span class="italic">NJK</span>: fuisse <span class="italic">Sp? Froben</span> 2.</a></li><script type="text/javascript">document.getElementById('note_LCL367_344_5').style.display = "none";</script></ul></section></notes></section>