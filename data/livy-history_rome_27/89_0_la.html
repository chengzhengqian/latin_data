<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 547</span><span class="innerMarginNote right">9</span>corpora conlata in unum sepeliri iussit. Inde insequentibus
continuis<a class="footnoteLink" href="#note_LCL367_378_1" id="target_note_LCL367_378_1"><sup>1</sup></a> diebus aliquot ita institit portis
<span class="innerMarginNote right">10</span>ut prope inferre signa videretur, donec Hannibal tertia vigilia crebris ignibus tabernaculisque, quae pars castrorum ad hostes vergebat, et Numidis paucis qui in vallo portisque se ostenderent relictis, profectus
<span class="innerMarginNote right">11</span>Apuliam petere intendit. Ubi inluxit, successit vallo Romana acies, et Numidae ex composito paulisper
in portis se valloque ostentavere, frustratique aliquamdiu hostes citatis equis agmen suorum adsequuntur.
<span class="innerMarginNote right">12</span>Consul ubi silentium in castris et ne paucos quidem qui prima luce obambulaverant parte ulla cernebat, duobus equitibus speculatum in castra praemissis,
postquam satis tuta omnia esse exploratum
<span class="innerMarginNote right">13</span>est, inferri signa iussit; tantumque ibi moratus, dum milites ad praedam discurrunt, receptui deinde
<span class="innerMarginNote right">14</span>cecinit multoque ante noctem copias reduxit. Postero
die prima luce<a class="footnoteLink" href="#note_LCL367_378_2" id="target_note_LCL367_378_2"><sup>2</sup></a> profectus, magnis itineribus famam et vestigia agminis sequens haud procul
<span class="innerMarginNote right">15</span>Venusia hostem adsequitur. Ibi quoque tumultuaria pugna fuit; supra duo milia Poenorum caesa. Inde nocturnis montanisque itineribus Poenus, ne locum
<span class="innerMarginNote right">16</span>pugnandi daret, Metapontum petiit. Hanno inde—is
enim praesidio eius loci praefuerat—in Bruttios cum paucis ad exercitum novum comparandum missus; Hannibal copiis eius ad suas additis Venusiam
retro quibus venerat itineribus repetit,<a class="footnoteLink" href="#note_LCL367_378_3" id="target_note_LCL367_378_3"><sup>3</sup></a>atque





</p></section><notes><section class="footnotes"><ul><li class="note" id="note_LCL367_378_1"><a class="footnoteCrossrefLink" href="#target_note_LCL367_378_1" title="Click to highlight in text"><sup class="lineRef">1</sup>continuis <span class="italic">P</span>(1)<span class="italic">N</span> (<span class="italic">after</span> diebus <span class="italic">JK</span>): <span class="italic">Conway would bracket.</span></a></li><script type="text/javascript">document.getElementById('note_LCL367_378_1').style.display = "none";</script><li class="note" id="note_LCL367_378_2"><a class="footnoteCrossrefLink" href="#target_note_LCL367_378_2" title="Click to highlight in text"><sup class="lineRef">2</sup>prima luce <span class="italic">P</span>(1)<span class="italic">N</span>: luce prima <span class="italic">JK.</span></a></li><script type="text/javascript">document.getElementById('note_LCL367_378_2').style.display = "none";</script><li class="note" id="note_LCL367_378_3"><a class="footnoteCrossrefLink" href="#target_note_LCL367_378_3" title="Click to highlight in text"><sup class="lineRef">3</sup>repetit <span class="italic">JK Aldus, Froben</span>: repetiit <span class="italic">P</span>(1)<span class="italic">N.</span></a></li><script type="text/javascript">document.getElementById('note_LCL367_378_3').style.display = "none";</script></ul></section></notes></section>