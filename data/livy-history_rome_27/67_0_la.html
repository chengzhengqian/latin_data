<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 546</span>suffragiis populi ad eum delata, quia se Macedonum reges ex ea civitate oriundos referunt,<a class="footnoteLink" href="#note_LCL367_334_1" id="target_note_LCL367_334_1"><sup>1</sup></a> Heraeis peractis ab ipso ludicro extemplo Aegium profectus est ad indictum multo ante sociorum concilium.
<span class="innerMarginNote right">10</span>Ibi de Aetolico finiendo bello actum, ne causa aut Romanis aut Attalo intrandi Graeciam
<span class="innerMarginNote right">11</span>esset. Sed ea omnia vixdum indutiarum tempore circumacto Aetoli turbavere, postquam et Attalum Aeginam venisse et Romanam classem stare ad
<span class="innerMarginNote right">12</span>Naupactum audivere. Vocati enim in concilium Achaeorum, in quo et eae legationes erant quae ad Phalara egerant de pace, primum questi sunt quaedam
parva contra fidem conventionis tempore indutiarum
<span class="innerMarginNote right">13</span>facta; postremo negarunt dirimi bellum posse, nisi Messeniis Achaei Pylum redderent, Romanis restitueretur Atintania, Scerdilaedo et
<span class="innerMarginNote right">14</span>Pleurato Ardiaei. Enimvero indignum ratus Philippus victos victori sibi ultro condiciones ferre, ne antea quidem se aut de pace audisse aut indutias pepigisse dixit spem ullam habentem quieturos Aetolos, sed ut<a class="footnoteLink" href="#note_LCL367_334_2" id="target_note_LCL367_334_2"><sup>2</sup></a> omnes socios testes haberet se pacis, illos belli
<span class="innerMarginNote right">15</span>causam quaesisse. Ita infecta pace concilium dimisit quattuor milibus armatorum relictis ad praesidium
<span class="innerMarginNote right">16</span>Achaeorum et quinque longis navibus acceptis, quas si adiecisset missae nuper ad se classi Carthaginiensium
et ex Bithynia ab rege Prusia venientibus





</p></section><notes><section class="footnotes"><ul><li class="note" id="note_LCL367_334_1"><a class="footnoteCrossrefLink" href="#target_note_LCL367_334_1" title="Click to highlight in text"><sup class="lineRef">1</sup>referunt <span class="italic">P</span>(1)<span class="italic">NJK Aldus, Froben</span>: ferunt <span class="italic">Perizonius.</span></a></li><script type="text/javascript">document.getElementById('note_LCL367_334_1').style.display = "none";</script><li class="note" id="note_LCL367_334_2"><a class="footnoteCrossrefLink" href="#target_note_LCL367_334_2" title="Click to highlight in text"><sup class="lineRef">2</sup>ut <span class="italic">P</span>(3)<span class="italic">N Aldus, Froben</span>: uti <span class="italic">A</span><sup>s</sup><span class="italic">N</span><sup>s</sup><span class="italic">JK.</span></a></li><script type="text/javascript">document.getElementById('note_LCL367_334_2').style.display = "none";</script></ul></section></notes></section>