<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 544</span>esse, et alios per totam Africam milites mercede conduci qui in Hispaniam ad Hasdrubalem traicerentur,
<span class="innerMarginNote right">12</span>ut is quam maximo exercitu primo quoque tempore in Italiam transgressus iungeret se Hannibali; in eo positam victoriam credere Carthaginienses;
<span class="innerMarginNote right">13</span>classem praeterea ingentem apparari ad Siciliam repetendam, eamque se credere brevi traiecturam.
<span class="innerMarginNote right">14</span>Haec recitata a consule ita movere senatum ut non exspectanda comitia consuli censerent,<a class="footnoteLink" href="#note_LCL367_220_1" id="target_note_LCL367_220_1"><sup>1</sup></a> sed dictatore comitiorum habendorum causa dicto<a class="footnoteLink" href="#note_LCL367_220_2" id="target_note_LCL367_220_2"><sup>2</sup></a> extemplo in
<span class="innerMarginNote right">15</span>provinciam redeundum. Illa disceptatio tenebat, quod consul in Sicilia se M. Valerium Messallam, qui tum classi praeesset, dictatorem dicturum esse aiebat,
patres extra Romanum agrum—eum autem Italia<a class="footnoteLink" href="#note_LCL367_220_3" id="target_note_LCL367_220_3"><sup>3</sup></a> terminari—negabant dictatorem dici posse.
<span class="innerMarginNote right">16</span>M. Lucretius tribunus plebis cum de ea re consuleret, ita decrevit senatus, ut consul, priusquam ab urbe discederet, populum rogaret quem dictatorem dici placeret, eumque quem populus iussisset diceret dictatorem; si consul noluisset, praetor populum rogaret; si ne is quidem vellet, tum tribuni ad plebem
<span class="innerMarginNote right">17</span>ferrent. Cum consul se populum rogaturum negasset quod suae potestatis esset, praetoremque vetuisset rogare, tribuni plebem<a class="footnoteLink" href="#note_LCL367_220_4" id="target_note_LCL367_220_4"><sup>4</sup></a> rogarunt, plebesque scivit








</p></section><notes><section class="footnotes"><ul><li class="note" id="note_LCL367_220_1"><a class="footnoteCrossrefLink" href="#target_note_LCL367_220_1" title="Click to highlight in text"><sup class="lineRef">1</sup>censerent <span class="italic">P</span>(l)<span class="italic">N Aldus:</span> censeret <span class="italic">SpJK Froben</span> 2.</a></li><script type="text/javascript">document.getElementById('note_LCL367_220_1').style.display = "none";</script><li class="note" id="note_LCL367_220_2"><a class="footnoteCrossrefLink" href="#target_note_LCL367_220_2" title="Click to highlight in text"><sup class="lineRef">2</sup>dictatore . . . dicto <span class="italic">SpJK Frobe</span>n 2: -rem . . . dici et
<span class="italic">P</span>(l)<span class="italic">N Aldus.</span></a></li><script type="text/javascript">document.getElementById('note_LCL367_220_2').style.display = "none";</script><li class="note" id="note_LCL367_220_3"><a class="footnoteCrossrefLink" href="#target_note_LCL367_220_3" title="Click to highlight in text"><sup class="lineRef">3</sup>Italia <span class="italic">A<sup>3</sup>JK Madvig:</span> in Italia <span class="italic">P</span>(l)<span class="italic">N Aldus, Froben.</span></a></li><script type="text/javascript">document.getElementById('note_LCL367_220_3').style.display = "none";</script><li class="note" id="note_LCL367_220_4"><a class="footnoteCrossrefLink" href="#target_note_LCL367_220_4" title="Click to highlight in text"><sup class="lineRef">4</sup>plebem <span class="italic">K Conway:</span> pl <span class="italic">or</span> plebis <span class="italic">P</span>(l)<span class="italic">NJ Aldus, Froben.</span></a></li><script type="text/javascript">document.getElementById('note_LCL367_220_4').style.display = "none";</script></ul></section></notes></section>