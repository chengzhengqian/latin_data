<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 547</span><span class="innerMarginNote right">17</span>inde Canusium procedit. Numquam Nero vestigiis hostis abstiterat et Q. Fulvium, cum Metapontum ipse proficisceretur, in Lucanos, ne regio ea sine praesidio esset, arcessierat.</p>
<p>XLIII. Inter haec ab Hasdrubale, postquam a Placentiae obsidione abscessit, quattuor Galli equites, duo Numidae cum litteris missi ad Hannibalem, cum per medios hostes totam ferme longitudinem Italiae
<span class="innerMarginNote right">2</span>emensi essent, dum Metapontum cedentem Hannibalem
sequuntur, incertis itineribus Tarentum delati, a vagis per agros pabulatoribus Romanis ad Q. Claudium
<span class="innerMarginNote right">3</span>propraetorem deducuntur. Eum primo incertis inplicantes responsis, ut metus tormentorum admotus fateri vera coegit, edocuerunt litteras se ab Hasdrubale
<span class="innerMarginNote right">4</span>ad Hannibalem ferre. Cum iis litteris, sicut erant, signatis L. Verginio tribuno militum ducendi
<span class="innerMarginNote right">5</span>ad Claudium consulem traduntur; duae simul turmae Samnitium praesidii causa missae. Qui ubi
ad consulem pervenerunt, litteraeque lectae per interpretem sunt, et ex captivis percunctatio facta,
<span class="innerMarginNote right">6</span>tum Claudius non id tempus esse rei publicae ratus quo consiliis ordinariis provinciae suae quisque finibus per exercitus suos cum hoste destinato ab senatu
<span class="innerMarginNote right">7</span>bellum gereretâ€”audendum ac novandum<a class="footnoteLink" href="#note_LCL367_380_1" id="target_note_LCL367_380_1"><sup>1</sup></a> aliquid inprovisum, inopinatum, quod coeptum non minorem apud cives quam hostes terrorem faceret, perpetratum





</p></section><notes><section class="footnotes"><ul><li class="note" id="note_LCL367_380_1"><a class="footnoteCrossrefLink" href="#target_note_LCL367_380_1" title="Click to highlight in text"><sup class="lineRef">1</sup>ac novandum <span class="italic">A</span><sup>s</sup><span class="italic">N</span><sup>s</sup><span class="italic">JK Froben</span>: <span class="italic">om. P</span>(1)<span class="italic">N.</span></a></li><script type="text/javascript">document.getElementById('note_LCL367_380_1').style.display = "none";</script></ul></section></notes></section>