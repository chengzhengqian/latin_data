<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 547</span><span class="innerMarginNote right">6</span>fructum prope omnem ipsos laturos; semper quod postremum adiectum sit, id rem totam videri traxisse.
Cernere ipsos quo concursu, qua admiratione, quo favore hominum iter suum celebretur.</p>
<p><span class="innerMarginNote right">7</span>Et hercule per instructa omnia ordinibus virorum mulierumque undique ex agris effusorum, inter vota ac<a class="footnoteLink" href="#note_LCL367_388_1" id="target_note_LCL367_388_1"><sup>1</sup></a> preces et laudes ibant. Illos praesidia rei publicae, vindices urbis Romanae imperiique appellabant;
in illorum armis dextrisque suam liberorumque
<span class="innerMarginNote right">8</span>suorum salutem ac libertatem repositam esse. Deos omnes deasque precabantur ut illis faustum iter, felix pugna, matura ex hostibus victoria esset, damnarenturque
<span class="innerMarginNote right">9</span>ipsi votorum quae pro iis suscepissent, ut, quem ad modum nunc solliciti prosequerentur eos, ita paucos post dies laeti ovantibus victoria obviam irent.
<span class="innerMarginNote right">10</span>Invitare inde pro se quisque et offerre et fatigare precibus ut quae ipsis iumentisque usui essent ab se potissimum sumerent; benigne omnia cumulata
<span class="innerMarginNote right">11</span>dare. Modestia certare milites, ne quid ultra usum necessarium sumerent; nihil morari, nec abire<a class="footnoteLink" href="#note_LCL367_388_2" id="target_note_LCL367_388_2"><sup>2</sup></a> ab signis nec<a class="footnoteLink" href="#note_LCL367_388_3" id="target_note_LCL367_388_3"><sup>3</sup></a> subsistere<a class="footnoteLink" href="#note_LCL367_388_4" id="target_note_LCL367_388_4"><sup>4</sup></a> nisi<a class="footnoteLink" href="#note_LCL367_388_5" id="target_note_LCL367_388_5"><sup>5</sup></a> cibum capientes; diem ac noctem ire; vix quod satis ad naturale desiderium
<span class="innerMarginNote right">12</span>corporum esset, quieti dare. Et ad collegam praemissi
erant qui nuntiarent adventum percunctarenturque
clam an palam, interdiu an noctu venire sese







</p></section><notes><section class="footnotes"><ul><li class="note" id="note_LCL367_388_1"><a class="footnoteCrossrefLink" href="#target_note_LCL367_388_1" title="Click to highlight in text"><sup class="lineRef">1</sup>ac <span class="italic">Sp?JK Froben</span> 2: et <span class="italic">P</span>(1)<span class="italic">N Aldus, Madvig.</span></a></li><script type="text/javascript">document.getElementById('note_LCL367_388_1').style.display = "none";</script><li class="note" id="note_LCL367_388_2"><a class="footnoteCrossrefLink" href="#target_note_LCL367_388_2" title="Click to highlight in text"><sup class="lineRef">2</sup>nabire <span class="italic">Weissenborn</span>: discedere (<span class="italic">or</span> abs-) <span class="italic">Madvig</span>: <span class="italic">om. MSS., Conway.</span></a></li><script type="text/javascript">document.getElementById('note_LCL367_388_2').style.display = "none";</script><li class="note" id="note_LCL367_388_3"><a class="footnoteCrossrefLink" href="#target_note_LCL367_388_3" title="Click to highlight in text"><sup class="lineRef">3</sup>nec <span class="italic">P</span>(1)<span class="italic">N</span>: <span class="italic">om. N</span><sup>s</sup><span class="italic">JK Froben, Conway.</span></a></li><script type="text/javascript">document.getElementById('note_LCL367_388_3').style.display = "none";</script><li class="note" id="note_LCL367_388_4"><a class="footnoteCrossrefLink" href="#target_note_LCL367_388_4" title="Click to highlight in text"><sup class="lineRef">4</sup>subsistere <span class="italic">P</span>(1)<span class="italic">NJK Aldus</span>: absistere <span class="italic">Froben</span> 2, <span class="italic">Gronovius,
Conway.</span></a></li><script type="text/javascript">document.getElementById('note_LCL367_388_4').style.display = "none";</script><li class="note" id="note_LCL367_388_5"><a class="footnoteCrossrefLink" href="#target_note_LCL367_388_5" title="Click to highlight in text"><sup class="lineRef">5</sup>nisi <span class="italic">Madvig</span>: <span class="italic">om. MSS., Conway.</span></a></li><script type="text/javascript">document.getElementById('note_LCL367_388_5').style.display = "none";</script></ul></section></notes></section>