<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 546</span>adventu eius, quia magnum pondus auri attulisse diceretur ad mercede auxilia conducenda, Gallorum
<span class="innerMarginNote right">3</span>animos. Missi deinde cum iis legati ab Roma Sex. Antistius et M. Raecius ad rem inspiciendam rettulerant
misisse se<a class="footnoteLink" href="#note_LCL367_354_1" id="target_note_LCL367_354_1"><sup>1</sup></a> cum Massiliensibus ducibus qui per hospites eorum principes Gallorum omnia
<span class="innerMarginNote right">4</span>explorata referrent; pro comperto habere Hasdrubalem
ingenti iam coacto exercitu proximo vere Alpes traiecturum, nec tum eum quicquam aliud morari nisi quod clausae hieme Alpes essent.</p>
<p><span class="innerMarginNote right">5</span>In locum M. Marcelli P. Aelius Paetus augur creatus inauguratusque; et Cn. Cornelius Dolabella rex sacrorum inauguratus est in locum M. Marcii,
<span class="innerMarginNote right">6</span>qui biennio ante mortuus erat. Hoc eodem anno et lustrum conditum est a censoribus P. Sempronio Tuditano
<span class="innerMarginNote right">7</span>et M. Cornelio Cethego. Censa civium capita centum triginta septem milia centum octo, minor aliquanto
<span class="innerMarginNote right">8</span>numerus quam qui ante bellum fuerat. Eo anno primum, ex quo Hannibal in Italiam venisset, comitium tectum esse memoriae proditum est, et ludos Romanos semel instauratos ab aedilibus curulibus
<span class="innerMarginNote right">9</span>Q. Metello et C. Servilio. Et plebeis ludis<a class="footnoteLink" href="#note_LCL367_354_2" id="target_note_LCL367_354_2"><sup>2</sup></a>
</p></section><notes><section class="footnotes"><ul><li class="note" id="note_LCL367_354_1"><a class="footnoteCrossrefLink" href="#target_note_LCL367_354_1" title="Click to highlight in text"><sup class="lineRef">1</sup>se <span class="italic">PCAN Aldus</span>: <span class="italic">om. RMBDJK.</span></a></li><script type="text/javascript">document.getElementById('note_LCL367_354_1').style.display = "none";</script><li class="note" id="note_LCL367_354_2"><a class="footnoteCrossrefLink" href="#target_note_LCL367_354_2" title="Click to highlight in text"><sup class="lineRef">2</sup>plebeis ludis <span class="italic">P</span>(1)<span class="italic">NJK Aldus, Froben</span>: plebei ludi (<span class="italic">with</span> instaurati) <span class="italic">A<sup>x</sup> Wesenberg.</span></a></li><script type="text/javascript">document.getElementById('note_LCL367_354_2').style.display = "none";</script></ul></section></notes></section>