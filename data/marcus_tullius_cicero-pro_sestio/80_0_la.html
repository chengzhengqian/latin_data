<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

se ludis homo popularis commisit omnino, cum in templo Virtutis honos habitus esset virtuti Gaique Mari, conservatoris huius imperii, monumentum municipi eius et rei publicae defensori sedem ad salutem praebuisset.</p>
</section>
<section class="div2">
<span class="br"></span><span class="lineNumber">117</span><span class="br"></span><p>LV. Quo quidem tempore quid populus Romanus sentire se ostenderet, utroque in genere declaratum est, primum cum audito senatus consulto rei<a class="footnoteLink" href="#note_LCL309_194_1" id="target_note_LCL309_194_1"><sup>1</sup></a> ipsi atque absenti senatui plausus est ab universis datus, deinde cum senatoribus singulis spectatum e senatu redeuntibus; cum vero ipse, qui ludos faciebat, consul assedit, stantes ei manibus passis gratias agentes et lacrimantes gaudio suam erga me benevolentiam ac misericordiam declararunt. At cum ille furibundus incitata illa sua vaecordi mente venisset, vix se populus Romanus tenuit, vix homines odium suum a corpore eius impuro atque infando represserunt; voces quidem et palmarum intentus <span class="br"></span><span class="lineNumber">118</span><span class="br"></span> et maledictorum clamorem omnes profuderunt. Sed quid ego populi Romani animum virtutemque commemoro, libertatem iam ex diuturna servitute dispicientis, in eo homine, cui tum petenti iam aedilitatem ne histriones quidem coram sedenti pepercerunt? Nam cum ageretur togata “Simulans,”




</p></section><notes><section class="footnotes"><ul><li class="note" id="note_LCL309_194_1"><a class="footnoteCrossrefLink" href="#target_note_LCL309_194_1" title="Click to highlight in text"><sup class="lineRef">1</sup>ore <span class="italic"><span class="sc">mss.</span></span>: rei <span class="italic">Garatoni.</span></a></li><script type="text/javascript">document.getElementById('note_LCL309_194_1').style.display = "none";</script></ul></section></notes></section>