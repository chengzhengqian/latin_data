<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Cottae sententia dixit sese otii mei causa, ut omni populari concitatione defungerer, censere, ut ad senatus auctoritatem populi quoque Romani beneficium erga me adiungeretur. Cum omnes certatim aliusque alio gravius atque ornatius de mea salute dixisset fieretque sine ulla varietate discessio, surrexit, ut scitis, Atilius hic Gavianus; nec ausus est, cum esset emptus, intercedere; noctem sibi ad deliberandum postulavit. Clamor senatus, querellae, preces, socer ad pedes abiectus. Ille se adfirmare postero die moram nullam esse facturum. Creditum est; discessum est. Illi interea deliberatori merces longa interposita nocte duplicata est. Consecuti dies pauci omnino Ianuario mense, per quos senatum haberi liceret; sed tamen actum nihil nisi de me.</p>
</section>
<section class="div2">
<span class="br"></span><span class="lineNumber">75</span><span class="br"></span><p>XXXV. Cum omni mora, ludificatione, calumnia senatus auctoritas impediretur, venit tandem in<a class="footnoteLink" href="#note_LCL309_136_1" id="target_note_LCL309_136_1"><sup>1</sup></a> concilio de me agendi dies, <span class="sc">viii</span> Kal. Febr. Princeps rogationis, vir mihi amicissimus, Q. Fabricius, templum aliquanto ante lucem occupavit. Quietus eo




</p></section><notes><section class="footnotes"><ul><li class="note" id="note_LCL309_136_1"><a class="footnoteCrossrefLink" href="#target_note_LCL309_136_1" title="Click to highlight in text"><sup class="lineRef">1</sup>in <span class="italic">inserted by Madvig</span>.</a></li><script type="text/javascript">document.getElementById('note_LCL309_136_1').style.display = "none";</script></ul></section></notes></section>