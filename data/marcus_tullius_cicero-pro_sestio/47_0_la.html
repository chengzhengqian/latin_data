<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

domi tamdiu fuit, quamdiu inimicus meus in tribunatu. De meo reditu octo tribuni promulgaverunt. Ex quo intellectum est non mihi absenti crevisse<a class="footnoteLink" href="#note_LCL309_128_1" id="target_note_LCL309_128_1"><sup>1</sup></a> amicos, in ea praesertim fortuna, in qua non nulli etiam, quos esse putaveram, non erant, sed eos voluntatem semper eandem, libertatem non eandem semper habuisse. Nam ex novem tribunis, quos tunc habueram, unus me absente defluxit, qui cognomen sibi ex Aeliorum imaginibus arripuit. quo magis nationis eius esse quam generis videretur. <span class="br"></span><span class="lineNumber">70</span><span class="br"></span> Hoc igitur anno magistratibus novis designatis cum omnes boni omnem spem melioris status in eorum fidem convertissent, princeps P. Lentulus auctoritate ac sententia sua Pisone et Gabinio repugnantibus causam suscepit tribunisque pl. octo referentibus praestantissimam de me sententiam dixit. Qui cum ad gloriam suam atque ad amplissimi beneficii gratiam magis pertinere videret causam illam integram ad suum consulatum reservari, tamen rem talem per alios citius quam per se tardius confici malebat.</p>
</section>
<section class="div2">
<span class="br"></span><span class="lineNumber">71</span><span class="br"></span><p>XXXIII. Hoc interim tempore P. Sestius, iudices, designatus iter ad C. Caesarem pro mea salute suscepit.






</p></section><notes><section class="footnotes"><ul><li class="note" id="note_LCL309_128_1"><a class="footnoteCrossrefLink" href="#target_note_LCL309_128_1" title="Click to highlight in text"><sup class="lineRef">1</sup>crevisse <span class="italic"><span class="sc">mss</span></span>.: decrevisse <span class="italic">Kayser</span>: defuisse <span class="italic">Mommsen</span>.</a></li><script type="text/javascript">document.getElementById('note_LCL309_128_1').style.display = "none";</script></ul></section></notes></section>