<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

nostris sapientissime constitutam, qui cum regum potestatem non tulissent, ita magistratus annuos creaverunt, ut consilium senatus rei publicae praeponerent sempiternum, deligerentur autem in id consilium ab universo populo aditusque in illum summum ordinem omnium civium industriae ac virtuti pateret. Senatum rei publicae custodem, praesidem, propugnatorem conlocaverunt; huius ordinis auctoritate uti magistratus et quasi ministros gravissimi consilii esse voluerunt; senatum autem ipsum proximorum ordinum splendore confirmari,<a class="footnoteLink" href="#note_LCL309_224_1" id="target_note_LCL309_224_1"><sup>1</sup></a> plebis libertatem et commoda tueri atque augere voluerunt.</p>
</section>
<section class="div2">
<span class="br"></span><span class="lineNumber">138</span><span class="br"></span><p>LXVI. Haec qui pro virili parte defendunt, optimates sunt, cuiuscumque sunt ordinis; qui autem praecipue suis cervicibus tanta munia atque rem publicam sustinent, hi semper habiti sunt optimatium principes, auctores et conservatores civitatis. Huic hominum generi fateor, ut ante dixi, multos adversarios, inimicos, invidos esse, multa proponi pericula, multas inferri iniurias,<a class="footnoteLink" href="#note_LCL309_224_2" id="target_note_LCL309_224_2"><sup>2</sup></a> magnos esse experiundos et subeundos labores; sed mihi omnis oratio est cum virtute, non cum desidia, cum dignitate, non cum





</p></section><notes><section class="footnotes"><ul><li class="note" id="note_LCL309_224_1"><a class="footnoteCrossrefLink" href="#target_note_LCL309_224_1" title="Click to highlight in text"><sup class="lineRef">1</sup>splendore confirmari <span class="italic"><span class="sc">mss.</span></span>: splendorem confirmare <span class="italic">Bake</span>.</a></li><script type="text/javascript">document.getElementById('note_LCL309_224_1').style.display = "none";</script><li class="note" id="note_LCL309_224_2"><a class="footnoteCrossrefLink" href="#target_note_LCL309_224_2" title="Click to highlight in text"><sup class="lineRef">2</sup>iniurias, iniudias <span class="italic"><span class="sc">mss.</span></span>: insidias <span class="italic">Naugerius</span>.</a></li><script type="text/javascript">document.getElementById('note_LCL309_224_2').style.display = "none";</script></ul></section></notes></section>