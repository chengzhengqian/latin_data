<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

cuiusque consilia contemneres, rem publicam proderes, consulare nomen adfligeres? etiamne edicere audeas, ne maererent homines meam, suam, rei publicae calamitatem, ne hunc suum dolorem veste significarent? Sive illa vestis mutatio ad luctum ipsorum sive ad deprecandum valebat, quis umquam tam crudelis fuit, qui prohiberet quemquam aut sibi <span class="br"></span><span class="lineNumber">33</span><span class="br"></span> maerere aut ceteris supplicare? Quid? sua sponte homines in amicorum periculis vestitum mutare non solent? pro te ipso, Piso, nemone mutabit? ne isti quidem, quos legatos non modo nullo senatus consulto, sed etiam repugnante senatu tibi tute legasti? Ergo hominis desperati et proditoris rei publicae casum lugebunt fortasse, qui volent; civis florentissimi benevolentia bonorum et optime de salute patriae meriti periculum coniunctum cum periculo civitatis lugere senatui non licebit? Eidemque consules, si appellandi sunt consules, quos nemo est quin non modo ex memoria, sed etiam ex fastis evellendos putet, pacto iam foedere provinciarum producti in circo Flaminio in contionem ab illa furia ac peste patriae maximo cum gemitu vestro illa omnia, quae tum contra me contraque rem publicam age bantur,<a class="footnoteLink" href="#note_LCL309_76_1" id="target_note_LCL309_76_1"><sup>1</sup></a> voce ac sententia sua comprobaverunt.</p>
</section><notes><section class="footnotes"><ul><li class="note" id="note_LCL309_76_1"><a class="footnoteCrossrefLink" href="#target_note_LCL309_76_1" title="Click to highlight in text"><sup class="lineRef">1</sup><span class="italic">This word, inserted by Halm, is not in the <span class="italic"><span class="sc">mss</span></span>. Among other suggestions are</span> parabantur, fiebant, committebantur, ferebantur.</a></li><script type="text/javascript">document.getElementById('note_LCL309_76_1').style.display = "none";</script></ul></section></notes></section>