<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

cum illis ipsis diebus de me actum iri putaretur, quid declaravit nisi optimorum civium salutem et dignitatem <span class="br"></span><span class="lineNumber">126</span><span class="br"></span> populo Romano caram esse universo? At vero ille praetor, qui de me non patris, avi, proavi, maiorum denique suorum omnium, sed Graeculorum instituto contionem interrogare solebat, velletne me redire, et, cum erat reclamatum semivivis mercennariorum vocibus, populum Romanum negare dicebat, is cum cotidie gladiatores spectaret, numquam est conspectus, cum veniret. Emergebat subito, cum sub tabulas subrepserat, ut</p>
<blockquote><p>
<span class="line">mater, te appello</span><span class="linebreak"></span>
</p></blockquote>
<p class="noindent">dicturus videretur. Itaque illa via latebrosior, qua spectatum ille veniebat, Appia iam vocabatur. Qui tamen quoquo tempore conspectus erat, non modo gladiatores, sed equi ipsi gladiatorum repentinis <span class="br"></span><span class="lineNumber">127</span><span class="br"></span> sibilis extimescebant. Videtisne igitur, quantum intersit<a class="footnoteLink" href="#note_LCL309_206_1" id="target_note_LCL309_206_1"><sup>1</sup></a> inter populum Romanum et contionem; dominos contionum omni odio populi notari; quibus






</p></section><notes><section class="footnotes"><ul><li class="note" id="note_LCL309_206_1"><a class="footnoteCrossrefLink" href="#target_note_LCL309_206_1" title="Click to highlight in text"><sup class="lineRef">1</sup><span class="italic">Supplied by Wesenberg</span>.</a></li><script type="text/javascript">document.getElementById('note_LCL309_206_1').style.display = "none";</script></ul></section></notes></section>