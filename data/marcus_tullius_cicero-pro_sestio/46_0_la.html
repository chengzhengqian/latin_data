<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

in mea causa numquam fides virtusque contremuit. Intercessit Ligus iste nescio qui, additamentum inimicorum meorum. Res erat et causa nostra eo iam loci, ut erigere oculos et vivere videretur.<a class="footnoteLink" href="#note_LCL309_126_1" id="target_note_LCL309_126_1"><sup>1</sup></a> Quisquis erat qui aliquam partem in meo luctu sceleris Clodiani attigisset, quocumque venerat, quod iudicium cumque subierat, damnabatur; inveniebatur nemo, qui se suffragium de me tulisse confiteretur. Decesserat ex Asia frater meus magno squalore, sed multo etiam maiore maerore. Huic ad urbem venienti tota obviam civitas cum lacrimis gemituque processerat; loquebatur liberius senatus; concurrebant equites Romani; Piso ille, gener meus, cui fructum pietatis suae neque ex me neque a populo Romano ferre licuit, a propinquo suo socerum suum flagitabat; omnia senatus reiciebat, nisi de me primum consules rettulissent.</p>
</section>
<section class="div2">
<span class="br"></span><span class="lineNumber">69</span><span class="br"></span><p>XXXII. Quae cum res iam manibus teneretur, et cum consules provinciarum pactione libertatem omnem perdidissent, qui, cum in senatu privati, ut de me sententias dicerent, flagitabant, legem illi se Clodiam timere dicebant, cum hoc non possent iam diutius sustinere, initur consilium de interitu Cn. Pompei. Quo patefacto ferroque deprehenso ille inclusus








</p></section><notes><section class="footnotes"><ul><li class="note" id="note_LCL309_126_1"><a class="footnoteCrossrefLink" href="#target_note_LCL309_126_1" title="Click to highlight in text"><sup class="lineRef">1</sup>videretur <span class="italic"><span class="sc">mss</span></span>.: videremur <span class="italic">Reid</span>.</a></li><script type="text/javascript">document.getElementById('note_LCL309_126_1').style.display = "none";</script></ul></section></notes></section>