<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

abstinentia; sed mihi ante oculos obversatur rei publicae dignitas, quae me ad sese rapit, haec minora <span class="br"></span><span class="lineNumber">8</span><span class="br"></span> relinquere hortatur. Quaestor hic C. Antoni, collegae mei, iudices, fuit sorte, sed societate consiliorum meus. Impedior non nullius officii, ut ego interpretor, religione, quo minus exponam, quam multa P. Sestius, cum esset cum collega meo, senserit, ad me detulerit, quanto ante providerit. Atque ego de Antonio nihil dico praeter unum, numquam illum illo summo timore ac periculo civitatis neque communem metum omnium nec propriam non nullorum de ipso suspicionem aut infitiando tollere aut dissimulando sedare voluisse. In quo collega sustinendo atque moderando si meam in illum indulgentiam coniunctam cum summa custodia rei publicae laudare vere solebatis, par prope laus P. Sesti esse debet, qui ita suum consulem observavit, ut et illi quaestor bonus et bonis<a class="footnoteLink" href="#note_LCL309_44_1" id="target_note_LCL309_44_1"><sup>1</sup></a> omnibus optimus civis videretur.</p>
</section>
<section class="div2">
<span class="br"></span><span class="lineNumber">9</span><span class="br"></span><p>IV. Idem, cum illa coniuratio ex latebris atque ex tenebris erupisset palamque armata volitaret, venit cum exercitu Capuam, quam urbem propter plurimas belli opportunitates ab illa impia et scelerata manu temptari suspicabamur; C. Mevulanum, tribunum militum Antoni, Capua praecipitem eiecit, hominem perditum et non obscure Pisauri et in aliis agri







</p></section><notes><section class="footnotes"><ul><li class="note" id="note_LCL309_44_1"><a class="footnoteCrossrefLink" href="#target_note_LCL309_44_1" title="Click to highlight in text"><sup class="lineRef">1</sup>nobis <span class="italic">Peterson-Klotz</span>: bonis <span class="italic">omitted by KÃ¶chly</span>.</a></li><script type="text/javascript">document.getElementById('note_LCL309_44_1').style.display = "none";</script></ul></section></notes></section>