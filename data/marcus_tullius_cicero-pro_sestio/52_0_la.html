<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

die Sestius, is qui est de vi reus; actor hic defensorque causae meae nihil progreditur, consilia exspectat inimicorum meorum. Quid? illi, quorum consilio P. Sestius in iudicium vocatur, quo se pacto gerunt? Cum forum, comitium, curiam multa de nocte armatis hominibus ac servis plerisque occupavissent, impetum faciunt in Fabricium, manus adferunt, occidunt non <span class="br"></span><span class="lineNumber">76</span><span class="br"></span> nullos, vulnerant multos. Venientem in forum virum optimum et constantissimum, M. Cispium, tribunum pl., vi depellunt, caedem in foro maximam faciunt universique destrictis gladiis et cruentis in omnibus fori partibus fratrem meum, virum optimum, fortissimum meique amantissimum, oculis quaerebant, voce poscebant. Quorum ille telis libenter in tanto luctu ac desiderio mei non repugnandi, sed moriendi causa corpus obtulisset suum, nisi suam vitam ad spem mei reditus reservasset. Subiit tamen vim illam nefariam consceleratorum latronum et, cum ad fratris salutem a populo Romano deprecandam venisset, pulsus e rostris in comitio iacuit<a class="footnoteLink" href="#note_LCL309_138_1" id="target_note_LCL309_138_1"><sup>1</sup></a> seque servorum et libertorum corporibus obtexit vitamque tum suam noctis et fugae praesidio, non iuris iudiciorumque <span class="br"></span><span class="lineNumber">77</span><span class="br"></span> defendit. Meministis tum, iudices, corporibus civium Tiberim compleri, cloacas refarciri, e foro spongiis effingi sanguinem, ut omnes tantam illam copiam et tam magnificum apparatum non



</p></section><notes><section class="footnotes"><ul><li class="note" id="note_LCL309_138_1"><a class="footnoteCrossrefLink" href="#target_note_LCL309_138_1" title="Click to highlight in text"><sup class="lineRef">1</sup>latuit <span class="italic">Reid</span>.</a></li><script type="text/javascript">document.getElementById('note_LCL309_138_1').style.display = "none";</script></ul></section></notes></section>