<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

vetera iudicia sublata. Tribunum pl. plus viginti vulneribus acceptis iacentem moribundumque vidistis; alterius tribuni pl., divini hominis (dicam enim, quod sentio, et quod mecum sentiunt omnes<a class="footnoteLink" href="#note_LCL309_152_1" id="target_note_LCL309_152_1"><sup>1</sup></a>) divini, insigni quadam, inaudita, nova magnitudine animi, gravitate, fide praediti, domus est oppugnata ferro, facibus, exercitu Clodiano.</p>
</section>
<section class="div2">
<span class="br"></span><span class="lineNumber">86</span><span class="br"></span><p>XL. Et tu hoc loco laudas Milonem et iure laudas. Quem enim umquam virum tam immortali virtute vidimus? qui nullo praemio proposito praeter hoc, quod iam contritum et contemptum putatur, iudicium bonorum omnia pericula, summos labores, gravissimas contentiones inimicitiasque suscepit, qui mihi unus ex omnibus civibus videtur re docuisse, non verbis, et quid oporteret a praestantibus viris in re publica fieri et quid necesse esset, oportere hominum audacium eversorum rei publicae sceleri legibus et iudiciis resistere; si leges non valerent, iudicia non essent, si res publica vi consensuque audacium armis oppressa teneretur, praesidio et copiis defendi vitam et libertatem necesse esse. Hoc sentire prudentiae est, facere fortitudinis, et sentire vero et facere perfectae





</p></section><notes><section class="footnotes"><ul><li class="note" id="note_LCL309_152_1"><a class="footnoteCrossrefLink" href="#target_note_LCL309_152_1" title="Click to highlight in text"><sup class="lineRef">1</sup><span class="italic">Halm here inserts</span> boni viri, <span class="italic">Maehly</span> honesti viri.</a></li><script type="text/javascript">document.getElementById('note_LCL309_152_1').style.display = "none";</script></ul></section></notes></section>