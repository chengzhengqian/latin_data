<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

operas conductorum<a class="footnoteLink" href="#note_LCL309_180_1" id="target_note_LCL309_180_1"><sup>1</sup></a> removeris, omnes idem de re publica sensuri esse videantur. Etenim tribus locis significari maxime de re publica<a class="footnoteLink" href="#note_LCL309_180_2" id="target_note_LCL309_180_2"><sup>2</sup></a> populi Romani iudicium ac voluntas potest, contione, comitiis, ludorum gladiatorumque consessu. Quae contio fuit per hos annos, quae quidem esset non conducta, sed vera, in qua populi Romani consensus perspici non<a class="footnoteLink" href="#note_LCL309_180_3" id="target_note_LCL309_180_3"><sup>3</sup></a> posset? Habitae sunt multae de me a gladiatore sceleratissimo, ad quas nemo adibat incorruptus, nemo integer; nemo illum foedum vultum aspicere, nemo furialem vocem bonus audire poterat. Erant illae contiones perditorum hominum necessario turbulentae. <span class="br"></span><span class="lineNumber">107</span><span class="br"></span> Habuit de eodem me P. Lentulus consul contionem; concursus est populi Romani factus, omnes ordines, tota in illa contione Italia constitit. Egit causam summa cum gravitate copiaque dicendi tanto silentio, tanta adprobatione omnium, nihil ut umquam videretur tam populare ad populi Romani aures accidisse. Productus est ab eo Cn. Pompeius, qui se non solum auctorem meae salutis, sed etiam supplicem praebuit<a class="footnoteLink" href="#note_LCL309_180_4" id="target_note_LCL309_180_4"><sup>4</sup></a> populo Romano. Huius oratio ut semper gravis et grata in contionibus fuit, sic contendo numquam neque sententiam eius auctoritate <span class="br"></span><span class="lineNumber">108</span><span class="br"></span> neque eloquentiam iucunditate fuisse maiore. Quo silentio sunt auditi de me ceteri principes civitatis! quos idcirco non appello hoc loco, ne mea oratio, si




</p></section><notes><section class="footnotes"><ul><li class="note" id="note_LCL309_180_1"><a class="footnoteCrossrefLink" href="#target_note_LCL309_180_1" title="Click to highlight in text"><sup class="lineRef">1</sup>conductas <span class="italic">is conjectured by Lambinus.</span></a></li><script type="text/javascript">document.getElementById('note_LCL309_180_1').style.display = "none";</script><li class="note" id="note_LCL309_180_2"><a class="footnoteCrossrefLink" href="#target_note_LCL309_180_2" title="Click to highlight in text"><sup class="lineRef">2</sup><span class="italic">Baiterâ€™s reading: Mommsen omits</span> populi Romani.</a></li><script type="text/javascript">document.getElementById('note_LCL309_180_2').style.display = "none";</script><li class="note" id="note_LCL309_180_3"><a class="footnoteCrossrefLink" href="#target_note_LCL309_180_3" title="Click to highlight in text"><sup class="lineRef">3</sup><span class="italic">Omitted in most <span class="sc">mss.</span></span></a></li><script type="text/javascript">document.getElementById('note_LCL309_180_3').style.display = "none";</script><li class="note" id="note_LCL309_180_4"><a class="footnoteCrossrefLink" href="#target_note_LCL309_180_4" title="Click to highlight in text"><sup class="lineRef">4</sup><span class="italic">The gap in P is thus filled up by Madvig: Reid suggests</span> praedicavit, <span class="italic">on the ground that a word of speaking would be expected</span>: professus est <span class="italic">Koch.</span></a></li><script type="text/javascript">document.getElementById('note_LCL309_180_4').style.display = "none";</script></ul></section></notes></section>