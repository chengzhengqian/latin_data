<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

magis ille gloriam quam ad perspicuam salutem rei publicae respexerat,<a class="footnoteLink" href="#note_LCL309_82_1" id="target_note_LCL309_82_1"><sup>1</sup></a> cum unus in legem per vim latam iurare noluerat; denique videbatur ea condicione tam fortis fuisse, ut cum patriae caritate constantiae gloriam commutaret. Erat autem res ei cum exercitu C. Mari invicto, habebat inimicum C. Marium, conservatorem patriae, sextum iam illum consulatum gerentem; res erat cum L. Saturnino, iterum tribuno pl., vigilante homine et in causa populari si non moderate, at certe populariter abstinenterque versato. Cessit, ne aut victus a fortibus viris cum dedecore caderet aut victor multis et fortibus <span class="br"></span><span class="lineNumber">38</span><span class="br"></span> civibus rem publicam orbaret. Meam causam senatus palam, equester ordo acerrime, cuncta Italia publice, omnes boni proprie<a class="footnoteLink" href="#note_LCL309_82_2" id="target_note_LCL309_82_2"><sup>2</sup></a> enixeque susceperant. Eas res gesseram, quarum non unus auctor, sed dux omnium voluntatis fuissem, quaeque non modo ad singularem meam gloriam, sed ad communem salutem omnium civium et prope gentium pertinerent; ea condicione gesseram, ut meum factum semper omnes praestare tuerique deberent.</p>
<p>XVII. Erat autem mihi contentio non cum victore exercitu, sed cum operis conductis et ad diripiendam urbem concitatis; habebam inimicum non C. Marium,






</p></section><notes><section class="footnotes"><ul><li class="note" id="note_LCL309_82_1"><a class="footnoteCrossrefLink" href="#target_note_LCL309_82_1" title="Click to highlight in text"><sup class="lineRef">1</sup>sumpserat <span class="italic"><span class="sc">mss</span></span>.; spectarat <span class="italic">Orelli and the older editions</span>: respexerat <span class="italic">Halm</span>: spiritus sumpserat <span class="italic">is the reading of H.A. Koch: “he had plucked up his courage.” Peterson reads</span> respiciens rem gesserat.</a></li><script type="text/javascript">document.getElementById('note_LCL309_82_1').style.display = "none";</script><li class="note" id="note_LCL309_82_2"><a class="footnoteCrossrefLink" href="#target_note_LCL309_82_2" title="Click to highlight in text"><sup class="lineRef">2</sup>proprie <span class="italic"><span class="sc">mss</span></span>.: propere <span class="italic">Kraffert</span>.</a></li><script type="text/javascript">document.getElementById('note_LCL309_82_2').style.display = "none";</script></ul></section></notes></section>