<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ut ingenerata familiae frugalitas videretur, favebant, gaudebant et ad integritatem maiorum spe sua <span class="br"></span><span class="lineNumber">22</span><span class="br"></span> hominem vocabant materni generis obliti. Ego autem (vere dicam, iudices) tantum esse in homine sceleris, audaciae, crudelitatis, quantum ipse cum re publica sensi, numquam putavi; nequam esse hominem et levem et falsa opinione hominum ab adulescentia commendatum sciebam. Etenim animus eius voltu, flagitia parietibus tegebantur; sed haec obstructio nec diuturna est neque obducta ita, ut curiosis oculis perspici non possit.</p>
</section>
<section class="div2">
<p>X. Videbamus genus vitae, desidiam, inertiam; inclusas eius libidines, qui paulo propius accesserant, intuebantur; denique etiam sermo nobis ansas dabat, quibus reconditos eius sensus tenere possemus. <span class="br"></span><span class="lineNumber">23</span><span class="br"></span> Laudabat homo doctus philosophos nescio quos neque eorum tamen nomina poterat dicere, sed tamen eos laudabat maxime, qui dicuntur praeter ceteros esse auctores et laudatores voluptatis; cuius et quo tempore et quo modo, non quaerebat, verbum ipsum omnibus animi et corporis partibus<a class="footnoteLink" href="#note_LCL309_62_1" id="target_note_LCL309_62_1"><sup>1</sup></a> devorarat; eosdemque praeclare dicere aiebat sapientes omnia sua causa facere, rem publicam capessere hominem bene sanum non oportere, nihil esse praestabilius otiosa vita plena et conferta voluptatibus; eos autem, qui dicerent dignitati esse serviendum, rei publicae consulendum





</p></section><notes><section class="footnotes"><ul><li class="note" id="note_LCL309_62_1"><a class="footnoteCrossrefLink" href="#target_note_LCL309_62_1" title="Click to highlight in text"><sup class="lineRef">1</sup>partibus <span class="italic">added by Orelli</span>: omni vi animi <span class="italic">Madvig. After</span> omnibus <span class="italic">Wesenberg supplies</span> viribus.</a></li><script type="text/javascript">document.getElementById('note_LCL309_62_1').style.display = "none";</script></ul></section></notes></section>