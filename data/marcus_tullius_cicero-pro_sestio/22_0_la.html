<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<p>XV. Isdemque consulibus sedentibus atque inspectantibus lata lex est, <span class="sc">Ne auspicia valerent, ne quis obnuntiaret, ne quis legi intercederet, ut omnibus fastis diebus legem ferri liceret, ut lex aelia, lex fufia ne valeret</span>; qua una rogatione quis est qui non intellegat universam rem publicam <span class="br"></span><span class="lineNumber">34</span><span class="br"></span> esse deletam? Isdemque consulibus inspectantibus<a class="footnoteLink" href="#note_LCL309_78_1" id="target_note_LCL309_78_1"><sup>1</sup></a> servorum dilectus habebatur pro tribunali Aurelio nomine collegiorum, cum vicatim homines conscriberentur, decuriarentur, ad vim, ad manus, ad caedem, ad direptionem incitarentur. Isdemque consulibus arma in templum Castoris palam comportabantur, gradus eiusdem templi tollebantur, armati homines forum et contiones tenebant, caedes lapidationesque fiebant, nullus erat senatus, nihil reliqui magistratus, unus omnem omnium potestatem armis et latrociniis possidebat non aliqua vi sua, sed, cum duo consules a re publica provinciarum foedere retraxisset, insultabat, dominabatur, aliis pollicebatur, terrore ac metu multos, plures etiam spe et promissis tenebat.</p>
<span class="br"></span><span class="lineNumber">35</span><span class="br"></span><p>Quae cum essent eius modi, iudices, cum senatus duces nullos ac pro ducibus proditores aut potius apertos hostes haberet, equester ordo reus a consulibus citaretur, Italiae totius auctoritas repudiaretur,





</p></section><notes><section class="footnotes"><ul><li class="note" id="note_LCL309_78_1"><a class="footnoteCrossrefLink" href="#target_note_LCL309_78_1" title="Click to highlight in text"><sup class="lineRef">1</sup><span class="italic">This word, inserted by Hotman, is not in the <span class="sc">mss</span>.: Pluygers inserts</span> coniventibus.</a></li><script type="text/javascript">document.getElementById('note_LCL309_78_1').style.display = "none";</script></ul></section></notes></section>