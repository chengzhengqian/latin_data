<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

consulatus petitio ipsi illi populari sacerdoti comparabatur. Haec gemebant boni, sperabant improbi, agebat tribunus pl., consules adiuvabant.</p>
</section>
<section class="div2">
<span class="br"></span><span class="lineNumber">67</span><span class="br"></span><p>XXXI. Hic aliquando, serius, quam ipse vellet, Cn. Pompeius invitissimis iis, qui mentem optimi ac fortissimi viri suis<a class="footnoteLink" href="#note_LCL309_124_1" id="target_note_LCL309_124_1"><sup>1</sup></a> consiliis fictisque terroribus a defensione meae salutis averterant, excitavit illam suam non sopitam, sed suspicione aliqua retardatam consuetudinem rei publicae bene gerendae. Non est passus ille vir, qui sceleratissimos cives, qui acerrimos hostes, qui maximas nationes, qui reges, qui gentes feras atque inauditas, qui praedonum infinitam manum, qui etiam servitia virtute victoriaque domuisset, qui omnibus bellis terra marique compressis imperium populi Romani orbis terrarum terminis definisset, rem publicam everti scelere paucorum, quam ipse non solum consiliis, sed etiam sanguine suo saepe servasset; accessit ad causam publicam, restitit auctoritate sua reliquis rebus, questus est de praeteritis. Fieri quaedam ad meliorem spem inclinatio visa <span class="br"></span><span class="lineNumber">68</span><span class="br"></span> est. Decrevit senatus frequens de meo reditu Kalendis Iuniis dissentiente nullo referente L. Ninnio, cuius




</p></section><notes><section class="footnotes"><ul><li class="note" id="note_LCL309_124_1"><a class="footnoteCrossrefLink" href="#target_note_LCL309_124_1" title="Click to highlight in text"><sup class="lineRef">1</sup>suis <span class="italic"><span class="sc">mss</span></span>.: saevis <span class="italic">Reid</span>: stultis <span class="italic">Holden</span>: insanis <span class="italic">Clark</span>.</a></li><script type="text/javascript">document.getElementById('note_LCL309_124_1').style.display = "none";</script></ul></section></notes></section>