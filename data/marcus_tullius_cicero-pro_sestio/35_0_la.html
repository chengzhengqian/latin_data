<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

patiatur. Numquam denique<a class="footnoteLink" href="#note_LCL309_104_1" id="target_note_LCL309_104_1"><sup>1</sup></a> erit tam oppressus senatus, ut ei ne supplicandi quidem ac lugendi sit potestas, tam captus equester ordo, ut equites Romani a consule relegentur. Quae cum omnia atque etiam multo alia maiora, quae consulto praetereo, accidissent, videtis me tamen in meam pristinam dignitatem brevi tempore doloris interiecto rei publicae voce esse revocatum.</p>
</section>
<section class="div2">
<span class="br"></span><span class="lineNumber">53</span><span class="br"></span><p>XXIV. Sed ut revertar ad illud, quod mihi in hac omni est oratione propositum, omnibus malis illo anno scelere consulum rem publicam esse confectam, primum illo ipso die, qui mihi funestus fuit, omnibus bonis luctuosus, cum ego me e complexu patriae conspectuque vestro eripuissem et metu vestri periculi, non mei, furori hominis, sceleri, perfidiae, telis minisque cessissem patriamque, quae mihi erat carissima, propter ipsius patriae caritatem reliquissem, cum meum illum casum tam horribilem, tam gravem, tam repentinum non solum homines, sed tecta urbis ac templa lugerent, nemo vestrum forum, nemo curiam, nemo lucem aspicere vellet: illo, inquam, ipso dieâ€”die dico, immo hora atque etiam puncto temporis eodem mihi reique publicae pernicies, Gabinio et Pisoni provincia rogata est. Pro dei immortales





</p></section><notes><section class="footnotes"><ul><li class="note" id="note_LCL309_104_1"><a class="footnoteCrossrefLink" href="#target_note_LCL309_104_1" title="Click to highlight in text"><sup class="lineRef">1</sup>enim <span class="italic"><span class="sc">mss.</span></span>: denique <span class="italic">Garatoni</span>: autem <span class="italic">Peterson</span>.</a></li><script type="text/javascript">document.getElementById('note_LCL309_104_1').style.display = "none";</script></ul></section></notes></section>