<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

homines seditiosi ac turbulenti, quia nulla iam largitione populum Romanum concitare possunt, quod plebes perfuncta gravissimis seditionibus ac discordiis otium amplexatur,<a class="footnoteLink" href="#note_LCL309_178_1" id="target_note_LCL309_178_1"><sup>1</sup></a> conductas habent contiones neque id agunt, ut ea dicant aut ferant, quae illi velint audire, qui in contione sunt, sed pretio ac mercede perficiunt, ut, quicquid dicant, id illi velle audire <span class="br"></span><span class="lineNumber">105</span><span class="br"></span> videantur. Num vos existimatis Gracchos aut Saturninum aut quemquam illorum veterum, qui populares habebantur, ullum umquam in contione habuisse conductum? Nemo habuit. Ipsa enim largitio et spes commodi propositi sine mercede ulla multitudinem concitabat. Itaque temporibus illis qui populares erant, offendebant illi quidem apud graves et honestos homines, sed populi iudiciis atque omni significatione florebant. His in theatro plaudebatur, hi suffragiis, quod contenderant, consequebantur, horum homines nomen, orationem, vultum, incessum amabant. Qui autem adversabantur ei generi, graves et magni homines habebantur; sed valebant in senatu multum, apud bonos viros plurimum, multitudini iucundi non erant, suffragiis offendebatur saepe eorum voluntas; plausum vero etiam si quis eorum aliquando acceperat, ne quid peccasset, pertimescebat. Ac tamen, si quae res erat maior, idem ille populus horum auctoritate maxime commovebatur.</p>
</section>
<section class="div2">
<span class="br"></span><span class="lineNumber">106</span><span class="br"></span><p>L. Nunc, nisi me fallit, in eo statu civitas est, ut, si




</p></section><notes><section class="footnotes"><ul><li class="note" id="note_LCL309_178_1"><a class="footnoteCrossrefLink" href="#target_note_LCL309_178_1" title="Click to highlight in text"><sup class="lineRef">1</sup>malexatur, male vexatur <span class="sc">mss</span>.: amplexatur <span class="italic">Madvig.</span></a></li><script type="text/javascript">document.getElementById('note_LCL309_178_1').style.display = "none";</script><li class="note" id="note_LCL309_178_a"><a class="footnoteCrossrefLink" href="#target_note_LCL309_178_a" title="Click to highlight in text"><sup class="lineRef">a</sup>Of land and cheap corn.</a></li><script type="text/javascript">document.getElementById('note_LCL309_178_a').style.display = "none";</script><li class="note" id="note_LCL309_178_ba"><a class="footnoteCrossrefLink" href="#target_note_LCL309_178_ba" title="Click to highlight in text"><sup class="lineRef">b</sup><span class="italic">Cf.</span> Plutarch, <span class="italic">Apophthegmata</span>, p. 180 <span class="sc">a</span>: “Once when he (Phocion) expressed an opinion before the people, he was well received, and seeing that all readily accepted what he said, he turned to his friends and asked, ‘Have I by mistake said something bad?’”</a></li><script type="text/javascript">document.getElementById('note_LCL309_178_ba').style.display = "none";</script></ul></section></notes></section>