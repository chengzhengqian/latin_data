<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

victores rem publicam tenere possemus. Quid, si in prima contentione vi tribunicia victus in foro cum multis bonis viris concidissem? Senatum consules, credo, vocassent, quem totum de civitate delerant; ad arma vocassent,<a class="footnoteLink" href="#note_LCL309_92_1" id="target_note_LCL309_92_1"><sup>1</sup></a> qui ne vestitu quidem defendi rem publicam sissent; a tribuno pl. post interitum meum dissedissent, qui eandem horam meae pestis et suorum praemiorum esse voluissent.</p>
</section>
<section class="div2">
<span class="br"></span><span class="lineNumber">45</span><span class="br"></span><p>XX. Unum enim<a class="footnoteLink" href="#note_LCL309_92_2" id="target_note_LCL309_92_2"><sup>2</sup></a> mihi restabat illud, quod forsitan non nemo vir fortis et acris animi magnique dixerit: “Restitisses, repugnasses, mortem pugnans oppetisses.” De quo te, te, inquam, patria, testor et vos, penates patriique dei, me vestrarum sedum templorumque causa, me propter salutem meorum civium, quae mihi semper fuit mea carior vita, dimicationem caedemque fugisse. Etenim, si mihi in aliqua nave cum meis amicis naviganti hoc, iudices, accidisset, ut multi ex multis locis praedones classibus eam navem se oppressuros minitarentur, nisi me unum sibi dedidissent, si id vectores negarent ac mecum simul interire quam me tradere hostibus mallent, iecissem ipse me potius in profundum, ut ceteros conservarem, quam illos mei tam cupidos non modo ad certam mortem <span class="br"></span><span class="lineNumber">46</span><span class="br"></span>, sed in magnum vitae discrimen adducerem. Cum vero in hanc rei publicae navem ereptis senatui gubernaculis





</p></section><notes><section class="footnotes"><ul><li class="note" id="note_LCL309_92_1"><a class="footnoteCrossrefLink" href="#target_note_LCL309_92_1" title="Click to highlight in text"><sup class="lineRef">1</sup>vocarent <span class="italic"><span class="sc">mss</span></span>.: concitassent <span class="italic">Halm</span>.</a></li><script type="text/javascript">document.getElementById('note_LCL309_92_1').style.display = "none";</script><li class="note" id="note_LCL309_92_2"><a class="footnoteCrossrefLink" href="#target_note_LCL309_92_2" title="Click to highlight in text"><sup class="lineRef">2</sup>enim <span class="italic"><span class="sc">mss</span></span>.: etiam <span class="italic">Halm</span>: autem <span class="italic">Peterson</span>: tamen <span class="italic">Keil</span>.</a></li><script type="text/javascript">document.getElementById('note_LCL309_92_2').style.display = "none";</script></ul></section></notes></section>