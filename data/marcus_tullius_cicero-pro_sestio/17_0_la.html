<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

helluo patriae! nam quid ego “patrimonii” dicam, quod ille totum, quamvis<a class="footnoteLink" href="#note_LCL309_68_1" id="target_note_LCL309_68_1"><sup>1</sup></a> quaestum faceret, amisit? Venistis ad senatum vos, inquam, equites Romani et omnes boni veste mutata vosque pro meo capite ad pedes lenonis impurissimi proiecistis, cum vestris precibus ab latrone illo repudiatis vir incredibili fide, magnitudine animi, constantia, L. Ninnius, ad senatum de re publica rettulit, senatusque frequens vestem pro mea salute mutandam censuit.</p>
</section>
<section class="div2">
<span class="br"></span><span class="lineNumber">27</span><span class="br"></span><p>XII. O diem illum, iudices, funestum senatui bonisque omnibus, rei publicae luctuosum, mihi ad domesticum maerorem gravem, ad posteritatis memoriam gloriosum! Quid enim quisquam potest ex omni memoria sumere inlustrius quam pro uno cive et bonos omnes privato consensu et universum senatum publico consilio mutasse vestem? quae quidem tum mutatio non deprecationis causa est facta, sed luctus. Quem enim deprecarere, cum omnes essent sordidati, cumque hoc satis esset signi esse improbum, qui mutata veste non esset? Hac mutatione vestis facta tanto in luctu civitatis omitto quid ille tribunus omnium rerum divinarum humanarumque praedo fecerit, qui adesse nobilissimos adulescentes, honestissimos equites Romanos, deprecatores salutis meae iusserit eosque operarum suarum gladiis et lapidibus obiecerit; de consulibus loquor, quorum fide res <span class="br"></span><span class="lineNumber">28</span><span class="br"></span> publica niti debuit. Exanimatus evolat ex senatu





</p></section><notes><section class="footnotes"><ul><li class="note" id="note_LCL309_68_1"><a class="footnoteCrossrefLink" href="#target_note_LCL309_68_1" title="Click to highlight in text"><sup class="lineRef">1</sup>tum, qua <span class="italic"><span class="sc">mss</span></span>.; totum, quamvis <span class="italic">Halm</span>: tum cum quaestum faceret <span class="italic">Peterson</span>.</a></li><script type="text/javascript">document.getElementById('note_LCL309_68_1').style.display = "none";</script></ul></section></notes></section>