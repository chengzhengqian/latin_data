<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

dissipatos unum in locum congregarunt eosque ex feritate illa ad iustitiam atque ad mansuetudinem transduxerunt. Tum res ad communem utilitatem, quas publicas appellamus, tum conventicula hominum, quae postea civitates nominatae sunt,<a class="footnoteLink" href="#note_LCL309_160_1" id="target_note_LCL309_160_1"><sup>1</sup></a> tum domicilia coniuncta, quas urbes dicimus, invento et divino iure <span class="br"></span><span class="lineNumber">92</span><span class="br"></span> et humano moenibus saepserunt. Atque inter hanc vitam perpolitam humanitate et illam immanem nihil tam interest quam ius atque vis. Horum utro uti nolumus, altero est utendum. Vim volumus exstingui; ius valeat necesse est, id est iudicia, quibus omne ius continetur. Iudicia displicent aut nulla sunt; vis dominetur necesse est. Hoc vident omnes; Milo et vidit et fecit, ut ius experiretur, vim depelleret. Altero uti voluit, ut virtus audaciam vinceret; altero usus necessario est, ne virtus ab audacia vinceretur. Eademque ratio fuit Sesti si minus in accusando (neque enim per omnes fuit idem fieri necesse), at certe in necessitate defendendae salutis suae praesidioque contra vim et manum comparando.</p>
</section>
<section class="div2">
<span class="br"></span><span class="lineNumber">93</span><span class="br"></span><p>XLIII. O di immortales! quemnam ostenditis exitum nobis, quam spem rei publicae datis? quotus quisque invenietur tanta virtute vir, qui optimam quamque causam rei publicae amplectatur, qui bonis viris deserviat, qui solidam laudem veramque quaerat? cum sciat duo illa rei publicae paene fata, Gabinium



</p></section><notes><section class="footnotes"><ul><li class="note" id="note_LCL309_160_1"><a class="footnoteCrossrefLink" href="#target_note_LCL309_160_1" title="Click to highlight in text"><sup class="lineRef">1</sup>instituerunt <span class="italic">supplied by Madvig after</span> nominatae sunt.</a></li><script type="text/javascript">document.getElementById('note_LCL309_160_1').style.display = "none";</script></ul></section></notes></section>