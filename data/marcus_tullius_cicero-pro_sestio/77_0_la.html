<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ab horum turpitudine, audacia, sordibus abhorreret. At cum de dignitate mea ferebatur, nemo sibi nec valetudinis excusationem nec senectutis satis iustam putavit; nemo fuit, qui se non rem publicam mecum simul revocare in suas sedes arbitraretur.</p>
</section>
<section class="div2">
<span class="br"></span><span class="lineNumber">113</span><span class="br"></span><p>LIII. Videamus nunc comitia magistratuum. Fuit collegium nuper tribunicium, in quo tres minime, vehementer duo populares existimabantur. Ex iis, qui populares non habebantur, quibus in illo genere conductarum contionum consistendi potestas non erat, duo a populo Romano praetores video esse factos; et, quantum sermonibus vulgi et suffragiis intellegere potui, prae se populus Romanus ferebat sibi illum in tribunatu Cn. Domiti animum constantem et egregium et Q. Anchari fidem ac fortitudinem, etiamsi nihil agere potuissent, tamen voluntate ipsa gratum<a class="footnoteLink" href="#note_LCL309_188_1" id="target_note_LCL309_188_1"><sup>1</sup></a> fuisse. Iam de C. Fannio quae sit existimatio, videmus; quod iudicium populi Romani in honoribus eius futurum sit, nemini dubium esse <span class="br"></span><span class="lineNumber">114</span><span class="br"></span> debet. Quid? populares illi duo quid egerunt? Alter, qui tamen se continuerat, tulerat nihil, senserat tantum de re publica aliud atque homines exspectabant, vir et bonus et innocens et bonis viris









</p></section><notes><section class="footnotes"><ul><li class="note" id="note_LCL309_188_1"><a class="footnoteCrossrefLink" href="#target_note_LCL309_188_1" title="Click to highlight in text"><sup class="lineRef">1</sup>gratam <span class="italic">Manutius 1</span>, grata <span class="italic">2.</span></a></li><script type="text/javascript">document.getElementById('note_LCL309_188_1').style.display = "none";</script></ul></section></notes></section>