<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

iudiciisque sublatis? Cervices tribunus pl. privato, praestantissimus vir profligatissimo homini daret an causam susceptam abiceret<a class="footnoteLink" href="#note_LCL309_158_1" id="target_note_LCL309_158_1"><sup>1</sup></a> an se domi contineret? Et vinci turpe putavit et deterreri et latere; perfecit, ut,<a class="footnoteLink" href="#note_LCL309_158_2" id="target_note_LCL309_158_2"><sup>2</sup></a> quoniam sibi in illum legibus uti non liceret, illius vim neque in suo neque in rei publicae periculo pertimesceret.</p>
</section>
<section class="div2">
<span class="br"></span><span class="lineNumber">90</span><span class="br"></span><p>XLII. Quo modo igitur hoc in genere praesidii comparati accusas Sestium, cum idem laudes Milonem? An, qui sua tecta defendit, qui ab aris, focis ferrum flammamque depellit, qui sibi licere vult tuto esse in foro, in templo, in curia, iure praesidium comparat; qui vulneribus, quae cernit cotidie toto corpore, monetur, ut aliquo praesidio caput et cervices et iugulum ac latera tutetur, hunc de vi accusandum <span class="br"></span><span class="lineNumber">91</span><span class="br"></span> putas? Quis enim nostrum, iudices, ignorat ita naturam rerum tulisse, ut quodam tempore homines nondum neque naturali neque civili iure descripto fusi per agros ac dispersi vagarentur tantumque haberent, quantum manu ac viribus per caedem ac vulnera aut eripere aut retinere potuissent? Qui igitur primi virtute et consilio praestanti exstiterunt, ii perspecto genere humanae docilitatis atque ingenii






</p></section><notes><section class="footnotes"><ul><li class="note" id="note_LCL309_158_1"><a class="footnoteCrossrefLink" href="#target_note_LCL309_158_1" title="Click to highlight in text"><sup class="lineRef">1</sup>adfligeret <span class="italic"><span class="sc">mss.</span></span>: abiceret <span class="italic">Mommsen.</span></a></li><script type="text/javascript">document.getElementById('note_LCL309_158_1').style.display = "none";</script><li class="note" id="note_LCL309_158_2"><a class="footnoteCrossrefLink" href="#target_note_LCL309_158_2" title="Click to highlight in text"><sup class="lineRef">2</sup><span class="italic">After</span> deterreri <span class="italic"><span class="sc">mss</span>. variously give</span> etiam eripere eicit (<span class="italic">or</span> elegit); etiam eripi reiecit ut; et latere (<span class="italic">or</span> lamentari); et deterreri et clam eripi; id egit ut <span class="italic">Peterson</span>: perfecit ut <span class="italic">Madvig.</span></a></li><script type="text/javascript">document.getElementById('note_LCL309_158_2').style.display = "none";</script></ul></section></notes></section>