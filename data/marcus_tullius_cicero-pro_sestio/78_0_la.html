<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

semper probatus, quod parum videlicet intellexit in tribunatu, quid vero populo probaretur, et quod illum esse populum Romanum, qui in contione erat, arbitrabatur, non tenuit eum locum, in quem, nisi popularis esse voluisset, facillime pervenisset. Alter, qui ita se in populari ratione iactarat, ut auspicia, legem Aeliam, senatus auctoritatem, consulem, collegas, bonorum iudicium nihili putaret, aedilitatem petivit cum bonis viris et hominibus primis sed non praestantissimis opibus et gratia; tribum suam non tulit, Palatinam denique, per quam omnes illae pestes vexare rem publicam dicebantur,<a class="footnoteLink" href="#note_LCL309_190_1" id="target_note_LCL309_190_1"><sup>1</sup></a> perdidit nec quicquam illis comitiis, quod boni viri vellent, nisi repulsam tulit. Videtis igitur populum ipsum, ut ita dicam, iam non esse popularem, qui ita vehementer eos, qui populares habentur, respuat, eos autem, qui ei generi adversantur, honore dignissimos iudicet.</p>
</section>
<section class="div2">
<span class="br"></span><span class="lineNumber">115</span><span class="br"></span><p>LIV. Veniamus ad ludos. Facit enim, iudices, vester iste in me animorum oculorumque coniectus,






</p></section><notes><section class="footnotes"><ul><li class="note" id="note_LCL309_190_1"><a class="footnoteCrossrefLink" href="#target_note_LCL309_190_1" title="Click to highlight in text"><sup class="lineRef">1</sup>ordiebantur <span class="italic">Eberhard</span>: moliebantur <span class="italic">Rossberg</span>: solebant <span class="italic">Koch.</span></a></li><script type="text/javascript">document.getElementById('note_LCL309_190_1').style.display = "none";</script></ul></section></notes></section>