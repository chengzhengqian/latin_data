<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

formidolose tamen auctores ad perniciem meam, contiones haberi cotidie contra me, vocem pro me ac pro re publica neminem mittere, intenta signa legionum existimari cervicibus ac bonis vestris falso, sed putari tamen, coniuratorum copias veteres et effusam illam ac dissipatam Catilinae importunam manum novo duce et insperata commutatione rerum esse renovatam: haec cum viderem, quid agerem, iudices? Scio enim tum non mihi vestrum studium, sed meum<a class="footnoteLink" href="#note_LCL309_90_1" id="target_note_LCL309_90_1"><sup>1</sup></a> prope <span class="br"></span><span class="lineNumber">43</span><span class="br"></span> vestro defuisse. Contenderem contra tribunum pl. privatus armis? Vicissent improbos boni, fortes inertes; interfectus esset is, qui hac una medicina sola potuit a rei publicae peste depelli; quid deinde? quis reliqua praestaret? cui denique erat dubium, quin ille sanguis tribunicius, nullo praesertim publico consilio profusus, consules ultores et defensores esset habiturus? cum quidam in contione dixisset aut mihi semel pereundum aut bis esse vincendum. Quid erat bis vincere? Id profecto, ut, cum amentissimo tribuno pl. si<a class="footnoteLink" href="#note_LCL309_90_2" id="target_note_LCL309_90_2"><sup>2</sup></a> decertassem, cum consulibus ceterisque <span class="br"></span><span class="lineNumber">44</span><span class="br"></span> eius ultoribus dimicarem. Ego vero, vel si pereundum fuisset ac non accipienda plaga mihi sanabilis illi mortifera, qui imposuisset, semel perire tamen, iudices, maluissem quam bis vincere. Erat enim illa altera eius modi contentio, ut neque victi neque




</p></section><notes><section class="footnotes"><ul><li class="note" id="note_LCL309_90_1"><a class="footnoteCrossrefLink" href="#target_note_LCL309_90_1" title="Click to highlight in text"><sup class="lineRef">1</sup>me prope <span class="italic">Fleckeisen</span>.</a></li><script type="text/javascript">document.getElementById('note_LCL309_90_1').style.display = "none";</script><li class="note" id="note_LCL309_90_2"><a class="footnoteCrossrefLink" href="#target_note_LCL309_90_2" title="Click to highlight in text"><sup class="lineRef">2</sup>si <span class="italic">added by Wesenburg</span>.</a></li><script type="text/javascript">document.getElementById('note_LCL309_90_2').style.display = "none";</script></ul></section></notes></section>