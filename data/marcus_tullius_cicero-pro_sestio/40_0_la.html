<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sibi et huic imperio gloriosum putavit constitutum <span class="br"></span><span class="lineNumber">59</span><span class="br"></span> a se regem quam constrictum videri. Rex igitur Armenius,<a class="footnoteLink" href="#note_LCL309_114_1" id="target_note_LCL309_114_1"><sup>1</sup></a> qui et ipse hostis fuit populi Romani et acerrimum hostem in regnum recepit, qui conflixit, qui signa contulit, qui de imperio paene certavit, regnat hodie et amicitiae nomen ac societatis, quod armis violarat, id precibus est consecutus; ille Cyprius miser, qui semper amicus, semper socius fuit, de quo nulla umquam suspicio durior aut ad senatum aut ad imperatores allata nostros est, vivus, ut aiunt, est et videns cum victu ac vestitu suo publicatus. En, cur ceteri reges stabilem esse suam fortunam arbitrentur, cum hoc illius funesti anni prodito exemplo videant per tribunum aliquem et sescentas operas se fortunis spoliari et regno omni posse nudari!</p>
</section>
<section class="div2">
<span class="br"></span><span class="lineNumber">60</span><span class="br"></span><p>XXVIII. At etiam eo negotio M. Catonis splendorem maculare voluerunt ignari, quid gravitas, quid integritas, quid magnitudo animi, quid denique virtus valeret, quae in tempestate saeva quieta est et lucet in tenebris et pulsa loco manet tamen atque haeret in patria splendetque per sese semper neque alienis umquam sordibus obsolescit. Non illi ornandum M. Catonem, sed relegandum, nec illi committendum illud negotium, sed imponendum





</p></section><notes><section class="footnotes"><ul><li class="note" id="note_LCL309_114_1"><a class="footnoteCrossrefLink" href="#target_note_LCL309_114_1" title="Click to highlight in text"><sup class="lineRef">1</sup><span class="italic">After</span> videri <span class="italic">the Paris <span class="sc">ms</span>. has a gap of about fifteen letters, followed by the unintelligible</span> tulit, gessit. <span class="italic">Various insertions are suggested, among them</span> rex igitur Armenius <span class="italic">Halm</span>: is igitur qui bellum intulit, qui lacessivit <span class="italic">Koch</span>: qui bellum sociis intulit, gessit <span class="italic">Maehly</span>.</a></li><script type="text/javascript">document.getElementById('note_LCL309_114_1').style.display = "none";</script></ul></section></notes></section>