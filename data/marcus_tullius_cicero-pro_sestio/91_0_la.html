<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

hominum multitudine et gratulatione florebat, iter a porta, in Capitolium ascensus, domum reditus erat eius modi, ut summa in laetitia illud dolerem, civitatem tam gratam tam miseram atque oppressam fuisse.</p>
<span class="br"></span><span class="lineNumber">132</span><span class="br"></span><p>Habes igitur, quod ex me quaesisti, qui essent optimates. Non est “natio,” ut dixisti; quod ego verbum agnovi; est enim illius, a quo uno maxime P. Sestius se oppugnari videt, hominis eius, qui hanc “nationem” deleri et concidi cupivit, qui C. Caesarem, mitem hominem et a caede abhorrentem, saepe increpuit, saepe accusavit, cum adfirmaret illum numquam, dum haec natio viveret, sine cura futurum. Nihil profecit de universis; de me agere non destitit, me oppugnavit primum per indicem Vettium, quem in contione de me et de clarissimis viris interrogavit (in quo tamen eos cives coniunxit eodem periculo et crimine, ut a me inierit gratiam, quod me cum amplissimis et fortissimis viris congregavit).</p>
</section>
<section class="div2">
<span class="br"></span><span class="lineNumber">133</span><span class="br"></span><p>LXIV. Sed postea mihi nullo meo merito, nisi quod bonis placere cupiebam, omnes est insidias sceleratissime machinatus. Ille ad eos, a quibus audiebatur, cotidie aliquid de me ficti<a class="footnoteLink" href="#note_LCL309_216_1" id="target_note_LCL309_216_1"><sup>1</sup></a> adferebat; ille hominem mihi amicissimum, Cn. Pompeium,






</p></section><notes><section class="footnotes"><ul><li class="note" id="note_LCL309_216_1"><a class="footnoteCrossrefLink" href="#target_note_LCL309_216_1" title="Click to highlight in text"><sup class="lineRef">1</sup>defecti <span class="italic"><span class="sc">mss.</span></span>: de me ficti <span class="italic">Manutius, Halm</span>.</a></li><script type="text/javascript">document.getElementById('note_LCL309_216_1').style.display = "none";</script></ul></section></notes></section>