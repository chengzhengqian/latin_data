<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

fuit, ut illa ex vepreculis extracta nitedula rem publicam conaretur adrodere. Alter vero, non ille Serranus ab aratro, sed ex deserto â€ gaviolaeliore<a class="footnoteLink" href="#note_LCL309_132_1" id="target_note_LCL309_132_1"><sup>1</sup></a> a calatis<a class="footnoteLink" href="#note_LCL309_132_2" id="target_note_LCL309_132_2"><sup>2</sup></a> Gaviis in Calatinos Atilios insitus, subito nominibus in tabulas relatis nomen suum de tabula sustulit. Veniunt Kalendae Ianuariae. Vos haec melius scire potestis, equidem audita dico, quae tum frequentia senatus, quae exspectatio populi, qui concursus legatorum ex Italia cuncta, quae virtus, actio, gravitas P. Lentuli consulis fuerit, quae etiam collegae eius moderatio de me. Qui cum inimicitias sibi mecum ex rei publicae dissensione susceptas esse dixisset, eas se patribus conscriptis dixit et temporibus rei publicae permissurum.</p>
</section><notes><section class="footnotes"><ul><li class="note" id="note_LCL309_132_1"><a class="footnoteCrossrefLink" href="#target_note_LCL309_132_1" title="Click to highlight in text"><sup class="lineRef">1</sup>Gavi(i) Oleli rure <span class="italic">Madvig</span>: deserta Gaviorum oliveti area <span class="italic">Koch</span>: Gavii Ofilii horto <span class="italic">Bake</span>.</a></li><script type="text/javascript">document.getElementById('note_LCL309_132_1').style.display = "none";</script><li class="note" id="note_LCL309_132_2"><a class="footnoteCrossrefLink" href="#target_note_LCL309_132_2" title="Click to highlight in text"><sup class="lineRef">2</sup>Galatis <span class="italic">Mommsen</span>.</a></li><script type="text/javascript">document.getElementById('note_LCL309_132_2').style.display = "none";</script></ul></section></notes></section>