<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

C. Albini, filiam, ex qua hic est puer et nupta iam filia. Duobus his gravissimae antiquitatis viris<a class="footnoteLink" href="#note_LCL309_42_1" id="target_note_LCL309_42_1"><sup>1</sup></a> sic probatus fuit, ut utrique eorum et carus maxime et iucundus esset. Ademit Albino soceri nomen mors filiae, sed caritatem illius necessitudinis et benevolentiam non ademit. Hodie sic hunc diligit, ut vos facillime potestis ex hac vel adsiduitate eius <span class="br"></span><span class="lineNumber">7</span><span class="br"></span> vel sollicitudine et molestia iudicare. Alteram duxit<a class="footnoteLink" href="#note_LCL309_42_2" id="target_note_LCL309_42_2"><sup>2</sup></a> patre vivo optimi et calamitosissimi viri filiam, L. Scipionis. Clara in hoc P. Sesti pietas exstitit et omnibus grata, quod et Massiliam statim profectus est, ut socerum videre consolarique posset fluctibus rei publicae expulsum in alienis terris iacentem, quem in maiorum suorum vestigiis stare oportebat, et ad eum filiam eius adduxit, ut ille insperato aspectu complexuque si non omnem, at aliquam partem maeroris sui deponeret, et maximis praeterea adsiduisque officiis<a class="footnoteLink" href="#note_LCL309_42_3" id="target_note_LCL309_42_3"><sup>3</sup></a> et illius aerumnam, quoad vixit, et filiae solitudinem sustentavit. Possum multa dicere de liberalitate, de domesticis officiis, de tribunatu militari, de provinciali in eo magistratu







</p></section><notes><section class="footnotes"><ul><li class="note" id="note_LCL309_42_1"><a class="footnoteCrossrefLink" href="#target_note_LCL309_42_1" title="Click to highlight in text"><sup class="lineRef">1</sup>duobus gravissimis ac plenissimis antiquitatis viris <span class="italic">Busche</span>: gravissimis summae antiquitatis viris <span class="italic">Mommsen</span>: gravissimis antiquae severitatis <span class="italic">Eberhard</span>.</a></li><script type="text/javascript">document.getElementById('note_LCL309_42_1').style.display = "none";</script><li class="note" id="note_LCL309_42_2"><a class="footnoteCrossrefLink" href="#target_note_LCL309_42_2" title="Click to highlight in text"><sup class="lineRef">2</sup><span class="italic"><span class="sc">mss</span></span>. duxit uxorem: alteram duxit <span class="italic">Sch√ºtz.</span></a></li><script type="text/javascript">document.getElementById('note_LCL309_42_2').style.display = "none";</script><li class="note" id="note_LCL309_42_3"><a class="footnoteCrossrefLink" href="#target_note_LCL309_42_3" title="Click to highlight in text"><sup class="lineRef">3</sup>maximis pro illa necessitudine studiis et officiis <span class="italic">Peterson</span>: praeterea adsiduisque officiis <span class="italic">Mommsen.</span></a></li><script type="text/javascript">document.getElementById('note_LCL309_42_3').style.display = "none";</script></ul></section></notes></section>