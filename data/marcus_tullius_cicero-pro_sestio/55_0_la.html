<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

manus illa Clodiana in caede civium saepe iam victrix exclamat, incitatur, invadit; inermem atque imparatum tribunum alii gladiis adoriuntur, alii fragmentis saeptorum et fustibus. A quibus hic multis vulneribus acceptis ac debilitate corpore et contrucidato se abiecit exanimatus neque ulla re ab se mortem nisi opinione mortis depulit. Quem cum iacentem et concisum plurimis vulneribus extremo spiritu exsanguem et confectum viderent, defatigatione magis et errore quam misericordia et modo aliquando caedere <span class="br"></span><span class="lineNumber">80</span><span class="br"></span> destiterunt. Et causam dicit Sestius de vi? quid ita? Quia vivit. At id non sua culpa; plaga una illa extrema defuit, quae si accessisset, reliquum spiritum exhausisset. Accusa Lentidium; non percussit locum<a class="footnoteLink" href="#note_LCL309_144_1" id="target_note_LCL309_144_1"><sup>1</sup></a>; male dic Titio, Sabino homini Reatino, cur tam temere exclamarit occisum. Ipsum vero quid accusas? num defuit gladiis, num repugnavit, num, ut gladiatoribus imperari solet, ferrum non recepit?</p>
</section>
<section class="div2">
<p>XXXVIII. An haec ipsa vis est, non posse emori? an illa, quod tribunus pl. templum cruentavit? an, quod, cum esset ablatus primumque resipisset, non <span class="br"></span><span class="lineNumber">81</span><span class="br"></span> se referri iussit? Ubi est crimen? quid reprehenditis? Hic quaero, iudices: Si illo die gens ista Clodia, quod facere voluit, effecisset, si P. Sestius,






</p></section><notes><section class="footnotes"><ul><li class="note" id="note_LCL309_144_1"><a class="footnoteCrossrefLink" href="#target_note_LCL309_144_1" title="Click to highlight in text"><sup class="lineRef">1</sup>totum <span class="italic">Eberhard</span>.</a></li><script type="text/javascript">document.getElementById('note_LCL309_144_1').style.display = "none";</script></ul></section></notes></section>