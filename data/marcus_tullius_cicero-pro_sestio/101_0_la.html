<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

communis exitii detuli, cum parui vobis? Ac si scelestum est amare patriam, pertuli poenarum satis; eversa domus est, fortunae vexatae, dissipati liberi, raptata coniunx, frater optimus, incredibili pietate, amore inaudito maximo in squalore volutatus est ad pedes inimicissimorum; ego pulsus aris, focis, deis penatibus, distractus a meis carui patria, quam, ut levissime dicam, certe dilexeram<a class="footnoteLink" href="#note_LCL309_236_1" id="target_note_LCL309_236_1"><sup>1</sup></a>; pertuli crudelitatem inimicorum, scelus infidelium, fraudem invidorum. <span class="br"></span><span class="lineNumber">146</span><span class="br"></span> Si hoc non est satis, quod haec omnia deleta videntur reditu meo, multo mihi, multo, inquam, iudices, praestat in eandem illam recidere fortunam quam tantam importare meis defensoribus et conservatoribus calamitatem. An ego in hac urbe esse possim his pulsis, qui me huius urbis compotem fecerunt? Non ero, non potero esse, iudices; neque hic umquam puer, qui his lacrimis, qua sit pietate, declarat, amisso patre suo propter me me ipsum incolumem videbit nec, quotienscumque me viderit, ingemescet ac pestem suam ac patris sui se dicet videre. Ego vero hos in omni fortuna, quaecumque erit oblata, complectar, nec me ab iis, quos meo nomine sordidatos videtis, umquam ulla fortuna divellet, neque eae nationes, quibus me senatus



</p></section><notes><section class="footnotes"><ul><li class="note" id="note_LCL309_236_1"><a class="footnoteCrossrefLink" href="#target_note_LCL309_236_1" title="Click to highlight in text"><sup class="lineRef">1</sup><span class="italic">Madvigâ€™s reading</span>: certe texeram <span class="italic"><span class="sc">mss.</span></span>: corpore texeram <span class="italic">Koch</span>: certe protexeram <span class="italic">Peterson</span>: corpore defenderam <span class="italic">Klotz</span>: certe a caede texeram <span class="italic">Halm</span>.</a></li><script type="text/javascript">document.getElementById('note_LCL309_236_1').style.display = "none";</script></ul></section></notes></section>