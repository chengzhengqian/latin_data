<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

custodes et conservatores huius urbis atque imperii, quaenam illa in re publica monstra, quae scelera vidistis! Civis erat expulsus is, qui rem publicam ex senatus auctoritate cum omnibus bonis defenderat, et expulsus non alio aliquo, sed eo ipso crimine. Erat autem expulsus sine iudicio, vi, lapidibus, ferro, servitio denique concitato; lex erat lata vastato ac relicto foro et sicariis servisque tradito, et ea lex, quae ut ne ferretur, senatus fuerat veste mutata. <span class="br"></span><span class="lineNumber">54</span><span class="br"></span> Hac tanta perturbatione civitatis ne noctem quidem consules inter meum interitum<a class="footnoteLink" href="#note_LCL309_106_1" id="target_note_LCL309_106_1"><sup>1</sup></a> et suam praedam interesse passi sunt; statim me perculso ad meum sanguinem hauriendum et spirante etiam re publica ad eius spolia detrahenda advolaverunt. Omitto gratulationes, epulas, partitionem aerarii, beneficia, spem, promissa, praedam, laetitiam paucorum in luctu omnium; vexabatur uxor mea, liberi ad necem quaerebantur, gener, et Piso gener, a Pisonis consulis pedibus supplex reiciebatur, bona diripiebantur eaque ad consules deferebantur, domus ardebat in Palatio; consules epulabantur. Quodsi meis incommodis laetabantur, urbis tamen periculo commoverentur.</p>
</section>
<section class="div2">
<span class="br"></span><span class="lineNumber">55</span><span class="br"></span><p>XXV. Sed ut a mea causa iam recedam, reliquas





</p></section><notes><section class="footnotes"><ul><li class="note" id="note_LCL309_106_1"><a class="footnoteCrossrefLink" href="#target_note_LCL309_106_1" title="Click to highlight in text"><sup class="lineRef">1</sup><span class="italic">Supplied by M. Seyffert</span>.</a></li><script type="text/javascript">document.getElementById('note_LCL309_106_1').style.display = "none";</script></ul></section></notes></section>