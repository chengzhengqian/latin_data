<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

alii nominatim relegarentur, alii metu et periculo terrerentur, arma essent in templis, armati in foro, eaque non silentio consilium dissimularentur, sed et voce et sententia comprobarentur, cum omnes urbem nondum excisam et eversam, sed iam captam atque oppressam videremus: tamen his tantis malis tanto bonorum studio, iudices, restitissemus; sed me alii metus atque aliae curae suspicionesque moverunt.</p>
</section>
<section class="div2">
<span class="br"></span><span class="lineNumber">36</span><span class="br"></span><p>XVI. Exponam enim hodierno die, iudices, omnem rationem facti et consilii mei neque huic vestro tanto studio audiendi nec vero huic tantae multitudini, quanta mea memoria numquam ullo in iudicio fuit, deero. Nam si ego in causa tam bona tanto studio senatus, consensu tam incredibili bonorum omnium, tam parato equestri ordine,<a class="footnoteLink" href="#note_LCL309_80_1" id="target_note_LCL309_80_1"><sup>1</sup></a> tota denique Italia ad omnem contentionem expedita cessi tribuni pl., despicatissimi hominis, furori, contemptissimorum consulum levitatem audaciamque pertimui, nimium me timidum, nullius animi, nullius consilii fuisse confiteor. <span class="br"></span><span class="lineNumber">37</span><span class="br"></span> Quid enim simile fuit in Q. Metello? cuius causam etsi omnes boni probabant, tamen neque senatus publice neque ullus ordo proprie neque suis decretis Italia cuncta susceperat. Ad suam enim quandam




</p></section><notes><section class="footnotes"><ul><li class="note" id="note_LCL309_80_1"><a class="footnoteCrossrefLink" href="#target_note_LCL309_80_1" title="Click to highlight in text"><sup class="lineRef">1</sup><span class="italic">The words</span> equestri ordine, <span class="italic">inserted by Halm and Kayser, are not in the text: Mommsen inserts</span> populo.</a></li><script type="text/javascript">document.getElementById('note_LCL309_80_1').style.display = "none";</script></ul></section></notes></section>