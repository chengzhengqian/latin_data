<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

enim in hoc me hominem esse infitiabor umquam, ut me optimo fratre, carissimis liberis, fidissima coniuge, vestro conspectu, patria, hoc honoris gradu sine dolore caruisse glorier. Quod si fecissem, quod a me beneficium haberetis, cum pro vobis ea, quae mihi essent vilia, reliquissem? Hoc meo quidem animo summi in patriam amoris mei signum esse debet certissimum, quod, cum abesse ab ea sine summo dolore non possem, hunc me perpeti quam illam labefactari ab improbis <span class="br"></span><span class="lineNumber">50</span><span class="br"></span> malui. Memineram, iudices, divinum illum virum atque ex isdem quibus nos radicibus natum ad salutem huius imperii, C. Marium, summa senectute, cum vim<a class="footnoteLink" href="#note_LCL309_100_1" id="target_note_LCL309_100_1"><sup>1</sup></a> prope iustorum armorum profugisset, primo senile corpus paludibus occultasse demersum, deinde ad infimorum ac tenuissimorum hominum Minturnensium misericordiam confugisse, inde navigio perparvo, cum omnes portus terrasque fugeret, in oras Africae desertissimas pervenisse. Atque ille vitam suam, ne inultus esset, ad incertissimam spem et ad rei publicae fatum<a class="footnoteLink" href="#note_LCL309_100_2" id="target_note_LCL309_100_2"><sup>2</sup></a> reservavit; ego, qui, quem ad modum multi in senatu me absente dixerunt, periculo rei publicae vivebam, quique ob eam causam consularibus litteris de senatus sententia exteris nationibus commendabar, nonne, si meam vitam deseruissem, rem publicam prodidissem? in qua quidem nunc me






</p></section><notes><section class="footnotes"><ul><li class="note" id="note_LCL309_100_1"><a class="footnoteCrossrefLink" href="#target_note_LCL309_100_1" title="Click to highlight in text"><sup class="lineRef">1</sup>vim <span class="italic"><span class="sc">mss</span></span>.: vi <span class="italic">Halm</span>.</a></li><script type="text/javascript">document.getElementById('note_LCL309_100_1').style.display = "none";</script><li class="note" id="note_LCL309_100_2"><a class="footnoteCrossrefLink" href="#target_note_LCL309_100_2" title="Click to highlight in text"><sup class="lineRef">2</sup>ratum <span class="italic"><span class="sc">mss</span></span>.: fatum <span class="italic">Pantagathus</span>: et alium reipublicae statum <span class="italic">Garatoni</span>: interitum <span class="italic">Peterson</span>.</a></li><script type="text/javascript">document.getElementById('note_LCL309_100_2').style.display = "none";</script></ul></section></notes></section>