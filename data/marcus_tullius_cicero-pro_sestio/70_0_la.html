<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

de sententia demoveri, aut, ut vetera exempla, quorum est copia digna huius imperii gloria, relinquam neve eorum aliquem, qui vivunt, nominem, qualis nuper Q. Catulus fuit, quem neque periculi tempestas neque honoris aura potuit umquam de suo cursu aut spe aut metu demovere.</p>
</section>
<section class="div2">
<span class="br"></span><span class="lineNumber">102</span><span class="br"></span><p>XLVIII. Haec imitamini, per deos immortalis, qui dignitatem, qui laudem, qui gloriam quaeritis! Haec ampla sunt, haec divina, haec immortalia; haec fama celebrantur, monumentis annalium mandantur, posteritati propagantur. Est labor, non nego; pericula magna, fateor,</p>
<blockquote><p>
<span class="line">multae insidiae sunt bonis</span><span class="linebreak"></span>
</p></blockquote>
<p class="noindent">verissime dictum est; sed te</p>
<blockquote><p>
<span class="line">id, quod multi invideant multique expetant, inscitia est,</span><span class="linebreak"></span>
</p></blockquote>
<p class="noindent">inquit,</p>
<blockquote><p>
<span class="line">postulare, nisi laborem summa cum cura ecferas.</span><span class="linebreak"></span>
</p></blockquote>
<p class="noindent">Nollem idem alio loco dixisset, quod exciperent improbi cives:</p>
<blockquote><p>
<span class="line">oderint, dum metuant;</span><span class="linebreak"></span>
</p></blockquote>
<span class="br"></span><span class="lineNumber">103</span><span class="br"></span><p class="noindent">praeclara enim illa praecepta dederat iuventuti. Sed tamen haec via ac ratio rei publicae capessendae olim erat magis pertimescenda, cum multis in rebus multitudinis studium ac populi commodum ab utilitate




</p></section><notes></notes></section>