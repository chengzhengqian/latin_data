<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

auspicia, potestates magistratuum, senatus auctoritas, leges, mos maiorum, iudicia, iuris dictio, fides, provinciae, socii, imperii laus, res militaris, aerarium. <span class="br"></span><span class="lineNumber">99</span><span class="br"></span> Harum rerum tot atque tantarum esse defensorem et patronum magni animi est, magni ingenii magnaeque constantiae. Etenim in tanto civium numero magna multitudo est eorum, qui aut propter metum poenae peccatorum suorum conscii novos motus conversionesque rei publicae quaerant, aut qui propter insitum quendam animi furorem discordiis civium ac seditione pascantur, aut qui propter implicationem rei familiaris communi incendio malint quam suo deflagrare. Qui cum auctores<a class="footnoteLink" href="#note_LCL309_170_1" id="target_note_LCL309_170_1"><sup>1</sup></a> sunt et duces suorum studiorum vitiorumque nacti, in re publica fluctus excitantur, ut vigilandum sit iis, qui sibi gubernacula patriae depoposcerunt, enitendumque omni scientia ac diligentia, ut conservatis iis, quae ego paulo ante fundamenta ac membra esse dixi, tenere cursum possint et capere otii illum portum et <span class="br"></span><span class="lineNumber">100</span><span class="br"></span> dignitatis. Hanc ego viam, iudices, si aut asperam atque arduam et<a class="footnoteLink" href="#note_LCL309_170_2" id="target_note_LCL309_170_2"><sup>2</sup></a> plenam esse periculorum aut insidiarum negem, mentiar, praesertim cum id non modo intellexerim semper, sed etiam praeter ceteros senserim.</p>
</section>
<section class="div2">
<p>XLVII. Maioribus praesidiis et copiis oppugnatur res publica quam defenditur, propterea quod audaces homines et perditi nutu impelluntur et ipsi etiam sponte sua contra rem publicam incitantur; boni


</p></section><notes><section class="footnotes"><ul><li class="note" id="note_LCL309_170_1"><a class="footnoteCrossrefLink" href="#target_note_LCL309_170_1" title="Click to highlight in text"><sup class="lineRef">1</sup>tutores <span class="italic"><span class="sc">mss.</span></span>: auctores <span class="italic">Naugerius.</span></a></li><script type="text/javascript">document.getElementById('note_LCL309_170_1').style.display = "none";</script><li class="note" id="note_LCL309_170_2"><a class="footnoteCrossrefLink" href="#target_note_LCL309_170_2" title="Click to highlight in text"><sup class="lineRef">2</sup>aut <span class="italic"><span class="sc">mss.</span></span>: et <span class="italic">Kayser.</span></a></li><script type="text/javascript">document.getElementById('note_LCL309_170_2').style.display = "none";</script></ul></section></notes></section>