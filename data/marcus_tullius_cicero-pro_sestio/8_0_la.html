<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Longum est ea dicere, sed hoc breve dicam: Si M. Petrei non excellens animus et amor rei publicae, non praestans in re publica virtus, non summa auctoritas apud milites, non mirificus usus in re militari exstitisset, neque adiutor ei P. Sestius ad excitandum Antonium, cohortandum, accusandum, impellendum fuisset, datus illo in bello esset hiemi locus, neque umquam Catilina, cum e pruina Appennini atque e nivibus illis emersisset atque aestatem integram nanctus Italiae calles et pastorum stabula praeoccupare<a class="footnoteLink" href="#note_LCL309_50_1" id="target_note_LCL309_50_1"><sup>1</sup></a> coepisset, sine multo sanguine ac sine <span class="br"></span><span class="lineNumber">13</span><span class="br"></span> totius Italiae vastitate miserrima concidisset. Hunc igitur animum adtulit ad tribunatum P. Sestius, ut quaesturam Macedoniae relinquam et aliquando ad haec propiora veniam. Quamquam non est omittenda singularis illa integritas provincialis, cuius ego nuper in Macedonia vidi vestigia non pressa leviter ad exigui praedicationem temporis, sed fixa ad memoriam illius provinciae sempiternam; verum haec ita praetereamus, ut tamen intuentes et respectantes




</p></section><notes><section class="footnotes"><ul><li class="note" id="note_LCL309_50_1"><a class="footnoteCrossrefLink" href="#target_note_LCL309_50_1" title="Click to highlight in text"><sup class="lineRef">1</sup>praedari <span class="italic">Kayser</span>: peragrare <span class="italic">Madvig</span>: praeclara cepisset <span class="italic">best <span class="sc">mss.</span></span></a></li><script type="text/javascript">document.getElementById('note_LCL309_50_1').style.display = "none";</script></ul></section></notes></section>