<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

et cum praesidio magno fuisse, num illo die fuerit. Certe non fuit. Victa igitur est causa rei publicae, et victa non auspiciis, non intercessione, non suffragiis, sed vi, manu, ferro. Nam si obnuntiasset Fabricio is praetor, qui se servasse de caelo dixerat,<a class="footnoteLink" href="#note_LCL309_142_1" id="target_note_LCL309_142_1"><sup>1</sup></a> accepisset res publica plagam, sed eam, quam acceptam gemere<a class="footnoteLink" href="#note_LCL309_142_2" id="target_note_LCL309_142_2"><sup>2</sup></a> posset; si intercessisset collega Fabricio, laesisset rem publicam, sed rei publicae iure<a class="footnoteLink" href="#note_LCL309_142_3" id="target_note_LCL309_142_3"><sup>3</sup></a> laesisset. Gladiatores tu novicios pro exspectata aedilitate suppositos cum sicariis e carcere emissis ante lucem immittas, magistratus templo deicias, caedem maximam facias, forum purges et, cum omnia vi et armis egeris, accuses eum, qui se praesidio munierit, non ut te oppugnaret, sed ut vitam suam posset defendere?</p>
</section>
<section class="div2">
<span class="br"></span><span class="lineNumber">79</span><span class="br"></span><p>XXXVII. Atqui ne ex eo quidem tempore id egit Sestius, ut a suis munitus tuto in foro magistratum gereret, rem publicam administraret. Itaque fretus sanctitate tribunatus cum se non modo contra vim et ferrum, sed etiam contra verba atque interfationem legibus sacratis esse armatum putaret, venit in templum Castoris, obnuntiavit consuli: cum subito






</p></section><notes><section class="footnotes"><ul><li class="note" id="note_LCL309_142_1"><a class="footnoteCrossrefLink" href="#target_note_LCL309_142_1" title="Click to highlight in text"><sup class="lineRef">1</sup><span class="italic">The <span class="sc">ms</span>. reading is preferred. Madvig (after Manutius</span>) <span class="italic">proposes</span>: is, qui se servasse de caelo diceret.</a></li><script type="text/javascript">document.getElementById('note_LCL309_142_1').style.display = "none";</script><li class="note" id="note_LCL309_142_2"><a class="footnoteCrossrefLink" href="#target_note_LCL309_142_2" title="Click to highlight in text"><sup class="lineRef">2</sup>gemere <span class="italic"><span class="sc">mss.</span></span>: gemere non <span class="italic">Bake</span>: reddere <span class="italic">Koch</span>: sanare <span class="italic">Reid</span>: qua accepta emergere <span class="italic">Dryander</span>.</a></li><script type="text/javascript">document.getElementById('note_LCL309_142_2').style.display = "none";</script><li class="note" id="note_LCL309_142_3"><a class="footnoteCrossrefLink" href="#target_note_LCL309_142_3" title="Click to highlight in text"><sup class="lineRef">3</sup>tribunicio iure <span class="italic">Peterson</span>.</a></li><script type="text/javascript">document.getElementById('note_LCL309_142_3').style.display = "none";</script></ul></section></notes></section>