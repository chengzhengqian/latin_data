<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Quid egerit, quantum profecerit, nihil ad causam (equidem existimo, si ille, ut arbitror, aequus nobis fuerit, nihil ab hoc profectum; sin iratior, non multum); sed tamen sedulitatem atque integritatem hominis videtis. Ingredior iam in Sesti tribunatum; nam hoc primum iter designatus rei publicae causa suscepit; pertinere et ad concordiam civium putavit et ad perficiundi facultatem animum Caesaris a causa non abhorrere.<a class="footnoteLink" href="#note_LCL309_130_1" id="target_note_LCL309_130_1"><sup>1</sup></a> Abiit ille annus; respirasse homines videbantur nondum re, sed spe rei publicae recuperandae. Exierunt malis ominibus atque exsecrationibus duo vulturii paludati. Quibus utinam ipsis evenissent ea, quae tum homines precabantur! neque nos provinciam Macedoniam cum exercitu neque equitatum in Syria et cohortes optimas perdidissemus. <span class="br"></span><span class="lineNumber">72</span><span class="br"></span> Ineunt magistratum tribuni pl., qui omnes se de me promulgaturos confirmarant; ex iis princeps emitur ab inimicis meis is, quem homines in luctu inridentes Gracchum vocabant, quoniam id etiam fatum civitatis






</p></section><notes><section class="footnotes"><ul><li class="note" id="note_LCL309_130_1"><a class="footnoteCrossrefLink" href="#target_note_LCL309_130_1" title="Click to highlight in text"><sup class="lineRef">1</sup><span class="italic">Peterson transposes the words</span> pertinere . . . abhorrere <span class="italic">to a position immediately following</span> pro mea salute suscepit <span class="italic">in l. 3 of this paragraph</span>.</a></li><script type="text/javascript">document.getElementById('note_LCL309_130_1').style.display = "none";</script></ul></section></notes></section>