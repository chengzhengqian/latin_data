<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

naufragium exponere, in quo colligendo ac reficienda salute communi omnia reperientur P. Sesti facta, dicta, consilia versata.</p>
</section>
<section class="div2">
<p>VII. Fuerat ille annus iam<a class="footnoteLink" href="#note_LCL309_54_1" id="target_note_LCL309_54_1"><sup>1</sup></a> in re publica, iudices, cum in magno motu et multorum timore intentus est arcus in me unum, sicut vulgo ignari rerum loquebantur, re quidem vera in universam rem publicam traductione ad plebem furibundi hominis ac perditi, mihi irati, sed multo acrius otii et communis salutis inimici. Hunc vir clarissimus mihique multis repugnantibus amicissimus, Cn. Pompeius, omni cautione, foedere, exsecratione devinxerat nihil in tribunatu contra me esse facturum. Quod ille nefarius ex omnium scelerum colluvione natus parum se foedus violaturum arbitratus est, nisi ipsum cautorem alieni <span class="br"></span><span class="lineNumber">16</span><span class="br"></span> periculi suis propriis periculis terruisset. Hanc taetram immanemque beluam vinctam auspiciis, alligatam more maiorum, constrictam legum sacratarum catenis solvit subito lege curiata consul vel, ut ego arbitror, exoratus vel, ut non nemo putabat, mihi







</p></section><notes><section class="footnotes"><ul><li class="note" id="note_LCL309_54_1"><a class="footnoteCrossrefLink" href="#target_note_LCL309_54_1" title="Click to highlight in text"><sup class="lineRef">1</sup>furere coeperat ille annus iam <span class="italic">Halm</span>: iam <span class="italic">for tam Madvig. Peterson thinks something has fallen out after</span> iudices: &lt;calamitosus quem fore suspicabamur tum&gt; cum . . .</a></li><script type="text/javascript">document.getElementById('note_LCL309_54_1').style.display = "none";</script></ul></section></notes></section>