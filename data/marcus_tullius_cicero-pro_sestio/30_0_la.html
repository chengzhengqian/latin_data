<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

fluitantem in alto tempestatibus seditionum ac discordiarum armatae tot classes, nisi ego essem unus deditus, incursurae viderentur, cum proscriptio, caedes, direptio denuntiaretur, cum alii me suspicione periculi sui non defenderent, alii vetere odio bonorum incitarentur, alii inviderent, alii obstare sibi me arbitrarentur, alii ulcisci dolorem aliquem suum vellent, alii rem ipsam publicam atque hunc bonorum statum otiumque odissent et ob hasce causas tot tamque varias me unum deposcerent, depugnarem potius cum summo non dicam exitio, sed periculo certe vestro liberorumque vestrorum quam id, quod omnibus impendebat, unus pro omnibus susciperem ac subirem?</p>
</section>
<section class="div2">
<span class="br"></span><span class="lineNumber">47</span><span class="br"></span><p>XXI. “Victi essent improbi.” At cives, at armis,<a class="footnoteLink" href="#note_LCL309_94_1" id="target_note_LCL309_94_1"><sup>1</sup></a> at ab eo privato, qui sine armis etiam consul rem publicam conservarat. Sin victi essent boni, qui superessent? nonne ad servos videtis rem publicam venturam fuisse? An mihi ipsi, ut quidam putant, fuit mors aequo animo oppetenda? Quid tum? mortemne fugiebam? An erat res ulla, quam mihi magis optandam putarem? aut ego illas res tantas in tanta improborum multitudine cum gerebam, non mihi mors, non exsilium<a class="footnoteLink" href="#note_LCL309_94_2" id="target_note_LCL309_94_2"><sup>2</sup></a> ob oculos versabatur? non haec denique a me tum tamquam fata in ipsa re gerenda canebantur? An erat mihi in tanto




</p></section><notes><section class="footnotes"><ul><li class="note" id="note_LCL309_94_1"><a class="footnoteCrossrefLink" href="#target_note_LCL309_94_1" title="Click to highlight in text"><sup class="lineRef">1</sup>at armis <span class="italic">inserted by Heraeus</span>: at ab eo privato armato <span class="italic">Lambinus</span>.</a></li><script type="text/javascript">document.getElementById('note_LCL309_94_1').style.display = "none";</script><li class="note" id="note_LCL309_94_2"><a class="footnoteCrossrefLink" href="#target_note_LCL309_94_2" title="Click to highlight in text"><sup class="lineRef">2</sup>exsilium <span class="italic"><span class="sc">mss</span></span>.: exitium <span class="italic">Kayser, Eberhard, with others, after Hotman</span>.</a></li><script type="text/javascript">document.getElementById('note_LCL309_94_2').style.display = "none";</script></ul></section></notes></section>