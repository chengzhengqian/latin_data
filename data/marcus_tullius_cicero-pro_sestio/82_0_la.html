<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

populi iudicium verum et incorruptum et si intimos <span class="br"></span><span class="lineNumber">120</span><span class="br"></span> sensus civitatis expressero. Quid fuit illud, quod recenti nuntio de illo senatus consulto, quod factum est in templo Virtutis, ad ludos scaenamque perlato consessu maximo summus artifex et mehercule semper partium in re publica tam quam in scaena optimarum flens et recenti laetitia et mixto dolore ac desiderio mei egit apud populum Romanum multo gravioribus verbis meam causam, quam egomet de me agere potuissem? Summi enim poetae ingenium non solum arte sua, sed etiam dolore exprimebat. Qua enim vi<a class="footnoteLink" href="#note_LCL309_198_1" id="target_note_LCL309_198_1"><sup>1</sup></a>:</p>
<blockquote><p>
<span class="line indent4">qui rem publicam certo animo adiuverit,</span><span class="linebreak"></span>
<span class="line">statuerit, steterit cum Achivis—</span><span class="linebreak"></span>
</p></blockquote>
<p class="noindent">vobiscum me stetisse dicebat, vestros ordines demon-<span class="linebreak"></span>strabat! revocabatur<a class="footnoteLink" href="#note_LCL309_198_2" id="target_note_LCL309_198_2"><sup>2</sup></a> ab universis.</p>
<blockquote><p>
<span class="line indent15">re dubia</span><span class="linebreak"></span>
<span class="line">haut dubitarit vitam offerre nec capiti pepercerit.</span><span class="linebreak"></span>
</p></blockquote>
<span class="br"></span><span class="lineNumber">121</span><span class="br"></span><p class="noindent">Haec quantis ab illo clamoribus agebantur! Cum iam omisso gestu verbis poetae et studio actoris et exspectationi nostrae plauderetur:</p>
<blockquote><p>
<span class="line">summum amicum summo in bello—</span><span class="linebreak"></span>
</p></blockquote>
<p class="noindent">nam illud ipse actor adiungebat amico animo et fortasse homines propter aliquod desiderium adprobabant:</p>
<blockquote><p>
<span class="line">summo ingenio praeditum.</span><span class="linebreak"></span>
</p></blockquote>
</section><notes><section class="footnotes"><ul><li class="note" id="note_LCL309_198_1"><a class="footnoteCrossrefLink" href="#target_note_LCL309_198_1" title="Click to highlight in text"><sup class="lineRef">1</sup><span class="italic">Added by Köchly.</span></a></li><script type="text/javascript">document.getElementById('note_LCL309_198_1').style.display = "none";</script><li class="note" id="note_LCL309_198_2"><a class="footnoteCrossrefLink" href="#target_note_LCL309_198_2" title="Click to highlight in text"><sup class="lineRef">2</sup>quia enim . . . demonstrabat, revocabatur <span class="italic">Klotz</span>; quom enim ita . . . demonstrabat, revocabatur <span class="italic">Reid</span>.</a></li><script type="text/javascript">document.getElementById('note_LCL309_198_2').style.display = "none";</script></ul></section></notes></section>