<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

non minus perturbato animo atque voltu, quam si annis ante paucis in creditorum conventum incidisset; advocat contionem, habet orationem talem consul, qualem numquam Catilina victor habuisset: errare homines, si etiam tum senatum aliquid in re publica posse arbitrarentur; equites vero Romanos daturos illius diei poenas, quo me consule cum gladiis in clivo Capitolino fuissent; venisse tempus iis, qui in timore fuissent (coniuratos videlicet dicebat), ulciscendi sui.<a class="footnoteLink" href="#note_LCL309_70_1" id="target_note_LCL309_70_1"><sup>1</sup></a> Si dixisset haec solum, omni supplicio esset dignus; nam oratio ipsa consulis perniciosa potest rem publicam <span class="br"></span><span class="lineNumber">29</span><span class="br"></span> labefactare; quid fecerit, videte. L. Lamiam, qui cum me ipsum pro summa familiaritate, quae mihi cum patre eius erat, unice diligebat, tum pro re publica vel mortem oppetere cupiebat, in contione relegavit edixitque, ut ab urbe abesset milia passuum ducenta, quod esset ausus pro civi, pro bene merito civi, pro amico, pro re publica deprecari.</p>
</section>
<section class="div2">
<p>XIII. Quid hoc homine facias aut quo civem importunum aut quo potius hostem tam sceleratum reserves? qui, ut omittam cetera, quae sunt ei cum collega immani impuroque coniuncta atque communia, hoc unum habet proprium, ut ex urbe expulerit, relegarit non dico equitem Romanum, non



</p></section><notes><section class="footnotes"><ul><li class="note" id="note_LCL309_70_1"><a class="footnoteCrossrefLink" href="#target_note_LCL309_70_1" title="Click to highlight in text"><sup class="lineRef">1</sup><span class="italic">There is an erasure of three letters in the ms</span>.: sui <span class="italic">Halm</span>: se <span class="italic">Peterson</span>.</a></li><script type="text/javascript">document.getElementById('note_LCL309_70_1').style.display = "none";</script></ul></section></notes></section>