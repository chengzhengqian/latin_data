<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

privatum aut plebeium, sed patricium et praetorium esse arbitrarentur.</p>
</section>
<section class="div2">
<p>XXXVI. Nihil neque ante hoc tempus neque hoc ipso turbulentissimo die criminamini Sestium. Atqui vis in foro versata est. Certe; quando enim maior? Lapidationes persaepe vidimus, non ita saepe, sed nimium tamen saepe gladios, caedem vero tantam, tantos acervos corporum exstructos nisi forte illo Cinnano atque Octaviano die quis umquam in foro vidit? Qua ex concitatione animorum? Nam ex pertinacia aut constantia intercessoris oritur saepe seditio, culpa atque improbitate latoris commodo aliquo oblato<a class="footnoteLink" href="#note_LCL309_140_1" id="target_note_LCL309_140_1"><sup>1</sup></a> imperitis aut largitione, oritur ex concertatione magistratuum, oritur sensim ex clamore primum, deinde aliqua discessione contionis, vix sero et raro ad manus pervenitur; nullo vero verbo facto, nulla contione advocata, nulla recitata<a class="footnoteLink" href="#note_LCL309_140_2" id="target_note_LCL309_140_2"><sup>2</sup></a> lege concitatam <span class="br"></span><span class="lineNumber">78</span><span class="br"></span> nocturnam seditionem quis audivit? An veri simile est, ut civis Romanus aut homo liber quisquam cum gladio in forum descenderit ante lucem, ne de me ferri pateretur, praeter eos, qui ab illo pestifero ac perdito civi iam pridem rei publicae sanguine saginantur? Hic iam de ipso accusatore quaero, qui P. Sestium queritur cum multitudine in tribunatu





</p></section><notes><section class="footnotes"><ul><li class="note" id="note_LCL309_140_1"><a class="footnoteCrossrefLink" href="#target_note_LCL309_140_1" title="Click to highlight in text"><sup class="lineRef">1</sup><span class="italic">Others read</span> proposito: oblato <span class="italic">Halm. The participle would seem to be better inserted after</span> largitione, <span class="italic">either</span> proposita <span class="italic">or</span> ostentata (<span class="italic">Reid</span>).</a></li><script type="text/javascript">document.getElementById('note_LCL309_140_1').style.display = "none";</script><li class="note" id="note_LCL309_140_2"><a class="footnoteCrossrefLink" href="#target_note_LCL309_140_2" title="Click to highlight in text"><sup class="lineRef">2</sup>recitata <span class="italic">two MSS</span>.: lata <span class="italic">Halm</span>: promulgata <span class="italic">Lambinus</span>.</a></li><script type="text/javascript">document.getElementById('note_LCL309_140_2').style.display = "none";</script></ul></section></notes></section>