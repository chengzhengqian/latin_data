<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

et Pisonem, alterum haurire cotidie ex pacatissimae<a class="footnoteLink" href="#note_LCL309_162_1" id="target_note_LCL309_162_1"><sup>1</sup></a> atque opulentissimae<a class="footnoteLink" href="#note_LCL309_162_1" id="target_note_LCL309_162_1"><sup>1</sup></a> Syriae gazis innumerabile pondus auri, bellum inferre quiescentibus,<a class="footnoteLink" href="#note_LCL309_162_2" id="target_note_LCL309_162_2"><sup>2</sup></a> ut eorum veteres inlibatasque divitias in profundissimum libidinum suarum gurgitem profundat, villam aedificare in oculis omnium tantam, tugurium ut iam videatur esse illa villa, quam ipse tribunus pl. pictam olim in contionibus explicabat, quo fortissimum ac summum civem in invidiam homo castus ac non cupidus vocaret; <span class="br"></span><span class="lineNumber">94</span><span class="br"></span> alterum Thracibus ac Dardanis primum pacem maxima pecunia vendidisse, deinde, ut illi pecuniam conficere possent, vexandam iis Macedoniam et spoliandam tradidisse, eundemque bona creditorum civium Romanorum cum debitoribus Graecis divisisse, cogere pecunias maximas a Dyrrachinis, spoliare Thessalos, certam Achaeis in annos singulos pecuniam imperavisse neque tamen ullo in publico aut religioso loco signum aut tabulam aut ornamentum reliquisse; illos sic inludere, quibus omne supplicium atque omnis iure optimo poena debetur; reos esse hos







</p></section><notes><section class="footnotes"><ul><li class="note" id="note_LCL309_162_1"><a class="footnoteCrossrefLink" href="#target_note_LCL309_162_1" title="Click to highlight in text"><sup class="lineRef">1</sup>pacatissimis . . . opulentissimis <span class="italic"><span class="sc">mss.</span></span>: pacatissimae . . . opulentissimae <span class="italic">Hirschfeld</span>: paratissimis <span class="italic">Koch</span>: beatissimis <span class="italic">Kiessling.</span></a></li><script type="text/javascript">document.getElementById('note_LCL309_162_1').style.display = "none";</script><li class="note" id="note_LCL309_162_2"><a class="footnoteCrossrefLink" href="#target_note_LCL309_162_2" title="Click to highlight in text"><sup class="lineRef">2</sup>quietis gentibus <span class="italic">Weidner.</span></a></li><script type="text/javascript">document.getElementById('note_LCL309_162_2').style.display = "none";</script></ul></section></notes></section>