<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

a collega occupato, nobis omnibus de vita eius viri et civis timentibus ipse animo firmissimo venit in templum et clamorem hominum auctoritate, impetum improborum virtute sedavit. Adiit tum periculum, sed adiit ob eam causam, quae quanta fuerit, iam mihi dicere non est necesse. At si isti Cypriae rogationi sceleratissimae non paruisset, haereret illa nihilo minus rei publicae turpitudo; regno enim iam publicato de ipso Catone erat nominatim rogatum. Quod ille si repudiasset, dubitatis, quin ei vis esset allata, cum omnia acta illius anni per unum illum <span class="br"></span><span class="lineNumber">63</span><span class="br"></span> labefactari viderentur? Atque etiam hoc videbat, quoniam illa in re publica macula regni publicati maneret, quam nemo iam posset eluere, quod ex malis boni posset in rem publicam pervenire, id utilius esse per se conservari quam per alios.<a class="footnoteLink" href="#note_LCL309_118_1" id="target_note_LCL309_118_1"><sup>1</sup></a> Atque ille etiamsi alia quapiam vi expelleretur illis temporibus ex hac urbe, facile pateretur. Etenim, qui superiore anno senatu caruisset, quo si tum veniret me tamen





</p></section><notes><section class="footnotes"><ul><li class="note" id="note_LCL309_118_1"><a class="footnoteCrossrefLink" href="#target_note_LCL309_118_1" title="Click to highlight in text"><sup class="lineRef">1</sup><span class="italic">It is suggested that a verb has been lost, opposed to</span> conservari. <span class="italic">Among those suggested are</span> dissipari, alienari, amitti, diripi. <span class="italic">The <span class="sc">ms</span>. reading is translated</span>.</a></li><script type="text/javascript">document.getElementById('note_LCL309_118_1').style.display = "none";</script></ul></section></notes></section>