<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ut opinor, caterva tota clarissima concentione in ore impuri hominis imminens contionata est:</p>
<blockquote><p>
<span class="line">huic, Tite, tua post principia atque exitus vitiosae vitae—!<a class="footnoteLink" href="#note_LCL309_196_1" id="target_note_LCL309_196_1"><sup>1</sup></a></span><span class="linebreak"></span>
</p></blockquote>
<p class="noindent">Sedebat exanimatus, et is, qui antea cantorum convicio contiones celebrare suas solebat, cantorum ipsorum vocibus eiciebatur. Et quoniam facta mentio est ludorum, ne illud quidem praetermittam, in magna varietate sententiarum numquam ullum fuisse locum, in quo aliquid a poeta dictum cadere in tempus nostrum videretur, quod aut populum universum <span class="br"></span><span class="lineNumber">119</span><span class="br"></span> fugeret aut non exprimeret ipse actor. Et quaeso hoc loco, iudices, ne qua levitate me ductum ad insolitum genus dicendi labi putetis, si de poetis, de histrionibus, de ludis in iudicio loquar.</p>
</section>
<section class="div2">
<p>LVI. Non sum tam ignarus, iudices, causarum, non tam insolens in dicendo, ut omni ex genere orationem aucuper et omnes undique flosculos carpam atque delibem. Scio, quid gravitas vestra, quid haec advocatio, quid ille conventus, quid dignitas P. Sesti, quid periculi magnitudo, quid aetas, quid honos meus postulet. Sed mihi sumpsi hoc loco doctrinam quandam iuventuti, qui essent optimates. In ea explicanda demonstrandum est non esse populares omnes eos, qui putentur. Id facillime consequar, si universi





</p></section><notes><section class="footnotes"><ul><li class="note" id="note_LCL309_196_1"><a class="footnoteCrossrefLink" href="#target_note_LCL309_196_1" title="Click to highlight in text"><sup class="lineRef">1</sup><span class="italic">The text is corrupt. Halm’s version is followed.</span></a></li><script type="text/javascript">document.getElementById('note_LCL309_196_1').style.display = "none";</script></ul></section></notes></section>