<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

indignus, viro clarissimo atque optimo consule, et ordine equestri, cuius ille ordinis nomen retinet, ornamenta confecit, id erit populare? “Est enim homo iste populo Romano deditus.” Nihil vidi magis; qui, cum eius adulescentia in amplissimis honoribus summi viri, L. Philippi vitrici, florere potuisset, usque eo non fuit popularis, ut bona solus comesset. Deinde ex impuro adulescente et petulante, posteaquam rem paternam ab idiotarum divitiis ad philosophorum reculam perduxit, Graeculum se atque otiosum putari voluit, studio litterarum se subito dedidit. Nihil suavitates iuvabant anagnostae,<a class="footnoteLink" href="#note_LCL309_184_1" id="target_note_LCL309_184_1"><sup>1</sup></a> libelli etiam saepe pro vino oppignerabantur; manebat insaturabile abdomen, copiae deficiebant. Itaque semper versabatur in spe rerum novarum, otio et tranquillitate rei publicae consenescebat.</p>
</section>
<section class="div2">
<p>LII. Ecquae seditio umquam fuit, in qua non ille princeps? ecqui seditiosus, cui ille non familiaris? ecquae turbulenta contio, cuius ille non concitator? cui bene dixit umquam bono? bene dixit? immo





</p></section><notes><section class="footnotes"><ul><li class="note" id="note_LCL309_184_1"><a class="footnoteCrossrefLink" href="#target_note_LCL309_184_1" title="Click to highlight in text"><sup class="lineRef">1</sup><span class="italic">The text is extremely corrupt here: P has</span> nihil saueate, <span class="italic">with</span> iuvabant anagnostae <span class="italic">over the line, hence various conjectures. Halm suggests</span> nihil satiabant eum libelli, pro vino saepe oppignerabantur; <span class="italic">Reid suggests</span> nihil sani e libellis, “<span class="italic">he got no good from the books.” Müller’s text is followed.</span></a></li><script type="text/javascript">document.getElementById('note_LCL309_184_1').style.display = "none";</script></ul></section></notes></section>