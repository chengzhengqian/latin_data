<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ornatissimum atque optimum virum, non amicissimum rei publicae civem, non illo ipso tempore una cum senatu et cum bonis omnibus casum amici reique publicae lugentem, sed civem Romanum sine ullo <span class="br"></span><span class="lineNumber">30</span><span class="br"></span> iudicio ut edicto ex patria consul eiecerit. Nihil acerbius socii et Latini ferre soliti sunt quam se, id quod perraro accidit, ex urbe exire a consulibus iuberi. Atqui<a class="footnoteLink" href="#note_LCL309_72_1" id="target_note_LCL309_72_1"><sup>1</sup></a> illis tum erat reditus in suas civitates ad suos Lares familiares, et in illo communi incommodo nulla in quemquam propria ignominia nominatim cadebat. Hoc vero quid est? exterminabit cives Romanos edicto consul a suis dis penatibus, expellet ex patria, deliget, quem volet, damnabit atque eiciet nominatim? Hic si umquam vos eos, qui nunc estis, in re publica fore putasset, si denique imaginem iudiciorum aut simulacrum aliquod futurum in civitate reliquum credidisset, umquam ausus esset senatum de re publica tollere, equitum Romanorum preces aspernari, civium denique omnium novis et inauditis edictis ius libertatemque pervertere?</p>
<span class="br"></span><span class="lineNumber">31</span><span class="br"></span><p>Etsi me attentissimis animis summa cum benignitate auditis, iudices, tamen vereor, ne quis forte vestrum miretur, quid haec mea oratio tam longa aut tam alte repetita velit, aut quid ad P. Sesti causam




</p></section><notes><section class="footnotes"><ul><li class="note" id="note_LCL309_72_1"><a class="footnoteCrossrefLink" href="#target_note_LCL309_72_1" title="Click to highlight in text"><sup class="lineRef">1</sup>atque <span class="italic"><span class="sc">mss.</span></span>: atqui <span class="italic">Fleckeisen</span>.</a></li><script type="text/javascript">document.getElementById('note_LCL309_72_1').style.display = "none";</script></ul></section></notes></section>