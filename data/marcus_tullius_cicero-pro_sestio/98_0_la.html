<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

servarat, nec Aristidi fuga, qui unus omnium iustissimus fuisse traditur, si postea summi eiusdem civitatis viri, quos nominatim appellari non est necesse, propositis tot exemplis iracundiae levitatisque popularis tamen suam rem publicam illam defenderunt, quid nos tandem facere debemus primum in ea civitate nati, unde orta mihi gravitas et magnitudo animi videtur, tum in tanta gloria insistentes, ut omnia humana leviora videri debeant, deinde ad eam rem publicam tuendam adgressi, quae tanta dignitate est, ut eam defendentem occidere optabilius<a class="footnoteLink" href="#note_LCL309_230_1" id="target_note_LCL309_230_1"><sup>1</sup></a> sit quam oppugnantem rerum potiri?</p>
</section>
<section class="div2">
<span class="br"></span><span class="lineNumber">142</span><span class="br"></span><p>LXVIII. Homines Graeci, quos antea nominavi, inique a suis civibus damnati atque expulsi tamen, quia bene sunt de suis civitatibus meriti, tanta hodie gloria sunt non in Graecia solum, sed etiam apud nos atque in ceteris terris, ut eos, a quibus illi oppressi sint, nemo nominet, horum calamitatem dominationi illorum omnes anteponant. Quis Carthaginiensium pluris fuit Hannibale consilio, virtute, rebus gestis, qui unus cum tot imperatoribus nostris per tot annos de imperio et de gloria decertavit? Hunc sui cives e civitate eiecerunt; nos etiam hostem litteris <span class="br"></span><span class="lineNumber">143</span><span class="br"></span> nostris et memoria videmus esse celebratum. Quare




</p></section><notes><section class="footnotes"><ul><li class="note" id="note_LCL309_230_1"><a class="footnoteCrossrefLink" href="#target_note_LCL309_230_1" title="Click to highlight in text"><sup class="lineRef">1</sup>non aliud sit <span class="italic"><span class="sc">mss</span></span>.: optabilius <span class="italic">Schütz-Dobree</span>: laudabilius <span class="italic">Müller</span>: nobilius <span class="italic">Reid</span>: optatius <span class="italic">Peterson</span>.</a></li><script type="text/javascript">document.getElementById('note_LCL309_230_1').style.display = "none";</script></ul></section></notes></section>