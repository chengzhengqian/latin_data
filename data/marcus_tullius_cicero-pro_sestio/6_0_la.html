<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Gallici partibus in illa coniuratione versatum. Idemque C. Marcellum, cum is non Capuam solum venisset, verum etiam se quasi armorum studio in maximam familiam coniecisset, exterminandum ex illa urbe curavit. Qua de causa et tum conventus ille Capuae, qui propter salutem illius urbis consulatu conservatam meo me unum patronum adoptavit, huic apud me P. Sestio maximas gratias egit, et hoc tempore eidem homines nomine commutato coloni decurionesque, fortissimi atque optimi viri, beneficium P. Sesti testimonio declarant, periculum decreto suo deprecantur <span class="br"></span><span class="lineNumber">10</span><span class="br"></span>. Recita, quaeso, L. Sesti, quid decrerint Capuae decuriones, ut iam puerilis tua vox possit aliquid significare inimicis vestris, quidnam, cum se conroborarit, effectura esse videatur.</p>
<span class="label"><span class="sc">Decurionum decreta</span></span>
<p>Non recito decretum officio aliquo expressum vicinitatis aut clientelae aut hospitii publici aut ambitionis aut commendationis gratia, sed recito memoriam perfuncti periculi, praedicationem amplissimi beneficii, vocem<a class="footnoteLink" href="#note_LCL309_46_1" id="target_note_LCL309_46_1"><sup>1</sup></a> officii praesentis, testimonium <span class="br"></span><span class="lineNumber">11</span><span class="br"></span> praeteriti temporis. Atque illis temporibus eisdem,




</p></section><notes><section class="footnotes"><ul><li class="note" id="note_LCL309_46_1"><a class="footnoteCrossrefLink" href="#target_note_LCL309_46_1" title="Click to highlight in text"><sup class="lineRef">1</sup>vicem <span class="italic"><span class="sc">mss</span></span>.: indicem <span class="italic">Kayser-KÃ¶chly</span>.</a></li><script type="text/javascript">document.getElementById('note_LCL309_46_1').style.display = "none";</script></ul></section></notes></section>