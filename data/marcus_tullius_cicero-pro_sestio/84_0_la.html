<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

poeta pro me,<a class="footnoteLink" href="#note_LCL309_202_1" id="target_note_LCL309_202_1"><sup>1</sup></a> egit fortissimus actor, non solum optimus, de me, cum omnes ordines demonstraret, senatum, equites Romanos, universum populum Romanum accusaret:</p>
<blockquote><p>
<span class="line">exsulare sinitis, sistis pelli, pulsum patimini!</span><span class="linebreak"></span>
</p></blockquote>
<p class="noindent">Quae tum significatio fuerit omnium, quae declaratio voluntatis ab universo populo Romano in causa hominis non popularis, equidem audiebam, existimare<a class="footnoteLink" href="#note_LCL309_202_2" id="target_note_LCL309_202_2"><sup>2</sup></a> facilius possunt, qui adfuerunt.</p>
</section>
<section class="div2">
<span class="br"></span><span class="lineNumber">123</span><span class="br"></span><p>LVIII. Et quoniam huc me provexit oratio, histrio casum meum totiens conlacrimavit, cum ita dolenter ageret causam meam, ut vox eius illa praeclara lacrimis impediretur; neque poetae, quorum ego semper ingenia dilexi, tempori meo defuerunt; eaque populus Romanus non solum plausu, sed etiam gemitu suo comprobavit. Utrum igitur haec Aesopum potius pro me aut Accium dicere oportuit, si populus Romanus liber esset, an principes civitatis? Nominatim sum appellatus in Bruto:</p>
<blockquote><p>
<span class="line">Tullius, qui libertatem civibus stabiliverat.</span><span class="linebreak"></span>
</p></blockquote>
<p class="noindent">Miliens revocatum est. Parumne videbatur populus Romanus iudicare id a me et a senatu esse constitutum, quod perditi cives sublatum per nos criminabantur? <span class="br"></span><span class="lineNumber">124</span><span class="br"></span> Maximum vero populi Romani iudicium universi consessu gladiatorio declaratum est. Erat





</p></section><notes><section class="footnotes"><ul><li class="note" id="note_LCL309_202_1"><a class="footnoteCrossrefLink" href="#target_note_LCL309_202_1" title="Click to highlight in text"><sup class="lineRef">1</sup>pro re <span class="italic">Madvig</span>.</a></li><script type="text/javascript">document.getElementById('note_LCL309_202_1').style.display = "none";</script><li class="note" id="note_LCL309_202_2"><a class="footnoteCrossrefLink" href="#target_note_LCL309_202_2" title="Click to highlight in text"><sup class="lineRef">2</sup>aestimare <span class="italic">cod. Ursini</span>.</a></li><script type="text/javascript">document.getElementById('note_LCL309_202_2').style.display = "none";</script></ul></section></notes></section>