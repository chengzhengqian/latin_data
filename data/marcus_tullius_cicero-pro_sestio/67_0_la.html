<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

patet curia, sunt municipales rusticique Romani, sunt negotii gerentes, sunt etiam libertini optimates. Numerus, ut dixi, huius generis late et varie diffusus est; sed genus universum, ut tollatur error, brevi circumscribi et definiri potest. Omnes optimates sunt, qui neque nocentes sunt nec natura improbi nec furiosi nec malis domesticis impediti. Sequitur<a class="footnoteLink" href="#note_LCL309_168_1" id="target_note_LCL309_168_1"><sup>1</sup></a> igitur, ut ii sint, quam tu “nationem” appellasti, qui et integri sunt et sani et bene de rebus domesticis constituti. Horum qui voluntati, commodis, opinionibus<a class="footnoteLink" href="#note_LCL309_168_2" id="target_note_LCL309_168_2"><sup>2</sup></a> in gubernanda re publica serviunt, defensores optimatium ipsique optimates gravissimi et clarissimi <span class="br"></span><span class="lineNumber">98</span><span class="br"></span> cives numerantur et principes civitatis. Quid est igitur propositum his rei publicae gubernatoribus, quod intueri et quo cursum suum derigere debeant? Id quod est praestantissimum maximeque optabile omnibus sanis et bonis et beatis, cum dignitate otium. Hoc qui volunt, omnes optimates, qui efficiunt, summi viri et conservatores civitatis putantur. Neque enim rerum gerendarum dignitate homines efferri ita convenit, ut otio non prospiciant, neque ullum amplexari otium, quod abhorreat a dignitate.</p>
</section>
<section class="div2">
<p>XLVI. Huius autem otiosae dignitatis haec fundamenta sunt, haec membra, quae tuenda principibus et vel capitis periculo defendenda sunt, religiones,





</p></section><notes><section class="footnotes"><ul><li class="note" id="note_LCL309_168_1"><a class="footnoteCrossrefLink" href="#target_note_LCL309_168_1" title="Click to highlight in text"><sup class="lineRef">1</sup><span class="italic"><span class="sc">mss</span>. give</span> esto <span class="italic">and</span> est: sequitur <span class="italic">Madvig is adopted and translated.</span></a></li><script type="text/javascript">document.getElementById('note_LCL309_168_1').style.display = "none";</script><li class="note" id="note_LCL309_168_2"><a class="footnoteCrossrefLink" href="#target_note_LCL309_168_2" title="Click to highlight in text"><sup class="lineRef">2</sup>opibus <span class="italic">Koch</span>: opinionibus <span class="italic">Halm.</span></a></li><script type="text/javascript">document.getElementById('note_LCL309_168_2').style.display = "none";</script></ul></section></notes></section>