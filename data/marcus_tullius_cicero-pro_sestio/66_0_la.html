<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ipse nefarie accusatur, per senatus auctoritatem non <span class="br"></span><span class="lineNumber">96</span><span class="br"></span> est situs. Nimirum hoc illud est, quod de me potissimum tu in accusatione quaesisti, quae esset nostra “natio optimatium”; sic enim dixisti. Rem quaeris praeclaram iuventuti ad discendum nec mihi difficilem ad perdocendum; de qua pauca, iudices, dicam, et, ut arbitror, nec ab utilitate eorum, qui audient, nec ab officio vestro nec ab ipsa causa P. Sesti abhorrebit oratio mea.</p>
</section>
<section class="div2">
<p>XLV. Duo genera semper in hac civitate fuerunt eorum, qui versari in re publica atque in ea se excellentius gerere studuerunt; quibus ex generibus alteri se populares, alteri optimates et haberi et esse voluerunt. Qui ea, quae faciebant quaeque dicebant, multitudini iucunda volebant esse, populares, qui autem ita se gerebant, ut sua consilia optimo cuique <span class="br"></span><span class="lineNumber">97</span><span class="br"></span> probarent, optimates habebantur. “Quis ergo iste optimus quisque?” Numero, si quaeris, innumerabiles (neque enim aliter stare possemus); sunt principes consilii publici, sunt, qui eorum sectam sequuntur, sunt maximorum<a class="footnoteLink" href="#note_LCL309_166_1" id="target_note_LCL309_166_1"><sup>1</sup></a> ordinum homines, quibus




</p></section><notes><section class="footnotes"><ul><li class="note" id="note_LCL309_166_1"><a class="footnoteCrossrefLink" href="#target_note_LCL309_166_1" title="Click to highlight in text"><sup class="lineRef">1</sup>maxime eorum <span class="italic">Weidner.</span></a></li><script type="text/javascript">document.getElementById('note_LCL309_166_1').style.display = "none";</script></ul></section></notes></section>