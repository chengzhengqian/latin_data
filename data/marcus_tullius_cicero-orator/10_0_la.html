<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>usus sit,<a class="footnoteLink" href="#note_LCL342_324_1" id="target_note_LCL342_324_1"><sup>1</sup></a> hue an illuc manum porrexerit. Quonam igitur modo audiretur Mysus aut Phryx Athenis, cum etiam Demosthenes exagitetur ut putidus? Cum vero inclinata ululantique voce more Asiatico canere coepisset, quis eum ferret aut potius quis non iuberet auferri?</p>
</section>
<section class="div2">
<span class="br"></span><span class="lineNumber">28</span><span class="br"></span><p><span class="sc">ix</span>. Ad Atticorum igitur auris<a class="footnoteLink" href="#note_LCL342_324_2" id="target_note_LCL342_324_2"><sup>2</sup></a> teretes et religiosas qui se accommodant, ei sunt existimandi Attice dicere. Quorum genera plura sunt; hi unum modo quale sit suspicantur. Putant enim qui horride inculteque dicat, modo id eleganter enucleateque faciat, eum solum Attice dicere. Errant, quod solum; <span class="br"></span><span class="lineNumber">29</span><span class="br"></span> quod Attice, non falluntur. Istorum enim iudicio, si solum illud est Atticum, ne Pericles quidem dixit Attice, cui primae sine controversia deferebantur. Qui si tenui genere uteretur, nunquam ab Aristophane poeta fulgere, tonare, permiscere Graeciam dictus esset. Dicat igitur Attice venustissimus ille scriptor ac politissimus Lysias—quis enim id possit negare?—dum intellegamus hoc esse Atticum in Lysia, non quod tenuis sit atque inornatus, sed quod nihil<a class="footnoteLink" href="#note_LCL342_324_3" id="target_note_LCL342_324_3"><sup>3</sup></a> habeat insolens aut ineptum. Ornate vero et graviter et copiose dicere aut Atticorum sit aut ne <span class="br"></span><span class="lineNumber">30</span><span class="br"></span> sit Aeschines neve Demosthenes Atticus. Ecce autem aliqui se Thucydidios esse profitentur, novum quoddam imperitorum et inauditum genus. Nam</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_324_1"><a class="footnoteCrossrefLink" href="#target_note_LCL342_324_1" title="Click to highlight in text"><sup class="lineRef">1</sup>hocine an illo verbo usus sit <span class="italic">addidit Sauppe ex Aug. Cresc. 2. 1, 2 et Ambr. Luc. 2. 42.</span></a></li><script type="text/javascript">document.getElementById('note_LCL342_324_1').style.display = "none";</script><li class="note" id="note_LCL342_324_2"><a class="footnoteCrossrefLink" href="#target_note_LCL342_324_2" title="Click to highlight in text"><sup class="lineRef">2</sup>aures πβλ, aut res <span class="italic">L.</span></a></li><script type="text/javascript">document.getElementById('note_LCL342_324_2').style.display = "none";</script><li class="note" id="note_LCL342_324_3"><a class="footnoteCrossrefLink" href="#target_note_LCL342_324_3" title="Click to highlight in text"><sup class="lineRef">3</sup>nihil βλ, nonnihil <span class="italic">L.</span></a></li><script type="text/javascript">document.getElementById('note_LCL342_324_3').style.display = "none";</script><li class="note" id="note_LCL342_324_a"><a class="footnoteCrossrefLink" href="#target_note_LCL342_324_a" title="Click to highlight in text"><sup class="lineRef">a</sup>Dem. <span class="italic">De Cor.</span> 232.</a></li><script type="text/javascript">document.getElementById('note_LCL342_324_a').style.display = "none";</script><li class="note" id="note_LCL342_324_b"><a class="footnoteCrossrefLink" href="#target_note_LCL342_324_b" title="Click to highlight in text"><sup class="lineRef">b</sup>The self-styled “Attici” whom Cicero is criticizing.</a></li><script type="text/javascript">document.getElementById('note_LCL342_324_b').style.display = "none";</script><li class="note" id="note_LCL342_324_c"><a class="footnoteCrossrefLink" href="#target_note_LCL342_324_c" title="Click to highlight in text"><sup class="lineRef">c</sup><span class="italic">Acharnians</span> 530–531.</a></li><script type="text/javascript">document.getElementById('note_LCL342_324_c').style.display = "none";</script></ul></section></notes></section>