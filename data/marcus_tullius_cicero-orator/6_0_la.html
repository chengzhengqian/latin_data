<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>ex epistulis intellegi licet quam frequens fuerit <span class="br"></span><span class="lineNumber">16</span><span class="br"></span> Platonis auditor; nec vero sine philosophorum disciplina genus et speciem cuiusque rei cernere neque eam definiendo explicare nec tribuere in partis possumus nec iudicare quae vera quae falsa sint neque cernere consequentia, repugnantia videre, ambigua distinguere. Quid dicam de natura rerum, cuius cognitio magnam oratori<a class="footnoteLink" href="#note_LCL342_316_1" id="target_note_LCL342_316_1"><sup>1</sup></a> suppeditat copiam? An credas<a class="footnoteLink" href="#note_LCL342_316_2" id="target_note_LCL342_316_2"><sup>2</sup></a> de vita, de officiis, de virtute, de moribus sine multa earum ipsarum rerum disciplina aut <span class="br"></span><span class="lineNumber">17</span><span class="br"></span> dici aut intellegi posse?</p>
</section>
<section class="div2">
<p>v. Ad has tot tantasque res adhibenda sunt ornamenta innumerabilia; quae sola tum quidem tradebantur ab eis qui dicendi numerabantur magistri; quo fit ut veram illam et absolutam eloquentiam nemo consequatur, quod alia intellegendi alia dicendi disciplina est et ab aliis rerum ab aliis verborum doctrina quaeritur. <span class="br"></span><span class="lineNumber">18</span><span class="br"></span> Itaque M. Antonius, cui vel primas eloquentiae patrum nostrorum tribuebat aetas, vir natura peracutus et prudens, in eo libro quem unum reliquit disertos ait se vidisse multos, eloquentem omnino neminem. Insidebat videlicet in eius mente species eloquentiae quam cernebat animo, re ipsa non videbat. Vir autem acerrimo ingenio—sic enim fuit—multa et in se et in aliis desiderans neminem plane <span class="br"></span><span class="lineNumber">19</span><span class="br"></span> qui recte appellari eloquens posset videbat. Quodsi ille nec se nec L. Crassum eloquentem putavit,</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_316_1"><a class="footnoteCrossrefLink" href="#target_note_LCL342_316_1" title="Click to highlight in text"><sup class="lineRef">1</sup>oratori <span class="italic">Ernesti</span>, orationis <span class="italic">L.</span></a></li><script type="text/javascript">document.getElementById('note_LCL342_316_1').style.display = "none";</script><li class="note" id="note_LCL342_316_2"><a class="footnoteCrossrefLink" href="#target_note_LCL342_316_2" title="Click to highlight in text"><sup class="lineRef">2</sup>an credas <span class="italic">addidi</span>, an credamus <span class="italic">Kroll.</span></a></li><script type="text/javascript">document.getElementById('note_LCL342_316_2').style.display = "none";</script><li class="note" id="note_LCL342_316_a"><a class="footnoteCrossrefLink" href="#target_note_LCL342_316_a" title="Click to highlight in text"><sup class="lineRef">a</sup>The <span class="italic">Epistles</span> of Demosthenes are now considered spurious.</a></li><script type="text/javascript">document.getElementById('note_LCL342_316_a').style.display = "none";</script><li class="note" id="note_LCL342_316_b"><a class="footnoteCrossrefLink" href="#target_note_LCL342_316_b" title="Click to highlight in text"><sup class="lineRef">b</sup>He is still referring to the split between rhetoricians and philosophers beginning with Plato.</a></li><script type="text/javascript">document.getElementById('note_LCL342_316_b').style.display = "none";</script><li class="note" id="note_LCL342_316_ca"><a class="footnoteCrossrefLink" href="#target_note_LCL342_316_ca" title="Click to highlight in text"><sup class="lineRef">c</sup>Antonius (143–87 <span class="sc">b.c</span>.) shared with his contemporary, Crassus, the honours in oratory at Rome. They are the principal speakers in Cicero’s dialogue <span class="italic">De Oratore.</span></a></li><script type="text/javascript">document.getElementById('note_LCL342_316_ca').style.display = "none";</script></ul></section></notes></section>