<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>quidem funditus est repudiandus, etsi, quod est e longis duabus, hebetior videtur et tardior; habet tamen stabilem quendam et non expertem dignitatis gradum, in incisionibus vero multo magis et in membris; paucitatem enim pedum gravitate sua et<a class="footnoteLink" href="#note_LCL342_488_1" id="target_note_LCL342_488_1"><sup>1</sup></a> tarditate compensat. Sed hos cum in clausulis pedes nomino, non loquor de uno pede extremo: adiungo, quod minimum sit, proximum superiorem, saepe etiam <span class="br"></span><span class="lineNumber">217</span><span class="br"></span> tertium. Ne iambus quidem qui est e brevi et longa, aut par choreo qui habet tris brevis trochaeus<a class="footnoteLink" href="#note_LCL342_488_2" id="target_note_LCL342_488_2"><sup>2</sup></a>—sed spatio par, non syllabis—aut etiam dactylus qui est e longa et duabus brevibus, si est proximus a postremo, parum volubiliter pervenit ad extremum, si est extremus choreus aut spondeus; nunquam enim interest uter sit eorum in pede extremo. Sed idem hi tres pedes male concludunt, si quis eorum in extremo locatus est, nisi cum pro cretico postremus est dactylus. Nihil enim interest dactylus sit extremus an creticus, quia postrema syllaba brevis an <span class="br"></span><span class="lineNumber">218</span><span class="br"></span> longa sit ne in versu quidem refert. Quare etiam paeana qui dixit aptiorem, in quo esset longa postrema, vidit parum, quoniam nihil ad rem est, postrema quam longa sit. Iam paean,<a class="footnoteLink" href="#note_LCL342_488_3" id="target_note_LCL342_488_3"><sup>3</sup></a> quod pluris habeat syllabas quam tris, numerus a quibusdam, non pes habetur. Est quidem, ut inter omnis constat</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_488_1"><a class="footnoteCrossrefLink" href="#target_note_LCL342_488_1" title="Click to highlight in text"><sup class="lineRef">1</sup>gravitate sua et <span class="italic">Rufinus</span>, et <span class="italic">O</span><sup>2</sup>, gravitatis suaet <span class="italic">F</span>, gravitatis suae <span class="italic">PO</span><sup>1</sup>.</a></li><script type="text/javascript">document.getElementById('note_LCL342_488_1').style.display = "none";</script><li class="note" id="note_LCL342_488_2"><a class="footnoteCrossrefLink" href="#target_note_LCL342_488_2" title="Click to highlight in text"><sup class="lineRef">2</sup>trochaeus <span class="italic">Rufinus, omisit L.</span></a></li><script type="text/javascript">document.getElementById('note_LCL342_488_2').style.display = "none";</script><li class="note" id="note_LCL342_488_3"><a class="footnoteCrossrefLink" href="#target_note_LCL342_488_3" title="Click to highlight in text"><sup class="lineRef">3</sup>paean <span class="italic">Rufinus</span>, paeana <span class="italic">L.</span></a></li><script type="text/javascript">document.getElementById('note_LCL342_488_3').style.display = "none";</script><li class="note" id="note_LCL342_488_aa"><a class="footnoteCrossrefLink" href="#target_note_LCL342_488_aa" title="Click to highlight in text"><sup class="lineRef">a</sup>This is nonsense. It is true that in verse the final syllable is “common,” <span class="italic">i.e.</span> it may be long or short. This is possible because the rhythm of the line is fully established before the final syllable is reached. In prose rhythm, however, where the final foot is a principal, and at times the sole, source of the rhythm, changing the quantity of the last syllable changes the whole form of the cadence. Aristotle meant to have the last syllable long. <span class="italic">Cf.</span> also Quintilian, 9. 4, 93: “When I consult my ear, I find it makes a great difference whether the closing syllable is really long, or a short taking the place of a long.”</a></li><script type="text/javascript">document.getElementById('note_LCL342_488_aa').style.display = "none";</script></ul></section></notes></section>