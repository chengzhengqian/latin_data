<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>desunt. Plus est enim in verbis et in sententiis boni, quibus illi excellunt, quam in conclusione sententiarum, quam non habent.</p>
</section>
<section class="div2">
<p><span class="sc">li</span>. Post inventa conclusio est, qua credo<a class="footnoteLink" href="#note_LCL342_448_1" id="target_note_LCL342_448_1"><sup>1</sup></a> usuros veteres illos fuisse, si iam nota atque usurpata res esset; qua inventa <span class="br"></span><span class="lineNumber">170</span><span class="br"></span> omnis usos magnos oratores videmus. Sed habet nomen invidiam, cum in oratione iudiciali et forensi numerus Latine, Graece ῥυθμὸς inesse dicitur. Nimis enim insidiarum ad capiendas auris adhiberi videtur, si etiam in dicendo numeri ab oratore quaeruntur. Hoc freti isti et ipsi infracta et amputata locuntur et eos vituperant qui apta et finita pronuntiant; si inanibus verbis levibusque sententiis, iure; sin<a class="footnoteLink" href="#note_LCL342_448_2" id="target_note_LCL342_448_2"><sup>2</sup></a> probae res, lecta verba, quid est cur claudere aut insistere orationem malint quam cum sententia pariter excurrere? Hic enim invidiosus numerus nihil affert aliud nisi ut sit apte verbis comprehensa sententia; quod fit etiam ab antiquis, sed plerumque casu, saepe natura; et quae valde laudantur apud illos, ea fere quia sunt conclusa <span class="br"></span><span class="lineNumber">171</span><span class="br"></span> laudantur. Et apud Graecos quidem iam anni prope quadringenti sunt, cum hoc probatur; nos nuper agnovimus. Ergo Ennio licuit vetera contemnenti dicere:</p>
<blockquote><p>
<span class="line">Versibus quos olim Fauni vatesque canebant,</span><span class="linebreak"></span>
</p></blockquote>
<p class="noindent">mihi de antiquis eodem modo non licebit? Praesertim</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_448_1"><a class="footnoteCrossrefLink" href="#target_note_LCL342_448_1" title="Click to highlight in text"><sup class="lineRef">1</sup>credo <span class="italic">L</span>, vero <span class="italic">A</span>, spero <span class="italic">Muther.</span></a></li><script type="text/javascript">document.getElementById('note_LCL342_448_1').style.display = "none";</script><li class="note" id="note_LCL342_448_2"><a class="footnoteCrossrefLink" href="#target_note_LCL342_448_2" title="Click to highlight in text"><sup class="lineRef">2</sup>sin <span class="italic">P</span><sup>3</sup> <span class="italic">y</span>, sint <span class="italic">AL.</span></a></li><script type="text/javascript">document.getElementById('note_LCL342_448_2').style.display = "none";</script><li class="note" id="note_LCL342_448_a"><a class="footnoteCrossrefLink" href="#target_note_LCL342_448_a" title="Click to highlight in text"><sup class="lineRef">a</sup>Referring to the Greek orators.</a></li><script type="text/javascript">document.getElementById('note_LCL342_448_a').style.display = "none";</script><li class="note" id="note_LCL342_448_b"><a class="footnoteCrossrefLink" href="#target_note_LCL342_448_b" title="Click to highlight in text"><sup class="lineRef">b</sup>Ennius, <span class="italic">Ann.</span> 214 ff. V.<sup>2</sup>, <span class="italic">Remains</span>, i. p. 82.</a></li><script type="text/javascript">document.getElementById('note_LCL342_448_b').style.display = "none";</script></ul></section></notes></section>