<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>igitur numerosa oratio, si aut laudandum est aliquid ornatius, ut nos in Accusationis secundo de Siciliae laude diximus aut in senatu de consulatu meo, aut exponenda narratio, quae plus dignitatis desiderat quam doloris, ut in quarto Accusationis de Hennensi Cerere, de Segestana Diana, de Syracusarum situ diximus. Saepe etiam in amplificanda re concessu omnium funditur numerose et volubiliter oratio. Id nos fortasse non perfecimus, conati quidem saepissime sumus; quod plurimis locis perorationes nostrae voluisse nos atque animo contendisse declarant. Id autem tum valet, cum is qui audit ab oratore iam obsessus est ac tenetur. Non enim id agit, ut insidietur et observet, sed iam favet processumque volt dicendique vim admirans non anquirit<a class="footnoteLink" href="#note_LCL342_482_1" id="target_note_LCL342_482_1"><sup>1</sup></a> quid reprehendat.<a class="footnoteLink" href="#note_LCL342_482_2" id="target_note_LCL342_482_2"><sup>2</sup></a></p>
<span class="br"></span><span class="lineNumber">211</span><span class="br"></span><p>Haec autem forma retinenda non diu est, non<a class="footnoteLink" href="#note_LCL342_482_3" id="target_note_LCL342_482_3"><sup>3</sup></a> dico in peroratione, quam in se<a class="footnoteLink" href="#note_LCL342_482_4" id="target_note_LCL342_482_4"><sup>4</sup></a> includit, sed in orationis reliquis partibus. Nam cum sis eis locis usus quibus ostendi licere,<a class="footnoteLink" href="#note_LCL342_482_5" id="target_note_LCL342_482_5"><sup>5</sup></a> transferenda tota dictio est ad illa quae nescio cur, cum Graeci κόμματα et κῶλα nominent, nos non recte incisa et membra dicamus. Neque enim esse possunt rebus ignotis nota nomina, sed cum verba aut suavitatis aut inopiae causa transferre soleamus, in omnibus hoc fit artibus ut, cum id appellandum sit</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_482_1"><a class="footnoteCrossrefLink" href="#target_note_LCL342_482_1" title="Click to highlight in text"><sup class="lineRef">1</sup>anquirit π, inquirit <span class="italic">f</span>, adquirit <span class="italic">FP</span>, acquirat <span class="italic">O</span><sup>1</sup>, acquirit <span class="italic">O</span><sup>v</sup>.</a></li><script type="text/javascript">document.getElementById('note_LCL342_482_1').style.display = "none";</script><li class="note" id="note_LCL342_482_2"><a class="footnoteCrossrefLink" href="#target_note_LCL342_482_2" title="Click to highlight in text"><sup class="lineRef">2</sup>reprehendat <span class="italic">vulg.</span>, prehendat <span class="italic">Of</span>, prendat <span class="italic">FPε.</span></a></li><script type="text/javascript">document.getElementById('note_LCL342_482_2').style.display = "none";</script><li class="note" id="note_LCL342_482_3"><a class="footnoteCrossrefLink" href="#target_note_LCL342_482_3" title="Click to highlight in text"><sup class="lineRef">3</sup>non <span class="italic">Sauppe</span>: nec <span class="italic">L.</span></a></li><script type="text/javascript">document.getElementById('note_LCL342_482_3').style.display = "none";</script><li class="note" id="note_LCL342_482_4"><a class="footnoteCrossrefLink" href="#target_note_LCL342_482_4" title="Click to highlight in text"><sup class="lineRef">4</sup>in se <span class="italic">Kroll</span>: ipse <span class="italic">L.</span></a></li><script type="text/javascript">document.getElementById('note_LCL342_482_4').style.display = "none";</script><li class="note" id="note_LCL342_482_5"><a class="footnoteCrossrefLink" href="#target_note_LCL342_482_5" title="Click to highlight in text"><sup class="lineRef">5</sup>licere π, liceret <span class="italic">L.</span></a></li><script type="text/javascript">document.getElementById('note_LCL342_482_5').style.display = "none";</script><li class="note" id="note_LCL342_482_a"><a class="footnoteCrossrefLink" href="#target_note_LCL342_482_a" title="Click to highlight in text"><sup class="lineRef">a</sup><span class="italic">In Verrem</span>, Actio Secunda ii. 2.</a></li><script type="text/javascript">document.getElementById('note_LCL342_482_a').style.display = "none";</script><li class="note" id="note_LCL342_482_b"><a class="footnoteCrossrefLink" href="#target_note_LCL342_482_b" title="Click to highlight in text"><sup class="lineRef">b</sup>This speech is not extant. For an account of it see <span class="italic">Epist. ad Att</span>. 1. 14, 4.</a></li><script type="text/javascript">document.getElementById('note_LCL342_482_b').style.display = "none";</script><li class="note" id="note_LCL342_482_c"><a class="footnoteCrossrefLink" href="#target_note_LCL342_482_c" title="Click to highlight in text"><sup class="lineRef">c</sup><span class="italic">In Verrem</span>, Actio Secunda iv. 106–108, 72–79) 117–119.</a></li><script type="text/javascript">document.getElementById('note_LCL342_482_c').style.display = "none";</script><li class="note" id="note_LCL342_482_da"><a class="footnoteCrossrefLink" href="#target_note_LCL342_482_da" title="Click to highlight in text"><sup class="lineRef">d</sup>The Latin words are literal translations of the Greek terms. <span class="italic">Incisa</span> is here used for the first time in this sense: <span class="italic">membrum</span> had already been used to translate the Greek κῶλov in Auct. <span class="italic">Ad Heren.</span> 4. 26. He means that the long involved rhythmical period is to be abandoned for shorter sentences.</a></li><script type="text/javascript">document.getElementById('note_LCL342_482_da').style.display = "none";</script></ul></section></notes></section>