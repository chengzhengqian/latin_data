<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>superarunt mercatores venaliciique”: perierit tota res. Et quae secuntur: “Neque vestis aut caelatum aurum et argentum, quo nostros veteres Marcellos Maximosque multi eunuchi e Syria Aegyptoque vicerunt” verba permuta sic ut sit: “vicerunt eunuchi e Syria Aegyptoque.” Adde tertium: “neque vero ornamenta ista villarum quibus L. Paulum et L. Mummium, qui rebus his urbem Italiamque omnem referserunt, ab aliquo video perfacile Deliaco aut Syro potuisse superari”—fac ita: “potuisse <span class="br"></span><span class="lineNumber">233</span><span class="br"></span> superari ab aliquo Syro aut Deliaco.” Videsne ut ordine verborum paululum commutato, isdem tamen verbis stante sententia, ad nihilum omnia recidant, cum sint ex aptis dissoluta? Aut si alicuius inconditi arripias dissipatam aliquam sententiam eamque ordine verborum paululum commutato in quadrum redigas, efficiatur aptum illud, quod fuerit antea diffluens ac solutum. Age sume de Gracchi apud censores illud: “Abesse non potest quin eiusdem hominis sit probos improbare qui improbos probet”; quanto aptius, si ita dixisset: “Quin eiusdem hominis sit qui improbos probet probos improbare!”</p>
<span class="br"></span><span class="lineNumber">234</span><span class="br"></span><p>Hoc modo dicere nemo unquam noluit nemoque potuit quin dixerit; qui autem aliter dixerunt hoc assequi non potuerunt. Ita facti sunt repente Attici;</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_504_a"><a class="footnoteCrossrefLink" href="#target_note_LCL342_504_a" title="Click to highlight in text"><sup class="lineRef">a</sup>Neither raiment nor gold and silver plate in which our ancient heroes, Marcelli and Maximi were outdone by many eunuchs from Syria and Egypt.</a></li><script type="text/javascript">document.getElementById('note_LCL342_504_a').style.display = "none";</script><li class="note" id="note_LCL342_504_b"><a class="footnoteCrossrefLink" href="#target_note_LCL342_504_b" title="Click to highlight in text"><sup class="lineRef">b</sup>Nor those ornaments of your villas, in which Lucius Paulus and Lucius Mummius, who filled Rome and all Italy with these treasures, could easily have been surpassed by any slaver from Delos or Syria.</a></li><script type="text/javascript">document.getElementById('note_LCL342_504_b').style.display = "none";</script></ul></section></notes></section>