<section class="div1 language" lang="la"><header><hgroup><h1>Cicero</h1></hgroup></header><section class="div2">
<span class="br"></span><span class="lineNumber">151</span><span class="br"></span><p>nolit coniungere. In quo quidam Theopompum etiam reprehendunt, quod eas litteras tanto opere fugerit, etsi idem magister eius Isocrates <a class="footnoteLink" href="#note_LCL342_424_1" id="target_note_LCL342_424_1"><sup>1</sup></a>; at non Thucydides, ne ille quidem haud<a class="footnoteLink" href="#note_LCL342_424_2" id="target_note_LCL342_424_2"><sup>2</sup></a> paulo maior scriptor Plato nec solum in eis sermonibus qui διάλογοι dicuntur, ubi etiam de industria id faciendum fuit, sed in populari oratione, qua mos est Athenis laudari in contione eos qui sint in proeliis interfecti; quae sic probata est, ut eam quotannis, ut scis, illo die recitari necesse sit. In ea est crebra ista vocum concursio, quam magna ex parte ut vitiosam fugit Demosthenes.</p>
</section>
<section class="div2">
<span class="br"></span><span class="lineNumber">152</span><span class="br"></span><p><span class="sc">xlv</span>. Sed Graeci viderint; nobis ne si cupiamus quidem distrahere voces conceditur. Indicant orationes illae ipsae horridulae Catonis, indicant omnes<a class="footnoteLink" href="#note_LCL342_424_3" id="target_note_LCL342_424_3"><sup>3</sup></a> poetae praeter eos qui, ut versum facerent, saepe hiabant, ut Naevius:</p>
<blockquote><p>
<span class="line">vos, qui accolitis Histrum fluvium atque algidam</span><span class="linebreak"></span>
</p></blockquote>
<p class="noindent">et ibidem:</p>
<blockquote><p>
<span class="line">quam nunquam vobis Grai atque barbari . . .</span><span class="linebreak"></span>
</p></blockquote>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_424_1"><a class="footnoteCrossrefLink" href="#target_note_LCL342_424_1" title="Click to highlight in text"><sup class="lineRef">1</sup>Isocrates fecerat <span class="italic">A</span>, al. fecerat <span class="italic">in marg. O</span><sup>2</sup>.</a></li><script type="text/javascript">document.getElementById('note_LCL342_424_1').style.display = "none";</script><li class="note" id="note_LCL342_424_2"><a class="footnoteCrossrefLink" href="#target_note_LCL342_424_2" title="Click to highlight in text"><sup class="lineRef">2</sup>haud β<span class="italic">f</span><sup>3</sup>, aut <span class="italic">L, omisit A.</span></a></li><script type="text/javascript">document.getElementById('note_LCL342_424_2').style.display = "none";</script><li class="note" id="note_LCL342_424_3"><a class="footnoteCrossrefLink" href="#target_note_LCL342_424_3" title="Click to highlight in text"><sup class="lineRef">3</sup>illae . . . omnes <span class="italic">omisit A.</span></a></li><script type="text/javascript">document.getElementById('note_LCL342_424_3').style.display = "none";</script><li class="note" id="note_LCL342_424_aa"><a class="footnoteCrossrefLink" href="#target_note_LCL342_424_aa" title="Click to highlight in text"><sup class="lineRef">a</sup>The question of the pronunciation of Latin words in a sentence is still debated. It would seem from this passage that in prose as in poetry the combination of final vowel plus an initial vowel was not pronounced as two vowels, Cicero is not using exact, scientific language, and it is therefore impossible to prove from his words whether the final vowel was entirely suppressed (<span class="italic">elision</span>) or blended with the following vowel (<span class="italic">synaloepha</span>). The latter method was probably used by the Romans. I follow Heerdegen’s interpretation of <span class="italic">coniungere voces</span> in his edition of the <span class="italic">Orator</span>, p. xxxiv: unam vocalem post alteram ita deinceps pronuntiare, ut integer suus cuique sonus sit.</a></li><script type="text/javascript">document.getElementById('note_LCL342_424_aa').style.display = "none";</script></ul></section></notes></section>