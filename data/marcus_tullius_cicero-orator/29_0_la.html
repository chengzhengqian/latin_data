<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>ab indisertis re plus quam opinione differens. Itaque eum qui audiunt, quamvis ipsi infantes sint, tamen illo modo confidunt se posse dicere. Nam orationis subtilitas imitabilis illa quidem videtur esse existimanti, sed nihil est experienti minus. Etsi enim non plurimi sanguinis est, habeat tamen sucum aliquem oportet, ut, etiamsi illis maximis viribus careat, <span class="br"></span><span class="lineNumber">77</span><span class="br"></span> sit, ut ita dicam, integra valetudine. Primum igitur eum tanquam e vinculis numerorum eximamus. Sunt enim quidam, ut scis, oratori numeri de quibus mox agemus observandi ratione quadam, sed alio in genere orationis, in hoc omnino relinquendi. Solutum quiddam sit nec vagum tamen, ut ingredi libere non ut licenter videatur errare. Verba etiam verbis quasi coagmentare neglegat. Habet enim ille tanquam hiatus et concursus<a class="footnoteLink" href="#note_LCL342_362_1" id="target_note_LCL342_362_1"><sup>1</sup></a> vocalium molle quiddam et quod indicet non ingratam neglegentiam de re hominis magis quam de verbis laborantis. <span class="br"></span><span class="lineNumber">78</span><span class="br"></span> Sed erit videndum de reliquis, cum haec duo ei liberiora fuerint, circuitus conglutinatioque verborum. Illa enim ipsa contracta et minuta non neglegenter tractanda sunt sed quaedam etiam neglegentia est diligens. Nam ut mulieres pulchriores<a class="footnoteLink" href="#note_LCL342_362_2" id="target_note_LCL342_362_2"><sup>2</sup></a> esse dicuntur nonnullae inornatae quas id ipsum deceat, sic haec subtilis oratio etiam incompta delectat; fit enim quiddam in utroque, quo sit venustius sed non ut appareat. Tum removebitur omnis insignis ornatus quasi margaritarum, ne calamistri</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_362_1"><a class="footnoteCrossrefLink" href="#target_note_LCL342_362_1" title="Click to highlight in text"><sup class="lineRef">1</sup>et concursus <span class="italic">Quint. et Iul. Vict.</span>: concursu <span class="italic">L.</span></a></li><script type="text/javascript">document.getElementById('note_LCL342_362_1').style.display = "none";</script><li class="note" id="note_LCL342_362_2"><a class="footnoteCrossrefLink" href="#target_note_LCL342_362_2" title="Click to highlight in text"><sup class="lineRef">2</sup>pulchriores <span class="italic">addidit Stroux.</span></a></li><script type="text/javascript">document.getElementById('note_LCL342_362_2').style.display = "none";</script><li class="note" id="note_LCL342_362_a"><a class="footnoteCrossrefLink" href="#target_note_LCL342_362_a" title="Click to highlight in text"><sup class="lineRef">a</sup>For this figurative use of <span class="italic">coagmentare</span> cf. <span class="italic">Brutus</span> 68.</a></li><script type="text/javascript">document.getElementById('note_LCL342_362_a').style.display = "none";</script></ul></section></notes></section>