<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>ineptum qui illum cognoverit. Sed ego illa Crassi et nostra posui, ut qui vellet auribus ipsis quid numcrosum etiam in minimis particulis orationis esset iudicaret.</p>
<p>Et quoniam plura de numerosa oratione diximus quam quisquam ante nos, nunc de eius generis <span class="br"></span><span class="lineNumber">227</span><span class="br"></span> utilitate dicemus.</p>
</section>
<section class="div2">
<p><span class="sc">lxviii</span>. Nihil enim est aliud, Brute, quod quidem tu minime omnium ignoras, pulchre et oratorie dicere nisi optimis sententiis verbisque lectissimis<a class="footnoteLink" href="#note_LCL342_498_1" id="target_note_LCL342_498_1"><sup>1</sup></a> dicere: et nec sententia ulla est, quae fructum oratori ferat, nisi apte exposita atque absolute, nec verborum lumen apparet nisi diligenter collocatorum. Et horum utrumque numerus illustrat, numerus autem—saepe enim hoc testandum est—non modo non poetice vinctus verum etiam fugiens illum eique omnium dissimillimus. Non quin idem sint<a class="footnoteLink" href="#note_LCL342_498_2" id="target_note_LCL342_498_2"><sup>2</sup></a> numeri non modo oratorum et poetarum verum omnino loquentium, denique etiam sonantium omnium quae metiri auribus possumus; sed ordo pedum facit, ut id quod pronuntiatur aut orationis <span class="br"></span><span class="lineNumber">228</span><span class="br"></span> aut poematis simile videatur. Hanc igitur, sive compositionem sive perfectionem sive numerum vocari placet, [et]<a class="footnoteLink" href="#note_LCL342_498_3" id="target_note_LCL342_498_3"><sup>3</sup></a> adhibere necesse est, si ornate velis dicere, non solum, quod ait Aristoteles et Theophrastus, ne infinite feratur ut flumen oratio, quae non aut spiritu pronuntiantis aut interductu librari sed numero coacta debet insistere, verum etiam quod multo maiorem habent apta vim quam soluta. Ut enim athletas nec multo secus gladiatores videmus</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_498_1"><a class="footnoteCrossrefLink" href="#target_note_LCL342_498_1" title="Click to highlight in text"><sup class="lineRef">1</sup>lectissimis π, lectissime <span class="italic">L.</span></a></li><script type="text/javascript">document.getElementById('note_LCL342_498_1').style.display = "none";</script><li class="note" id="note_LCL342_498_2"><a class="footnoteCrossrefLink" href="#target_note_LCL342_498_2" title="Click to highlight in text"><sup class="lineRef">2</sup>sint (i <span class="italic">in ras</span>.) <span class="italic">P</span>, sunt <span class="italic">FO.</span></a></li><script type="text/javascript">document.getElementById('note_LCL342_498_2').style.display = "none";</script><li class="note" id="note_LCL342_498_3"><a class="footnoteCrossrefLink" href="#target_note_LCL342_498_3" title="Click to highlight in text"><sup class="lineRef">3</sup>et <span class="italic">seclusit Lambinus.</span></a></li><script type="text/javascript">document.getElementById('note_LCL342_498_3').style.display = "none";</script><li class="note" id="note_LCL342_498_a"><a class="footnoteCrossrefLink" href="#target_note_LCL342_498_a" title="Click to highlight in text"><sup class="lineRef">a</sup><span class="italic">Rhet.</span> 3. 8, 1.</a></li><script type="text/javascript">document.getElementById('note_LCL342_498_a').style.display = "none";</script></ul></section></notes></section>