<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>scientia? Cum in altera gratiae, gloriae, praesidi plurimum esset, in altera persecutionum cautionumque praeceptio; quae quidem ipsa auxilium ab eloquentia saepe peteret, ea vero repugnante <span class="br"></span><span class="lineNumber">142</span><span class="br"></span> vix suas regiones finisque defenderet. Cur igitur ius civile docere semper pulchrum fuit hominumque clarissimorum discipulis floruerunt domus; ad dicendum si quis acuat aut adiuvet in eo iuventutem, vituperetur? Nam si vitiosum est dicere ornate, pellatur omnino e civitate eloquentia; sin ea non modo eos ornat penes quos est, sed etiam universam rem publicam, cur aut discere turpe est quod scire honestum est aut quod nosse pulcherrimum est id non gloriosum est docere?</p>
</section>
<section class="div2">
<span class="br"></span><span class="lineNumber">143</span><span class="br"></span><p><span class="sc">xlii</span>. “At alterum factitatum est, alterum novum.” Fateor; sed utriusque rei causa est. Alteros enim respondentis audire sat erat, ut ei qui docerent nullum sibi ad eam rem tempus ipsi seponerent, sed eodem tempore et discentibus satis facerent<a class="footnoteLink" href="#note_LCL342_416_1" id="target_note_LCL342_416_1"><sup>1</sup></a> et consulentibus; alteri cum domesticum tempus in cognoscendis componendisque causis, forense in agendis, relicum in sese ipsis reficiendis omne consumerent, quem habebant instituendi aut docendi locum? Atque haud scio an plerique nostrorum oratorum ingenio<a class="footnoteLink" href="#note_LCL342_416_2" id="target_note_LCL342_416_2"><sup>2</sup></a> plus valuerint quam doctrina; itaque illi dicere melius quam praecipere, nos contra fortasse possumus.<a class="footnoteLink" href="#note_LCL342_416_3" id="target_note_LCL342_416_3"><sup>3</sup></a></p>
</section><notes><section class="footnotes"><ul><li class="note" id="note_LCL342_416_1"><a class="footnoteCrossrefLink" href="#target_note_LCL342_416_1" title="Click to highlight in text"><sup class="lineRef">1</sup>et discentibus id est studiosis ut satis faceret <span class="italic">A.</span></a></li><script type="text/javascript">document.getElementById('note_LCL342_416_1').style.display = "none";</script><li class="note" id="note_LCL342_416_2"><a class="footnoteCrossrefLink" href="#target_note_LCL342_416_2" title="Click to highlight in text"><sup class="lineRef">2</sup>ingenio <span class="italic">L</span>, contra atque nos ingenio <span class="italic">A.</span></a></li><script type="text/javascript">document.getElementById('note_LCL342_416_2').style.display = "none";</script><li class="note" id="note_LCL342_416_3"><a class="footnoteCrossrefLink" href="#target_note_LCL342_416_3" title="Click to highlight in text"><sup class="lineRef">3</sup>possumus melius docere <span class="italic">f</span>, <span class="italic">Jahn.</span></a></li><script type="text/javascript">document.getElementById('note_LCL342_416_3').style.display = "none";</script></ul></section></notes></section>