<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>sententias. Apud alios autem et Asiaticos maximo numero servientis inculcata reperias inania quaedam verba quasi complementa numerorum. Sunt etiam qui illo vitio, quod ab Hegesia maxime fluxit, infringendis concidendisque numeris in quoddam genus abiectum incidant versiculorum<a class="footnoteLink" href="#note_LCL342_502_1" id="target_note_LCL342_502_1"><sup>1</sup></a> simillimum. <span class="br"></span><span class="lineNumber">231</span><span class="br"></span> Tertium est, in quo fuerunt fratres illi Asiaticorum rhetorum principes Hierocles et Menecles minime mea sententia contemnendi. Etsi enim a forma veritatis et ab Atticorum regula absunt, tamen hoc vitium compensant vel facultate vel copia. Sed apud eos varietas non erat, quod omnia fere concludebantur uno modo. Quae vitia qui fugerit, ut neque verbum ita traiciat, ut id de industria factum intellegatur, neque inferciens verba quasi rimas expleat nec minutos numeros sequens concidat delumbetque sententias nec sine ulla commutatione in eodem semper<a class="footnoteLink" href="#note_LCL342_502_2" id="target_note_LCL342_502_2"><sup>2</sup></a> versetur genere numerorum, is omnia fere vitia vitaverit. Nam de laudibus multa diximus, quibus sunt talia<a class="footnoteLink" href="#note_LCL342_502_3" id="target_note_LCL342_502_3"><sup>3</sup></a> perspicue vitia contraria.</p>
</section>
<section class="div2">
<span class="br"></span><span class="lineNumber">232</span><span class="br"></span><p><span class="sc">lxx</span>. Quantum autem sit apte dicere, experiri licet, si aut compositi oratoris bene structam collocationem dissolvas permutatione verborum; corrumpatur enim tota res, ut et haec nostra in Corneliana et deinceps omnia: “Neque me divitiae movent, quibus omnis Africanos et Laelios multi venalicii mercatoresque superarunt”—immuta paululum, ut sit: “Multi</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_502_1"><a class="footnoteCrossrefLink" href="#target_note_LCL342_502_1" title="Click to highlight in text"><sup class="lineRef">1</sup>versiculorum <span class="italic">Jahn</span>: siculorum <span class="italic">L.</span></a></li><script type="text/javascript">document.getElementById('note_LCL342_502_1').style.display = "none";</script><li class="note" id="note_LCL342_502_2"><a class="footnoteCrossrefLink" href="#target_note_LCL342_502_2" title="Click to highlight in text"><sup class="lineRef">2</sup><span class="italic">a syllaba</span> -per <span class="italic">incipit A.</span></a></li><script type="text/javascript">document.getElementById('note_LCL342_502_2').style.display = "none";</script><li class="note" id="note_LCL342_502_3"><a class="footnoteCrossrefLink" href="#target_note_LCL342_502_3" title="Click to highlight in text"><sup class="lineRef">3</sup>talia <span class="italic">Stroux</span>: alia <span class="italic">AL, illa</span> ε, <span class="italic">Heerdegen.</span></a></li><script type="text/javascript">document.getElementById('note_LCL342_502_3').style.display = "none";</script><li class="note" id="note_LCL342_502_a"><a class="footnoteCrossrefLink" href="#target_note_LCL342_502_a" title="Click to highlight in text"><sup class="lineRef">a</sup>II. Frag. 8. Or.</a></li><script type="text/javascript">document.getElementById('note_LCL342_502_a').style.display = "none";</script></ul></section></notes></section>