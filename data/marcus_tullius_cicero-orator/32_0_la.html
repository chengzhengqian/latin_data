<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>litterae quaesitae<a class="footnoteLink" href="#note_LCL342_368_1" id="target_note_LCL342_368_1"><sup>1</sup></a> venustates,<a class="footnoteLink" href="#note_LCL342_368_2" id="target_note_LCL342_368_2"><sup>2</sup></a> ne elaborata concinnitas et quoddam aucupium delectationis <span class="br"></span><span class="lineNumber">85</span><span class="br"></span> manifesto deprehensum appareat. Itemque si quae verborum iterationes contentionem aliquam et clamorem requirent, erunt ab hac summissione orationis alienae. Ceteris promiscue poterit uti, continuationem verborum modo relaxet et dividat utaturque verbis quam usitatissimis, tralationibus quam mollissimis. Etiam illa sententiarum lumina assumat quae non erunt vehementer illustria. Non faciet rem publicam loquentem nec ab inferis mortuos excitabit nec acervatim multa frequentans una complexione devinciet. Valentiorum haec laterum sunt nec ab hoc quem informamus aut exspectanda aut postulanda; erit enim ut voce sic etiam <span class="br"></span><span class="lineNumber">86</span><span class="br"></span> oratione suppressior. Sed pleraque ex illis convenient etiam huic tenuitati, quanquam isdem ornamentis utetur horridius; talem enim inducimus. Accedit actio non tragica nec scaenae sed modica iactatione corporis, voltu tamen multa conficiens; non hoc quo dicuntur os ducere, sed illo quo significant ingenue quo sensu quidque pronuntient.</p>
</section>
<section class="div2">
<span class="br"></span><span class="lineNumber">87</span><span class="br"></span><p><span class="sc">xxvi</span>. Huic generi orationis aspergentur etiam sales, qui in dicendo nimium quantum valent. Quorum duo genera sunt, unum facetiarum alterum dicacitatis. Utetur utroque; sed altero in narrando aliquid venuste, altero in iaciendo mittendoque</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_368_1"><a class="footnoteCrossrefLink" href="#target_note_LCL342_368_1" title="Click to highlight in text"><sup class="lineRef">1</sup>quasi <span class="italic">ante</span> quaesitae <span class="italic">seclusit Lambinus.</span></a></li><script type="text/javascript">document.getElementById('note_LCL342_368_1').style.display = "none";</script><li class="note" id="note_LCL342_368_2"><a class="footnoteCrossrefLink" href="#target_note_LCL342_368_2" title="Click to highlight in text"><sup class="lineRef">2</sup>venustates <span class="italic">F</span><sup>2</sup><span class="italic">OP</span>, venustatis <span class="italic">F</span><sup>1</sup>.</a></li><script type="text/javascript">document.getElementById('note_LCL342_368_2').style.display = "none";</script><li class="note" id="note_LCL342_368_a"><a class="footnoteCrossrefLink" href="#target_note_LCL342_368_a" title="Click to highlight in text"><sup class="lineRef">a</sup><span class="italic">Cf. De Oratore</span> 2. 256, quoting from Cato, <span class="italic">nobiliorem, mobiliorem.</span></a></li><script type="text/javascript">document.getElementById('note_LCL342_368_a').style.display = "none";</script></ul></section></notes></section>