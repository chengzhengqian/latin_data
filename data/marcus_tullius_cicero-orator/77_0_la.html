<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>sitne omnino ulla numerosa oratio; quibusdam enim non videtur, quia nihil insit in ea certi ut in versibus, et quod ipsi qui affirment esse eos numeros, rationem cur sint non queant reddere. Deinde, si sit numerus in oratione, qualis sit aut quales et e poeticisne numeris an ex alio genere quodam et, si e poeticis, quis eorum sit aut qui; namque aliis unus modo aliis plures aliis omnes idem videntur. Deinde, quicumque sunt sive unus sive plures, communesne sint omni generi orationis—quoniam aliud genus est narrandi, aliud persuadendi, aliud docendi—an dispares numeri cuique orationis generi<a class="footnoteLink" href="#note_LCL342_458_1" id="target_note_LCL342_458_1"><sup>1</sup></a> accommodentur; si communes,<a class="footnoteLink" href="#note_LCL342_458_2" id="target_note_LCL342_458_2"><sup>2</sup></a> qui sint; si dispares, quid intersit et cur non aeque in oratione atque in versu numerus appareat. <span class="br"></span><span class="lineNumber">181</span><span class="br"></span> Deinde, quod dicitur in oratione numerosum, id utrum numero solum efficiatur an etiam vel compositione quadam vel genere verborum; an sit<a class="footnoteLink" href="#note_LCL342_458_3" id="target_note_LCL342_458_3"><sup>3</sup></a> suum cuiusque, ut numerus intervallis, compositio vocibus, genus ipsum verborum quasi quaedam forma et lumen orationis appareat, sitque omnium fons compositio ex eaque et numerus efficiatur et ea quae dicuntur orationis quasi formae et lumina, quae, ut dixi, Graeci <span class="br"></span><span class="lineNumber">182</span><span class="br"></span> vocant σχήματα. At non est unum nec idem, quod voce iucundum est et quod moderatione absolutum et quod illuminatum genere verborum; quanquam id</p>
</section><notes><section class="footnotes"><ul><li class="note" id="note_LCL342_458_1"><a class="footnoteCrossrefLink" href="#target_note_LCL342_458_1" title="Click to highlight in text"><sup class="lineRef">1</sup>generi πε, genere <span class="italic">L</span>, generis <span class="italic">A.</span></a></li><script type="text/javascript">document.getElementById('note_LCL342_458_1').style.display = "none";</script><li class="note" id="note_LCL342_458_2"><a class="footnoteCrossrefLink" href="#target_note_LCL342_458_2" title="Click to highlight in text"><sup class="lineRef">2</sup>communes <span class="italic">Manutius</span>: omnes <span class="italic">L</span>, omnis <span class="italic">A</span>.</a></li><script type="text/javascript">document.getElementById('note_LCL342_458_2').style.display = "none";</script><li class="note" id="note_LCL342_458_3"><a class="footnoteCrossrefLink" href="#target_note_LCL342_458_3" title="Click to highlight in text"><sup class="lineRef">3</sup>sit <span class="italic">Lambinus</span>: est <span class="italic">AL.</span></a></li><script type="text/javascript">document.getElementById('note_LCL342_458_3').style.display = "none";</script></ul></section></notes></section>