<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>nervos neque aculeos oratorios ac forensis habet. <span class="br"></span><span class="lineNumber">63</span><span class="br"></span> Locuntur cum doctis quorum sedare animos malunt quam incitare; sic de<a class="footnoteLink" href="#note_LCL342_352_1" id="target_note_LCL342_352_1"><sup>1</sup></a> rebus placatis ac minime turbulentis docendi causa non capiendi locuntur, ut in eo ipso quod delectationem aliquam dicendo aucupentur plus nonnullis quam necesse sit facere videantur. Ergo ab hoc genere non difficile est hanc <span class="br"></span><span class="lineNumber">64</span><span class="br"></span> eloquentiam de qua nunc agitur secernere. Mollis est enim oratio philosophorum et umbratilis nec sententiis nec verbis instructa popularibus<a class="footnoteLink" href="#note_LCL342_352_2" id="target_note_LCL342_352_2"><sup>2</sup></a> nec vincta<a class="footnoteLink" href="#note_LCL342_352_3" id="target_note_LCL342_352_3"><sup>3</sup></a> numeris sed soluta liberius; nihil iratum habet, nihil invidum, nihil atrox, nihil miserabile,<a class="footnoteLink" href="#note_LCL342_352_4" id="target_note_LCL342_352_4"><sup>4</sup></a> nihil astutum; casta verecunda virgo incorrupta quodam modo. Itaque sermo potius quam oratio dicitur. Quanquam enim omnis locutio oratio est, tamen unius oratoris<a class="footnoteLink" href="#note_LCL342_352_5" id="target_note_LCL342_352_5"><sup>5</sup></a> locutio hoc proprio signata nomine est.</p>
<span class="br"></span><span class="lineNumber">65</span><span class="br"></span><p>Sophistarum de quibus supra dixi magis distinguenda similitudo videtur, qui omnis eosdem volunt flores quos adhibet orator in causis persequi. Sed hoc differunt quod, cum sit eis propositum non perturbare animos sed placare potius, nec tam persuadere quam delectare, et apertius id faciunt quam nos et crebrius, concinnas magis sententias exquirunt quam probabilis, a re saepe discedunt, intexunt fabulas, verba altius transferunt eaque ita disponunt ut pictores varietatem colorum, paria paribus referunt, adversa contrariis, saepissimeque</p>
</section><notes><section class="footnotes"><ul><li class="note" id="note_LCL342_352_1"><a class="footnoteCrossrefLink" href="#target_note_LCL342_352_1" title="Click to highlight in text"><sup class="lineRef">1</sup>sic de π<span class="italic">f</span>, fide <span class="italic">L</span>; si de <span class="italic">Stroux</span>, et de <span class="italic">Heerdegen.</span></a></li><script type="text/javascript">document.getElementById('note_LCL342_352_1').style.display = "none";</script><li class="note" id="note_LCL342_352_2"><a class="footnoteCrossrefLink" href="#target_note_LCL342_352_2" title="Click to highlight in text"><sup class="lineRef">2</sup>popularibus πβ<span class="italic">f</span>, popularis <span class="italic">L.</span></a></li><script type="text/javascript">document.getElementById('note_LCL342_352_2').style.display = "none";</script><li class="note" id="note_LCL342_352_3"><a class="footnoteCrossrefLink" href="#target_note_LCL342_352_3" title="Click to highlight in text"><sup class="lineRef">3</sup>vincta πε, iuncta <span class="italic">L.</span></a></li><script type="text/javascript">document.getElementById('note_LCL342_352_3').style.display = "none";</script><li class="note" id="note_LCL342_352_4"><a class="footnoteCrossrefLink" href="#target_note_LCL342_352_4" title="Click to highlight in text"><sup class="lineRef">4</sup>miserabile ε<sup>2</sup>, mirabile <span class="italic">L.</span></a></li><script type="text/javascript">document.getElementById('note_LCL342_352_4').style.display = "none";</script><li class="note inline" id="note_LCL342_352_5"><a class="footnoteCrossrefLink" href="#target_note_LCL342_352_5" title="Click to highlight in text"><sup class="lineRef">5</sup>oratoris ρ, orationis <span class="italic">L.</span></a></li><script type="text/javascript">document.getElementById('note_LCL342_352_5').style.display = "none";</script></ul></section></notes></section>