<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>est, siquidem est definitio oratio, quae quid sit id de quo agitur ostendit quam brevissime. Tum, ut scis, explicato genere cuiusque rei videndum est quae sint eius generis sive formae sive partes, ut in eas tribuatur <span class="br"></span><span class="lineNumber">117</span><span class="br"></span> omnis oratio. Erit igitur haec facultas in eo quem volumus esse eloquentem, ut definire rem possit nec id faciat tam presse et anguste quam in illis eruditissimis disputationibus fieri solet, sed cum explanatius tum etiam uberius et ad commune iudicium popularemque intellegentiam accommodatius. Idemque etiam, cum res postulabit, genus universum in species certas, ut nulla neque praetermittatur neque redundet, partietur ac dividet. Quando autem id faciat aut quo modo,<a class="footnoteLink" href="#note_LCL342_392_1" id="target_note_LCL342_392_1"><sup>1</sup></a> nihil ad hoc tempus, quoniam, ut supra dixi, iudicem esse me, non doctor em volo.</p>
<span class="br"></span><span class="lineNumber">118</span><span class="br"></span><p>Nec vero a dialecticis modo sit instructus sed habeat omnis philosophiae notos ac tractatos locos. Nihil enim de religione, nihil de morte,<a class="footnoteLink" href="#note_LCL342_392_2" id="target_note_LCL342_392_2"><sup>2</sup></a> nihil de pietate, nihil de caritate patriae, nihil de bonis rebus aut malis, nihil de virtutibus aut vitiis, nihil de officio,<a class="footnoteLink" href="#note_LCL342_392_3" id="target_note_LCL342_392_3"><sup>3</sup></a> nihil de dolore, nihil de voluptate, nihil de perturbationibus animi et erroribus, quae saepe cadunt in causas et ieiunius aguntur, nihil, inquam,<a class="footnoteLink" href="#note_LCL342_392_4" id="target_note_LCL342_392_4"><sup>4</sup></a> sine ea scientia quam dixi graviter, ample, copiose dici et <span class="br"></span><span class="lineNumber">119</span><span class="br"></span> explicari potest,</p>
</section>
<section class="div2">
<p><span class="sc">xxxiv</span>. De materia loquor orationis etiam nunc, non de ipso genere dicendi. Volo enim prius habeat orator rem de qua dicat dignam auribus eruditis, quam cogitet quibus verbis quidque dicat aut quo modo.<a class="footnoteLink" href="#note_LCL342_392_5" id="target_note_LCL342_392_5"><sup>5</sup></a> Quem etiam, quo grandior sit et</p>
</section><notes><section class="footnotes"><ul><li class="note" id="note_LCL342_392_1"><a class="footnoteCrossrefLink" href="#target_note_LCL342_392_1" title="Click to highlight in text"><sup class="lineRef">1</sup>id faciat aut quo modo <span class="italic">A</span>, aut (et <span class="italic">P</span>) quo modo id facias <span class="italic">L.</span></a></li><script type="text/javascript">document.getElementById('note_LCL342_392_1').style.display = "none";</script><li class="note" id="note_LCL342_392_2"><a class="footnoteCrossrefLink" href="#target_note_LCL342_392_2" title="Click to highlight in text"><sup class="lineRef">2</sup>morte <span class="italic">L</span>, more <span class="italic">A.</span></a></li><script type="text/javascript">document.getElementById('note_LCL342_392_2').style.display = "none";</script><li class="note inline" id="note_LCL342_392_3"><a class="footnoteCrossrefLink" href="#target_note_LCL342_392_3" title="Click to highlight in text"><sup class="lineRef">3</sup>officio <span class="italic">L</span>, officiis <span class="italic">A</span>.</a></li><script type="text/javascript">document.getElementById('note_LCL342_392_3').style.display = "none";</script><li class="note" id="note_LCL342_392_4"><a class="footnoteCrossrefLink" href="#target_note_LCL342_392_4" title="Click to highlight in text"><sup class="lineRef">4</sup>inquam <span class="italic">L</span>, umquam <span class="italic">A</span>.</a></li><script type="text/javascript">document.getElementById('note_LCL342_392_4').style.display = "none";</script><li class="note" id="note_LCL342_392_5"><a class="footnoteCrossrefLink" href="#target_note_LCL342_392_5" title="Click to highlight in text"><sup class="lineRef">5</sup>aut quo modo <span class="italic">omisit A</span>.</a></li><script type="text/javascript">document.getElementById('note_LCL342_392_5').style.display = "none";</script></ul></section></notes></section>