<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>iucunde, notandum certe genus atque ipsi sibi imitandi fuerunt. Aures ipsae<a class="footnoteLink" href="#note_LCL342_456_1" id="target_note_LCL342_456_1"><sup>1</sup></a> enim vel animus aurium nuntio naturalem quandam in se continet <span class="br"></span><span class="lineNumber">178</span><span class="br"></span> vocum omnium mensionem. Itaque et longiora et breviora iudicat et perfecta ac moderata semper exspectat; mutila sentit quaedam et quasi decurtata, quibus tanquam debito fraudetur offenditur, productiora alia et quasi immoderatius excurrentia, quae magis etiam aspernantur aures; quod cum in plerisque tum in hoc genere nimium quod est offendit vehementius quam id quod videtur parum. Ut igitur poeticae<a class="footnoteLink" href="#note_LCL342_456_2" id="target_note_LCL342_456_2"><sup>2</sup></a> versus inventus est terminatione aurium, observatione prudentium, sic in oratione animadversum est, multo illud quidem serius sed eadem natura admonente, esse quosdam certos cursus conclusionesque verborum.</p>
<span class="br"></span><span class="lineNumber">179</span><span class="br"></span><p>Quoniam igitur causam quoque ostendimus, naturam nunc—id enim erat tertium—si placet explicemus; quae disputatio non huius instituti sermonis est sed artis intimae. Quaeri enim potest, qui sit orationis numerus et ubi sit positus et natus ex quo et is unusne sit an duo an plures quaque ratione componatur et ad quam rem et quando et quo loco et quemadmodum <span class="br"></span><span class="lineNumber">180</span><span class="br"></span> adhibitus aliquid voluptatis afferat. Sed ut in plerisque rebus sic in hac duplex est considerandi via, quarum altera est longior, brevior altera, eadem etiam planior.</p>
</section>
<section class="div2">
<p><span class="sc">liv</span>. Est autem longioris prima illa quaestio</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_456_1"><a class="footnoteCrossrefLink" href="#target_note_LCL342_456_1" title="Click to highlight in text"><sup class="lineRef">1</sup>aures ipsae enim <span class="italic">Friedrich</span>: aures enim <span class="italic">L</span>, ipse enim <span class="italic">A.</span></a></li><script type="text/javascript">document.getElementById('note_LCL342_456_1').style.display = "none";</script><li class="note" id="note_LCL342_456_2"><a class="footnoteCrossrefLink" href="#target_note_LCL342_456_2" title="Click to highlight in text"><sup class="lineRef">2</sup>poeticae <span class="italic">Goeller</span>, poetica et <span class="italic">L</span>, poetae <span class="italic">A</span>; <span class="italic">seclusit Jahn</span>, in poetica <span class="italic">Schütz.</span></a></li><script type="text/javascript">document.getElementById('note_LCL342_456_2').style.display = "none";</script><li class="note" id="note_LCL342_456_aa"><a class="footnoteCrossrefLink" href="#target_note_LCL342_456_aa" title="Click to highlight in text"><sup class="lineRef">a</sup>In this sentence Cicero aims to show how highly technical the discussion will be, not to give an outline; one point (<span class="italic">natus ex quo</span>) has already been taken up under <span class="italic">origo;</span> others are left to the fourth subdivision (<span class="italic">usus</span>)—(Kroll).</a></li><script type="text/javascript">document.getElementById('note_LCL342_456_aa').style.display = "none";</script></ul></section></notes></section>