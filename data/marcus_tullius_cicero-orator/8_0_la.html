<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>aequalitatem aut addit aliquos ut in corona toros omnemque orationem ornamentis modicis verborum <span class="br"></span><span class="lineNumber">22</span><span class="br"></span> sententiarumque distinguit. Horum singulorum generum quicumque vim in singulis<a class="footnoteLink" href="#note_LCL342_320_1" id="target_note_LCL342_320_1"><sup>1</sup></a> consecuti sunt, magnum in oratoribus nomen habuerunt. Sed quaerendum est satisne id quod volumus effecerint.</p>
</section>
<section class="div2">
<p><span class="sc">vii</span>. Videmus enim fuisse quosdam qui idem ornate ac graviter, idem versute et subtiliter dicerent. Atque utinam in Latinis talis oratoris simulacrum reperire possemus. Esset egregium non quaerere <span class="br"></span><span class="lineNumber">23</span><span class="br"></span> externa, domesticis esse contentos. Sed ego idem, qui in illo sermone nostro qui est expositus in Bruto multum tribuerim Latinis, vel ut hortarer alios vel quod amarem meos, recordor longe omnibus unum anteferre Demosthenem, quem velim<a class="footnoteLink" href="#note_LCL342_320_2" id="target_note_LCL342_320_2"><sup>2</sup></a> accommodare ad eam quam sentiam eloquentiam, non ad eam quam in aliquo ipse cognoverim. Hoc nec gravior exstitit quisquam nec callidior nec temperatior. Itaque nobis monendi sunt ei quorum sermo imperitus increbruit, qui aut dici se desiderant Atticos aut ipsi Attice volunt dicere, ut mirentur hunc maxime, quo ne<a class="footnoteLink" href="#note_LCL342_320_3" id="target_note_LCL342_320_3"><sup>3</sup></a> Athenas quidem ipsas magis credo fuisse Atticas. Quid enim sit Atticum discant eloquentiamque ipsius viribus, non imbecillitate sua <span class="br"></span><span class="lineNumber">24</span><span class="br"></span> metiantur. Nunc enim tantum quisque laudat quantum se posse sperat imitari. Sed tamen eos studio optimo, iudicio minus firmo praeditos docere quae sit propria laus Atticorum non alienum puto.</p>
</section><notes><section class="footnotes"><ul><li class="note" id="note_LCL342_320_1"><a class="footnoteCrossrefLink" href="#target_note_LCL342_320_1" title="Click to highlight in text"><sup class="lineRef">1</sup>in singulis π<span class="italic">f</span>, singulis <span class="italic">L</span>, singulis aetatibus <span class="italic">Heerdegen.</span></a></li><script type="text/javascript">document.getElementById('note_LCL342_320_1').style.display = "none";</script><li class="note" id="note_LCL342_320_2"><a class="footnoteCrossrefLink" href="#target_note_LCL342_320_2" title="Click to highlight in text"><sup class="lineRef">2</sup>quem velim <span class="italic">Muther</span>, que vim <span class="italic">FO</span>, quem vim <span class="italic">P.</span></a></li><script type="text/javascript">document.getElementById('note_LCL342_320_2').style.display = "none";</script><li class="note" id="note_LCL342_320_3"><a class="footnoteCrossrefLink" href="#target_note_LCL342_320_3" title="Click to highlight in text"><sup class="lineRef">3</sup>ne βλ, <span class="italic">om. L.</span></a></li><script type="text/javascript">document.getElementById('note_LCL342_320_3').style.display = "none";</script></ul></section></notes></section>