<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>possit. Quo est ad inveniendum difficilior in oratione <span class="br"></span><span class="lineNumber">185</span><span class="br"></span> numerus quam in versibus. Omnino duo sunt quae condiant orationem, verborum numerorumque iucunditas. In verbis inest quasi materia quaedam, in numero autem expolitio. Sed, ut ceteris in rebus, necessitatis inventa antiquiora sunt quam voluptatis. <span class="br"></span><span class="lineNumber">186</span><span class="br"></span> Itaque et Herodotus et eadem superiorque aetas numero caruit nisi quando temere ac fortuito, et scriptores perveteres de numero nihil omnino, de oratione praecepta multa nobis reliquerunt. Nam quod et facilius est et magis necessarium, id semper ante cognoscitur.</p>
</section>
<section class="div2">
<p><span class="sc">lvi</span>. Itaque translata aut facta aut iuncta verba facile sunt cognita, quia sumebantur e consuetudine cotidianoque sermone; numerus autem non domo<a class="footnoteLink" href="#note_LCL342_462_1" id="target_note_LCL342_462_1"><sup>1</sup></a> depromebatur neque habebat aliquam necessitudinem aut cognationem cum oratione. Itaque serius aliquanto notatus et cognitus quasi quandam palaestram et extrema liniamenta orationi <span class="br"></span><span class="lineNumber">187</span><span class="br"></span> attulit. Quodsi et angusta quaedam atque concisa et alia est dilatata et diffusa oratio, necesse est id non litterarum accidere<a class="footnoteLink" href="#note_LCL342_462_2" id="target_note_LCL342_462_2"><sup>2</sup></a> natura, sed intervallorum longorum et brevium varietate; quibus implicata atque permixta oratio quoniam tum stabilis est tum volubilis, necesse est eius modi naturam numeris contineri. Nam circuitus ille, quem saepe iam diximus, incitatior numero ipso fertur et labitur, quoad perveniat ad finem et insistat.</p>
<p>Perspicuum est igitur numeris astrictam orationem</p>
</section><notes><section class="footnotes"><ul><li class="note" id="note_LCL342_462_1"><a class="footnoteCrossrefLink" href="#target_note_LCL342_462_1" title="Click to highlight in text"><sup class="lineRef">1</sup>domo <span class="italic">Victorius et “antique scriptura” apud Lambinum</span>; modo <span class="italic">AL</span>, eo modo <span class="italic">Heerdegen</span>, de medio <span class="italic">Stroebel.</span></a></li><script type="text/javascript">document.getElementById('note_LCL342_462_1').style.display = "none";</script><li class="note" id="note_LCL342_462_2"><a class="footnoteCrossrefLink" href="#target_note_LCL342_462_2" title="Click to highlight in text"><sup class="lineRef">2</sup>accidere <span class="italic">vulg.</span>, accedere <span class="italic">FPO</span><sup>2</sup>, accredere <span class="italic">O</span><sup>1</sup>, accipere <span class="italic">A.</span></a></li><script type="text/javascript">document.getElementById('note_LCL342_462_2').style.display = "none";</script></ul></section></notes></section>