<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>vero, Graecis quidem, admirabile est quantum inter omnis unus excellat. Ac tamen, cum esset Demosthenes, multi oratores magni et clari fuerunt et antea fuerant nec postea defecerunt. Quare non est cur eorum qui se studio eloquentiae dediderunt spes infringatur<a class="footnoteLink" href="#note_LCL342_310_1" id="target_note_LCL342_310_1"><sup>1</sup></a> aut languescat industria. Nam neque illud ipsum quod est optimum desperandum est et in praestantibus<a class="footnoteLink" href="#note_LCL342_310_2" id="target_note_LCL342_310_2"><sup>2</sup></a> rebus magna sunt ea quae sunt optimis proxima.</p>
<span class="br"></span><span class="lineNumber">7</span><span class="br"></span><p>Atque ego in summo oratore fingendo talem informabo qualis fortasse nemo fuit. Non enim quaero quis fuerit, sed quid sit illud quo nihil esse possit praestantius, quod in perpetuitate dicendi non saepe atque haud scio an nunquam<a class="footnoteLink" href="#note_LCL342_310_3" id="target_note_LCL342_310_3"><sup>3</sup></a> in aliqua autem parte eluceat aliquando, idem apud alios densius, apud alios <span class="br"></span><span class="lineNumber">8</span><span class="br"></span> fortasse rarius. Sed ego sic statuo, nihil esse in ullo genere tam pulchrum, quo non pulchrius id sit unde illud ut ex ore aliquo quasi imago exprimatur. Quod neque oculis neque auribus neque ullo sensu percipi potest, cogitatione tamen<a class="footnoteLink" href="#note_LCL342_310_4" id="target_note_LCL342_310_4"><sup>4</sup></a> et mente complectimur. Itaque et Phidiae simulacris, quibus nihil in illo genere perfectius videmus, et eis picturis quas nominavi <span class="br"></span><span class="lineNumber">9</span><span class="br"></span> cogitare tamen possumus pulchriora. Nec vero ille artifex cum faceret Iovis formam aut Minervae, contemplabatur aliquem e quo similitudinem duceret, sed ipsius in mente insidebat species pulchritudinis eximia quaedam, quam intuens in eaque defixus ad illius similitudinem artem et manum dirigebat.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_310_1"><a class="footnoteCrossrefLink" href="#target_note_LCL342_310_1" title="Click to highlight in text"><sup class="lineRef">1</sup>infringatur βε, infringat <span class="italic">L.</span></a></li><script type="text/javascript">document.getElementById('note_LCL342_310_1').style.display = "none";</script><li class="note" id="note_LCL342_310_2"><a class="footnoteCrossrefLink" href="#target_note_LCL342_310_2" title="Click to highlight in text"><sup class="lineRef">2</sup>praestantibus λ, praesentibus <span class="italic">L.</span></a></li><script type="text/javascript">document.getElementById('note_LCL342_310_2').style.display = "none";</script><li class="note" id="note_LCL342_310_3"><a class="footnoteCrossrefLink" href="#target_note_LCL342_310_3" title="Click to highlight in text"><sup class="lineRef">3</sup>numquam ε<sup>1</sup>, unquam <span class="italic">L</span>ε<sup>2</sup>.</a></li><script type="text/javascript">document.getElementById('note_LCL342_310_3').style.display = "none";</script><li class="note" id="note_LCL342_310_4"><a class="footnoteCrossrefLink" href="#target_note_LCL342_310_4" title="Click to highlight in text"><sup class="lineRef">4</sup>tamen <span class="italic">Reis</span>: tantum <span class="italic">L.</span></a></li><script type="text/javascript">document.getElementById('note_LCL342_310_4').style.display = "none";</script><li class="note" id="note_LCL342_310_a"><a class="footnoteCrossrefLink" href="#target_note_LCL342_310_a" title="Click to highlight in text"><sup class="lineRef">a</sup>Referring to the Athena Parthenos of Phidias.</a></li><script type="text/javascript">document.getElementById('note_LCL342_310_a').style.display = "none";</script></ul></section></notes></section>