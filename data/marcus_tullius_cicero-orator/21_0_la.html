<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>actionis. Ita praetermissa pars nulla erit, quandoquidem de memoria nihil est hoc loco dicendum quae communis est multarum artium.</p>
<span class="br"></span><span class="lineNumber">55</span><span class="br"></span><p>Quo modo autem dicatur id est in duobus: in agendo et in eloquendo. Est enim actio quasi corporis quaedam eloquentia, cum constet e voce atque motu. Vocis mutationes totidem sunt quot animorum, qui maxime voce commoventur. Itaque ille perfectus quem iam dudum nostra indicat oratio, utcumque se affectum videri et animum audientis moveri volet, ita certum vocis admovebit sonum. De quo plura dicerem, si hoc praecipiendi tempus esset aut si tu hoc quaereres. Dicerem etiam de gestu, cum quo iunctus est voltus. Quibus omnibus dici vix potest quantum intersit quem ad modum <span class="br"></span><span class="lineNumber">56</span><span class="br"></span> utatur orator. Nam et infantes actionis dignitate eloquentiae saepe fructum tulerunt et diserti deformitate agendi multi infantes putati sunt, ut iam non sine causa Demosthenes tribuerit et primas et secundas et tertias actioni. Si enim eloquentia nulla sine hac, haec autem sine eloquentia tanta est, certe plurimum in dicendo potest. Volet igitur ille qui eloquentiae principatum petet et contenta voce atrociter dicere et summissa leniter et inclinata <span class="br"></span><span class="lineNumber">57</span><span class="br"></span> videri gravis et inflexa miserabilis. Mira est enim quaedam natura vocis cuius quidem e tribus omnino</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_346_a"><a class="footnoteCrossrefLink" href="#target_note_LCL342_346_a" title="Click to highlight in text"><sup class="lineRef">a</sup>There were normally five chapters in a treatise on rhetoric: invention, arrangement, expression, memory, delivery.</a></li><script type="text/javascript">document.getElementById('note_LCL342_346_a').style.display = "none";</script><li class="note" id="note_LCL342_346_b"><a class="footnoteCrossrefLink" href="#target_note_LCL342_346_b" title="Click to highlight in text"><sup class="lineRef">b</sup>This saying of Demosthenes is reported by several ancient authors, <span class="italic">e.g.</span> Philodemus, περὶ ῥητορικῆς 1. 196, 3 (Sudhaus): Δημοσθένης καὶ πρῶτον καὶ δεύτερον καὶ τρίτον</a></li><script type="text/javascript">document.getElementById('note_LCL342_346_b').style.display = "none";</script><li class="note" id="note_LCL342_346_cb"><a class="footnoteCrossrefLink" href="#target_note_LCL342_346_cb" title="Click to highlight in text">εἶναι τὴν ὑπόκρισιν ἐv τῇ ῥητορικῇ. Cf. also Pseudo-Plutarch, <span class="italic">Vita X Orat.</span> 845 <span class="sc">b</span>, and Cicero, <span class="italic">Brutus</span> 142.</a></li><script type="text/javascript">document.getElementById('note_LCL342_346_cb').style.display = "none";</script></ul></section></notes></section>