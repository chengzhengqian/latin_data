<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>in tota continuatione verborum; si quae res efficiat voluptatem, eadem quae in versibus, quorum modum notat ars, sed aures ipsae tacito eum sensu<a class="footnoteLink" href="#note_LCL342_478_1" id="target_note_LCL342_478_1"><sup>1</sup></a> sine arte definiunt.</p>
</section>
<section class="div2">
<span class="br"></span><span class="lineNumber">204</span><span class="br"></span><p><span class="sc">lxi</span>. Satis multa de natura; sequitur usus, de quo est accuratius disputandum. In quo quaesitum est in totone circuitu illo orationis, quem Graeci περίοδοv, nos tum ambitum, tum circuitum, tum comprehensionem aut continuationem aut circumscriptionem dicimus, an in principiis solum an in extremis an in utraque parte numerus tenendus sit; deinde cum aliud videatur esse numerus aliud numerosum, quid <span class="br"></span><span class="lineNumber">205</span><span class="br"></span> intersit. Tum autem in omnibusne numeris aequaliter particulas deceat incidere an facere alias breviores alias longiores, idque quando aut cur; quibusque partibus, pluribusne an singulis, imparibus an aequalibus, et quando aut istis aut illis sit utendum; quaeque inter se aptissime collocentur et quo modo, an omnino nulla sit in eo genere distinctio; quodque ad rem maxime pertinet, qua ratione numerosa fiat oratio. <span class="br"></span><span class="lineNumber">206</span><span class="br"></span> Explicandum etiam est unde orta sit forma verborum dicendumque quantos circuitus facere deceat deque eorum particulis et tanquam incisionibus disserendum est quaerendumque utrum una species et longitudo sit earum anne plures et, si plures, quo loco aut quando quoque genere uti oporteat. Postremo totius generis utilitas explicanda est, quae quidem</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_478_1"><a class="footnoteCrossrefLink" href="#target_note_LCL342_478_1" title="Click to highlight in text"><sup class="lineRef">1</sup>sensu <span class="italic">M</span><sup>2</sup>π, sensum <span class="italic">L.</span></a></li><script type="text/javascript">document.getElementById('note_LCL342_478_1').style.display = "none";</script><li class="note" id="note_LCL342_478_a"><a class="footnoteCrossrefLink" href="#target_note_LCL342_478_a" title="Click to highlight in text"><sup class="lineRef">a</sup>Clauses shorter than a sentence.</a></li><script type="text/javascript">document.getElementById('note_LCL342_478_a').style.display = "none";</script></ul></section></notes></section>