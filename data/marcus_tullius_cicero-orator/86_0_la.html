<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>ut iam a principio videndum sit quemadmodum velis venire ad extremum. Nec in numeris magis quam in reliquis ornamentis orationis, eadem cum faciamus quae poetae, effugimus tamen in oratione poematis similitudinem. Est enim in utroque et materia et tractatio: materia in verbis, tractatio in collocatione verborum.</p>
</section>
<section class="div2">
<p><span class="sc">lx</span>. Ternae autem sunt utriusque partes, verborum: tralatum, novum, priscum—nam de propriis nihil hoc loco dicimus—collocationis<a class="footnoteLink" href="#note_LCL342_476_1" id="target_note_LCL342_476_1"><sup>1</sup></a> autem eae quas diximus: compositio, concinnitas, numerus. <span class="br"></span><span class="lineNumber">202</span><span class="br"></span> Sed in utroque frequentiores sunt, in altero liberiores poetae; nam et transferunt verba cum crebrius tum etiam audacius et priscis libentius utuntur et liberius novis. Quod idem non<a class="footnoteLink" href="#note_LCL342_476_2" id="target_note_LCL342_476_2"><sup>2</sup></a> fit in numeris, in quibus quasi necessitati parere coguntur. Sed tamen haec nec nimis esse diversa neque nullo<a class="footnoteLink" href="#note_LCL342_476_3" id="target_note_LCL342_476_3"><sup>3</sup></a> modo coniuncta intellegi licet. Ita fit ut non item in oratione ut in versu numerus exstet idque quod numerosum in oratione dicitur non semper numero fiat, sed non–nunquam aut concinnitate aut constructione verborum.</p>
<span class="br"></span><span class="lineNumber">203</span><span class="br"></span><p>Ita, si numerus orationis quaeritur qui sit, omnis est sed alius alio melior atque aptior; si locus, in omni parte verborum; si unde ortus sit, ex aurium voluptate; si componendorum ratio, dicetur alio loco, quia pertinet ad usum, quae pars quarta et extrema nobis in dividendo fuit; si ad quam rem adhibeatur, ad delectationem; si quando, semper; si quo loco,</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_476_1"><a class="footnoteCrossrefLink" href="#target_note_LCL342_476_1" title="Click to highlight in text"><sup class="lineRef">1</sup>collocationis <span class="italic">Manutius</span>: collocationes <span class="italic">L.</span></a></li><script type="text/javascript">document.getElementById('note_LCL342_476_1').style.display = "none";</script><li class="note" id="note_LCL342_476_2"><a class="footnoteCrossrefLink" href="#target_note_LCL342_476_2" title="Click to highlight in text"><sup class="lineRef">2</sup>non <span class="italic">addidit Ammon.</span></a></li><script type="text/javascript">document.getElementById('note_LCL342_476_2').style.display = "none";</script><li class="note" id="note_LCL342_476_3"><a class="footnoteCrossrefLink" href="#target_note_LCL342_476_3" title="Click to highlight in text"><sup class="lineRef">3</sup>nullo <span class="italic">Goeller</span>: ullo <span class="italic">L.</span></a></li><script type="text/javascript">document.getElementById('note_LCL342_476_3').style.display = "none";</script><li class="note" id="note_LCL342_476_a"><a class="footnoteCrossrefLink" href="#target_note_LCL342_476_a" title="Click to highlight in text"><sup class="lineRef">a</sup>§ 149.</a></li><script type="text/javascript">document.getElementById('note_LCL342_476_a').style.display = "none";</script><li class="note" id="note_LCL342_476_b"><a class="footnoteCrossrefLink" href="#target_note_LCL342_476_b" title="Click to highlight in text"><sup class="lineRef">b</sup>“These” apparently refers to words and rhythms.</a></li><script type="text/javascript">document.getElementById('note_LCL342_476_b').style.display = "none";</script></ul></section></notes></section>