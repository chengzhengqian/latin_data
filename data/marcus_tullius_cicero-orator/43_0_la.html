<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>altera parte respondere dialecticae, ut hoc videlicet differant inter se quod haec ratio dicendi latior sit, illa loquendi contractior. Volo igitur huic summo omnem quae ad dicendum trahi possit loquendi rationem esse notam. Quae quidem res, quod te his artibus eruditum minime fallit, duplicem habuit docendi viam. Nam et ipse Aristoteles tradidit praecepta plurima disserendi et postea qui dialectici <span class="br"></span><span class="lineNumber">115</span><span class="br"></span> dicuntur spinosiora multa pepererunt. Ego eum censeo qui eloquentiae laude ducatur non esse earum rerum omnino rudem sed vel illa antiqua vel hac Chrysippi disciplina institutum. Noverit primum vim, naturam, genera verborum et simplicium et copulatorum; deinde quot modis quidque dicatur; qua ratione verum falsumne sit iudicetur; quid efficiatur e quoque, quid cuique consequens sit quidque<a class="footnoteLink" href="#note_LCL342_390_1" id="target_note_LCL342_390_1"><sup>1</sup></a> contrarium; cumque ambigue multa dicantur, quo modo quidque eorum dividi explanarique oporteat. Haec tenenda sunt oratori—saepe enim occurrunt—sed quia sua sponte squalidiora sunt, adhibendus erit in his explicandis quidam orationis nitor.</p>
</section>
<section class="div2">
<span class="br"></span><span class="lineNumber">116</span><span class="br"></span><p><span class="sc">xxxiii</span>. Et quoniam in omnibus quae ratione docentur et via primum constituendum est quid quidque sit—nisi enim inter eos qui disceptant convenit quid sit illud quod<a class="footnoteLink" href="#note_LCL342_390_2" id="target_note_LCL342_390_2"><sup>2</sup></a> ambigitur, nec recte disseri unquam nec<a class="footnoteLink" href="#note_LCL342_390_3" id="target_note_LCL342_390_3"><sup>3</sup></a> ad exitum perveniri potest—explicanda est saepe verbis mens nostra de quaque re atque involuta rei notitia definiendo aperienda</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_390_1"><a class="footnoteCrossrefLink" href="#target_note_LCL342_390_1" title="Click to highlight in text"><sup class="lineRef">1</sup>quidque γ, quidve <span class="italic">A</span>, quodque <span class="italic">L.</span></a></li><script type="text/javascript">document.getElementById('note_LCL342_390_1').style.display = "none";</script><li class="note" id="note_LCL342_390_2"><a class="footnoteCrossrefLink" href="#target_note_LCL342_390_2" title="Click to highlight in text"><sup class="lineRef">2</sup>quod <span class="italic">A</span>, de quo <span class="italic">L.</span></a></li><script type="text/javascript">document.getElementById('note_LCL342_390_2').style.display = "none";</script><li class="note" id="note_LCL342_390_3"><a class="footnoteCrossrefLink" href="#target_note_LCL342_390_3" title="Click to highlight in text"><sup class="lineRef">3</sup>umquam nec <span class="italic">A</span>, nec unquam <span class="italic">L.</span></a></li><script type="text/javascript">document.getElementById('note_LCL342_390_3').style.display = "none";</script><li class="note" id="note_LCL342_390_a"><a class="footnoteCrossrefLink" href="#target_note_LCL342_390_a" title="Click to highlight in text"><sup class="lineRef">a</sup>The latter half of this statement is not in Aristotle.</a></li><script type="text/javascript">document.getElementById('note_LCL342_390_a').style.display = "none";</script></ul></section></notes></section>