<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>et temporibus semper, si potest, avocat controversiam. Latius enim de genere quam de parte disceptare licet, ut quod in universo sit probatum <span class="br"></span><span class="lineNumber">46</span><span class="br"></span> id in parte sit probari necesse—haec igitur quaestio a propriis personis et temporibus ad universi generis orationem traducta appellatur θέσις. In hac Aristoteles adulescentis non ad philosophorum morem tenuiter disserendi, sed ad copiam rhetorum, in utramque partem ut ornatius et uberius dici posset,<a class="footnoteLink" href="#note_LCL342_340_1" id="target_note_LCL342_340_1"><sup>1</sup></a> exercuit idemque locos—sic enim appellat—quasi argumentorum notas tradidit unde omnis in utramque <span class="br"></span><span class="lineNumber">47</span><span class="br"></span> partem traheretur oratio.</p>
</section>
<section class="div2">
<p><span class="sc">xv</span>. Faciet<a class="footnoteLink" href="#note_LCL342_340_2" id="target_note_LCL342_340_2"><sup>2</sup></a> igitur hic noster—non enim declamatorem aliquem de ludo aut rabulam de foro, sed doctissimum et perfectissimum quaerimus—ut, quoniam loci certi traduntur, percurrat omnis, utatur aptis, generatim dicat, ex quo emanant<a class="footnoteLink" href="#note_LCL342_340_3" id="target_note_LCL342_340_3"><sup>3</sup></a> etiam qui communes<a class="footnoteLink" href="#note_LCL342_340_4" id="target_note_LCL342_340_4"><sup>4</sup></a> appellantur loci. Nec vero utetur imprudenter hac copia, sed omnia expendet et seliget. Non enim semper nec in omnibus causis ex isdem . . .<a class="footnoteLink" href="#note_LCL342_340_5" id="target_note_LCL342_340_5"><sup>5</sup></a> argumentorum <span class="br"></span><span class="lineNumber">48</span><span class="br"></span> momenta sunt. Iudicium igitur adhibebit nec inveniet solum quid dicat sed etiam expendet. Nihil enim est feracius ingeniis, eis praesertim quae disciplinis exculta sunt. Sed ut segetes fecundae et uberes non solum fruges verum herbas etiam effundunt inimicissimas frugibus, sic interdum ex illis locis aut levia quaedam aut causis aliena aut</p>
</section><notes><section class="footnotes"><ul><li class="note" id="note_LCL342_340_1"><a class="footnoteCrossrefLink" href="#target_note_LCL342_340_1" title="Click to highlight in text"><sup class="lineRef">1</sup>posset <span class="italic">Lambinus</span>: possit <span class="italic">L.</span></a></li><script type="text/javascript">document.getElementById('note_LCL342_340_1').style.display = "none";</script><li class="note" id="note_LCL342_340_2"><a class="footnoteCrossrefLink" href="#target_note_LCL342_340_2" title="Click to highlight in text"><sup class="lineRef">2</sup>faciet <span class="italic">Gulielmius apud Gruterum</span>: facile <span class="italic">L.</span></a></li><script type="text/javascript">document.getElementById('note_LCL342_340_2').style.display = "none";</script><li class="note" id="note_LCL342_340_3"><a class="footnoteCrossrefLink" href="#target_note_LCL342_340_3" title="Click to highlight in text"><sup class="lineRef">3</sup>emanant <span class="italic">vulg.</span>, emanent <span class="italic">L.</span></a></li><script type="text/javascript">document.getElementById('note_LCL342_340_3').style.display = "none";</script><li class="note" id="note_LCL342_340_4"><a class="footnoteCrossrefLink" href="#target_note_LCL342_340_4" title="Click to highlight in text"><sup class="lineRef">4</sup>communes <span class="italic">vulg</span>., communis <span class="italic">FO</span>, quominus <span class="italic">P.</span></a></li><script type="text/javascript">document.getElementById('note_LCL342_340_4').style.display = "none";</script><li class="note" id="note_LCL342_340_5"><a class="footnoteCrossrefLink" href="#target_note_LCL342_340_5" title="Click to highlight in text"><sup class="lineRef">5</sup>locis eadem <span class="italic">suppl. Madvig.</span></a></li><script type="text/javascript">document.getElementById('note_LCL342_340_5').style.display = "none";</script></ul></section></notes></section>