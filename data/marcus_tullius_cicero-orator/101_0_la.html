<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>quasi vero Trallianus fuerit Demosthenes. Cuius non tam vibrarent fulmina illa, nisi numeris contorta ferrentur. </p>
</section>
<section class="div2">
<p><span class="sc">lxxi</span>. Sed si quem magis delectant soluta, sequatur ea sane, modo sic ut, si quis Phidiae clupeum dissolverit, collocationis universam speciem sustulerit, non singulorum operum venustatem; ut in Thucydide orbem modo orationis desidero, ornamenta comparent. <span class="br"></span><span class="lineNumber">235</span><span class="br"></span> Isti autem cum dissolvunt orationem in qua nec res nec verbum ullum est nisi abiectum, non clupeum sed, ut in proverbio est—etsi humilius dictum est tamen simile est—scopas ut ita dicam mihi videntur dissolvere. Atque ut plane genus hoc quod ego laudo contempsisse videantur, aut scribant aliquid vel Isocrateo more vel quo Aeschines aut Demosthenes utitur; tum illos existimabo non desperatione reformidavisse genus hoc sed iudicio refugisse; aut reperiam ipse eadem condicione qui uti velit, ut aut dicat aut scribat utra voles lingua eo genere quo illi volunt; facilius est enim apta dissolvere quam <span class="br"></span><span class="lineNumber">236</span><span class="br"></span> dissipata conectere. Res se autem sic habet, ut brevissime dicam quod sentio: composite et apte sine sententiis dicere insania est, sententiose autem sine verborum et ordine et modo infantia, sed eius modi tamen infantia, ut ea qui utantur non stulti homines haberi possint, etiam plerumque prudentes; quo qui est contentus utatur. Eloquens vero, qui non approbationes solum sed admirationes, clamores, plausus, si liceat, movere debet, omnibus oportet ita</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_506_a"><a class="footnoteCrossrefLink" href="#target_note_LCL342_506_a" title="Click to highlight in text"><sup class="lineRef">a</sup>A city in Caria, the home of the “Asiatic” orators Dionysocles and Damas.</a></li><script type="text/javascript">document.getElementById('note_LCL342_506_a').style.display = "none";</script><li class="note" id="note_LCL342_506_b"><a class="footnoteCrossrefLink" href="#target_note_LCL342_506_b" title="Click to highlight in text"><sup class="lineRef">b</sup>He refers to the shield of the chryselephantine Athena by Phidias. Not only the shield, but the entire statue was constructed so that it could be taken apart and put together again easily. <span class="italic">Cf.</span> Plut. <span class="italic">Pericles</span> 31. 3.</a></li><script type="text/javascript">document.getElementById('note_LCL342_506_b').style.display = "none";</script></ul></section></notes></section>