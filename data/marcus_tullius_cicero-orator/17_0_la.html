<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>pulsum foro. Sed quod educata huius nutrimentis eloquentia<a class="footnoteLink" href="#note_LCL342_338_1" id="target_note_LCL342_338_1"><sup>1</sup></a> ipsa se postea colorat et roborat, non alienum fuit de oratoris quasi incunabulis dicere. Verum haec ludorum atque pompae; nos autem iam in aciem dimicationemque veniamus.</p>
</section>
<section class="div2">
<span class="br"></span><span class="lineNumber">43</span><span class="br"></span><p><span class="sc">xiv</span>. Quoniam tria videnda sunt oratori: quid dicat et quo quidque loco et quo modo, dicendum omnino est quid sit optimum in singulis, sed aliquanto secus atque in tradenda arte dici solet. Nulla praecepta ponemus—neque enim id suscepimus—sed excellentis eloquentiae speciem et formam adumbrabimus; nec quibus rebus ea paretur <span class="br"></span><span class="lineNumber">44</span><span class="br"></span> exponemus, sed qualis nobis esse videatur. Ac duo breviter prima; sunt enim non tam insignia ad maximam laudem quam necessaria et tamen cum multis paene communia. Nam et invenire et iudicare quid dicas magna illa quidem sunt et tanquam animi instar in corpore, sed propria magis prudentiae quam eloquentiae; qua tamen in causa est vacua prudentia? Noverit igitur hic quidem orator quem summum esse volumus argumentorum <span class="br"></span><span class="lineNumber">45</span><span class="br"></span> et rationum locos. Nam quoniam, quicquid est quod in controversia aut in contentione versetur, in eo aut sitne aut quid sit aut quale sit quaeritur: sitne, signis; quid sit, definitionibus; quale sit, recti pravique partibus—quibus ut uti possit orator, non ille volgaris sed hic excellens, a propriis personis</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_338_1"><a class="footnoteCrossrefLink" href="#target_note_LCL342_338_1" title="Click to highlight in text"><sup class="lineRef">1</sup>est <span class="italic">post</span> eloquentia <span class="italic">omisit Serv. ad Aen. 1. 176, expunxit Poggius in</span> π.</a></li><script type="text/javascript">document.getElementById('note_LCL342_338_1').style.display = "none";</script><li class="note" id="note_LCL342_338_a"><a class="footnoteCrossrefLink" href="#target_note_LCL342_338_a" title="Click to highlight in text"><sup class="lineRef">a</sup>To use the technical rhetorical terms, (1) <span class="italic">inventio</span>, discussed in §§ 44—49; (2) <span class="italic">dispositio</span> (50); (3) <span class="italic">actio</span> (55—60) and <span class="italic">elocutio</span> (61—236).</a></li><script type="text/javascript">document.getElementById('note_LCL342_338_a').style.display = "none";</script><li class="note" id="note_LCL342_338_b"><a class="footnoteCrossrefLink" href="#target_note_LCL342_338_b" title="Click to highlight in text"><sup class="lineRef">b</sup>Literally, Is it? What is it? Of what sort is it?</a></li><script type="text/javascript">document.getElementById('note_LCL342_338_b').style.display = "none";</script></ul></section></notes></section>