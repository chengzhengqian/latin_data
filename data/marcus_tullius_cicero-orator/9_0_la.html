<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<p><span class="sc">viii</span>. Semper oratorum eloquentiae moderatrix fuit auditorum prudentia. Omnes enim qui probari volunt voluntatem eorum qui audiunt intuentur ad eamque et ad eorum arbitrium et nutum totos se <span class="br"></span><span class="lineNumber">25</span><span class="br"></span> fingunt et accommodant. Itaque Caria et Phrygia et Mysia, quod minime politae minimeque elegantes sunt, asciverunt aptum suis auribus opimum<a class="footnoteLink" href="#note_LCL342_322_1" id="target_note_LCL342_322_1"><sup>1</sup></a> quoddam et tanquam adipale dictionis genus quod eorum vicini non ita lato interiecto mari Rhodii nunquam probaverunt, Graecia autem multo minus, Athenienses vero funditus repudiaverunt. Quorum semper fuit prudens sincerumque iudicium, nihil ut possent nisi incorruptum audire et elegans. Eorum religioni cum serviret orator, nullum verbum insolens, nullum <span class="br"></span><span class="lineNumber">26</span><span class="br"></span> odiosum ponere audebat. Itaque hic, quem praestitisse diximus ceteris, in illa pro Ctesiphonte oratione longe optima summissius a primo, deinde dum de legibus disputat pressius, post sensim incendens iudices, ut vidit ardentis, in reliquis exultavit audacius. Ac tamen in hoc ipso diligenter examinante verborum omnium pondera reprehendit Aeschines quaedam et exagitat illudensque dura, odiosa, intolerabilia esse dicit, quin etiam quaerit ab ipso, cum quidem eum beluam appellet, utrum illa verba an portenta sint, ut Aeschini ne Demosthenes <span class="br"></span><span class="lineNumber">27</span><span class="br"></span> quidem videatur Attice dicere. Facile est enim verbum aliquod ardens, ut ita dicam, notare idque restinctis iam animorum incendiis irridere. Itaque se purgans iocatur Demosthenes: negat in eo<a class="footnoteLink" href="#note_LCL342_322_2" id="target_note_LCL342_322_2"><sup>2</sup></a> positas esse fortunas Graeciae, hocine an illo verbo</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_322_1"><a class="footnoteCrossrefLink" href="#target_note_LCL342_322_1" title="Click to highlight in text"><sup class="lineRef">1</sup>opimum <span class="italic">F</span><sup>2</sup>, optimum <span class="italic">F</span><sup>1</sup> <span class="italic">OP.</span></a></li><script type="text/javascript">document.getElementById('note_LCL342_322_1').style.display = "none";</script><li class="note" id="note_LCL342_322_2"><a class="footnoteCrossrefLink" href="#target_note_LCL342_322_2" title="Click to highlight in text"><sup class="lineRef">2</sup>eo πλ, eos <span class="italic">L.</span></a></li><script type="text/javascript">document.getElementById('note_LCL342_322_2').style.display = "none";</script><li class="note" id="note_LCL342_322_a"><a class="footnoteCrossrefLink" href="#target_note_LCL342_322_a" title="Click to highlight in text"><sup class="lineRef">a</sup>Generally known as the oration <span class="italic">On the Crown.</span></a></li><script type="text/javascript">document.getElementById('note_LCL342_322_a').style.display = "none";</script><li class="note" id="note_LCL342_322_b"><a class="footnoteCrossrefLink" href="#target_note_LCL342_322_b" title="Click to highlight in text"><sup class="lineRef">b</sup>Aeschines, <span class="italic">In Ctes.</span> 166 ff.</a></li><script type="text/javascript">document.getElementById('note_LCL342_322_b').style.display = "none";</script></ul></section></notes></section>