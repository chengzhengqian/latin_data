<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<p><span class="sc">lviii</span>. Quos autem numeros cum quibus tanquam purpuram misceri oporteat nunc dicendum est atque etiam quibus orationis generibus sint quique accommodatissimi. Iambus enim frequentissimus est in eis <span class="br"></span><span class="lineNumber">197</span><span class="br"></span> quae demisso atque humili sermone dicuntur, paean autem in amplioribus, in utroque dactylus. Itaque<a class="footnoteLink" href="#note_LCL342_472_1" id="target_note_LCL342_472_1"><sup>1</sup></a> in varia et perpetua oratione hi sunt inter se miscendi et temperandi. Sic minime animadvertetur delectationis aucupium et quadrandae orationis industria; quae latebit eo magis, si et verborum et sententiarum ponderibus utemur. Nam qui audiunt haec duo animadvertunt et iucunda sibi censent, verba dico et sententias; eaque dum animis attentis admirantes <span class="br"></span><span class="lineNumber">198</span><span class="br"></span> excipiunt, fugit eos et praetervolat numerus; qui tamen si abesset, illa ipsa delectarent minus. Nec vero<a class="footnoteLink" href="#note_LCL342_472_2" id="target_note_LCL342_472_2"><sup>2</sup></a> is cursus est numerorum—orationis dico; nam est longe aliter in versibus—nihil ut fiat extra modum; nam id quidem esset poema; sed omnis nec claudicans nec quasi fluctuans et aequabiliter<a class="footnoteLink" href="#note_LCL342_472_3" id="target_note_LCL342_472_3"><sup>3</sup></a> constanterque ingrediens numerosa habetur oratio. Atque id in dicendo numerosum putatur, non quod totum constat e numeris sed quod ad numeros proxime accedit; quo etiam difficilius est oratione uti quam versibus, quod in illis certa quaedam et definita lex est, quam sequi sit necesse; in dicendo autem nihil est propositum, nisi ut ne<a class="footnoteLink" href="#note_LCL342_472_4" id="target_note_LCL342_472_4"><sup>4</sup></a> immoderata</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_472_1"><a class="footnoteCrossrefLink" href="#target_note_LCL342_472_1" title="Click to highlight in text"><sup class="lineRef">1</sup>itaque ε <span class="italic">et Rufinus</span>, ita <span class="italic">L.</span></a></li><script type="text/javascript">document.getElementById('note_LCL342_472_1').style.display = "none";</script><li class="note" id="note_LCL342_472_2"><a class="footnoteCrossrefLink" href="#target_note_LCL342_472_2" title="Click to highlight in text"><sup class="lineRef">2</sup>minus. Nec vero <span class="italic">Heerdegen</span>: nec vero minus <span class="italic">L.</span></a></li><script type="text/javascript">document.getElementById('note_LCL342_472_2').style.display = "none";</script><li class="note" id="note_LCL342_472_3"><a class="footnoteCrossrefLink" href="#target_note_LCL342_472_3" title="Click to highlight in text"><sup class="lineRef">3</sup>aequabiliter <span class="italic">Schütz</span>: aequaliter <span class="italic">L.</span></a></li><script type="text/javascript">document.getElementById('note_LCL342_472_3').style.display = "none";</script><li class="note" id="note_LCL342_472_4"><a class="footnoteCrossrefLink" href="#target_note_LCL342_472_4" title="Click to highlight in text"><sup class="lineRef">4</sup>ut ne <span class="italic">Schütz</span>: aut ne <span class="italic">L.</span></a></li><script type="text/javascript">document.getElementById('note_LCL342_472_4').style.display = "none";</script><li class="note" id="note_LCL342_472_a"><a class="footnoteCrossrefLink" href="#target_note_LCL342_472_a" title="Click to highlight in text"><sup class="lineRef">a</sup>The ancient purple was almost always a mixture of two natural dyes from shell-fish.</a></li><script type="text/javascript">document.getElementById('note_LCL342_472_a').style.display = "none";</script></ul></section></notes></section>