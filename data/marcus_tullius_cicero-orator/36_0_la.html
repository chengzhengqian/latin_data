<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>ornatus, in quo profecto vis maxima est. Hic est enim cuius ornatum dicendi et copiam admiratae gentes eloquentiam in civitatibus plurimum valere passae sunt, sed hanc eloquentiam quae cursu magno sonituque ferretur, quam suspicerent omnes, quam admirarentur, quam se assequi posse diffiderent. Huius eloquentiae est tractare animos, huius omni modo permovere. Haec modo perfringit, modo irrepit in sensus; inserit novas opiniones, evellit <span class="br"></span><span class="lineNumber">98</span><span class="br"></span> insitas. Sed multum interest inter hoc dicendi genus et superiora. Qui in illo subtili et acuto elaboravit, ut callide arguteque diceret nec quicquam altius cogitavit,<a class="footnoteLink" href="#note_LCL342_376_1" id="target_note_LCL342_376_1"><sup>1</sup></a> hoc uno perfecto magnus orator est si non maximus; minimeque in lubrico versabitur et, si semel constiterit, nunquam cadet. Medius ille autem quem modicum et temperatum voco, si modo suum illud satis instruxerit, non extimescet ancipitis dicendi incertosque casus; etiamsi quando minus succedet, ut saepe fit, magnum tamen periculum non adibit; <span class="br"></span><span class="lineNumber">99</span><span class="br"></span> alte enim cadere non potest. At vero hic noster quem principem ponimus, gravis, acer, ardens, si ad hoc unum est natus aut in hoc solo se exercuit aut huic generi studuit uni nec suam copiam cum illis duobus generibus temperavit, maxime est contemnendus. Ille enim summissus, quod acute et veteratorie dicit, sapiens iam, medius suavis, hic autem copiosissimus, si nihil est aliud, vix satis sanus videri solet. Qui enim nihil potest tranquille, nihil leniter, nihil partite, definite, distincte, facete dicere, praesertim cum</p>
</section><notes><section class="footnotes"><ul><li class="note" id="note_LCL342_376_1"><a class="footnoteCrossrefLink" href="#target_note_LCL342_376_1" title="Click to highlight in text"><sup class="lineRef">1</sup>cogitavit <span class="italic">Heerdegen</span>: cogitaret <span class="italic">L.</span> nec . . . cogitaret <span class="italic">omisit A.</span></a></li><script type="text/javascript">document.getElementById('note_LCL342_376_1').style.display = "none";</script></ul></section></notes></section>