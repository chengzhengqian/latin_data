<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>qui Lysiam secuntur, causidicum quendam secuntur, non illum quidem amplum atque grandem, subtilem et elegantem tamen et qui<a class="footnoteLink" href="#note_LCL342_326_1" id="target_note_LCL342_326_1"><sup>1</sup></a> in forensibus causis possit praeclare consistere. Thucydides autem res gestas et bella narrat et proelia, graviter sane et probe, sed nihil ab eo transferri potest ad forensem usum et publicum. Ipsae illae contiones ita multas habent obscuras abditasque sententias vix ut intellegantur; quod est in oratione civili vitium vel <span class="br"></span><span class="lineNumber">31</span><span class="br"></span> maximum. Quae est autem in hominibus tanta perversitas, ut inventis frugibus glande vescantur? An victus hominum Atheniensium beneficio excoli potuit, oratio non potuit? Quis porro unquam Graecorum rhetorum a Thucydide quicquam duxit? At laudatus est ab omnibus. Fateor; sed ita ut rerum explicator prudens, severus, gravis, non ut in iudiciis versaret causas, sed ut in historiis bella <span class="br"></span><span class="lineNumber">32</span><span class="br"></span> narraret. Itaque nunquam est numeratus orator, nec vero, si historiam non scripsisset, nomen eius exstaret, cum praesertim fuisset honoratus et nobilis. Huius tamen nemo neque verborum neque sententiarum gravitatem imitatur, sed cum mutila quaedam et hiantia locuti sunt, quae vel sine magistro facere potuerunt, germanos se putant esse Thucydidas. Nactus sum etiam qui Xenophontis similem esse se cuperet, cuius sermo est ille quidem melle dulcior, sed a forensi strepitu remotissimus.</p>
<span class="br"></span><span class="lineNumber">33</span><span class="br"></span><p>Referamus igitur nos ad eum quem volumus</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_326_1"><a class="footnoteCrossrefLink" href="#target_note_LCL342_326_1" title="Click to highlight in text"><sup class="lineRef">1</sup>et qui Î², nec qui <span class="italic">L.</span></a></li><script type="text/javascript">document.getElementById('note_LCL342_326_1').style.display = "none";</script><li class="note" id="note_LCL342_326_a"><a class="footnoteCrossrefLink" href="#target_note_LCL342_326_a" title="Click to highlight in text"><sup class="lineRef">a</sup>The allusion is to the legend that the human race lived on acorns until Triptolemus, the favourite of Demeter, sowed grain in Attica.</a></li><script type="text/javascript">document.getElementById('note_LCL342_326_a').style.display = "none";</script><li class="note" id="note_LCL342_326_b"><a class="footnoteCrossrefLink" href="#target_note_LCL342_326_b" title="Click to highlight in text"><sup class="lineRef">b</sup><span class="italic">i.e.</span> teacher of oratory.</a></li><script type="text/javascript">document.getElementById('note_LCL342_326_b').style.display = "none";</script></ul></section></notes></section>