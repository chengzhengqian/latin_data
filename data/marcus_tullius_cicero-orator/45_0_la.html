<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>quodam modo excelsior, ut de Pericle dixi supra, ne physicorum quidem esse ignarum volo. Omnia profecto, cum se a caelestibus rebus referet ad humanas, excelsius magnificentiusque et dicet et sentiet.</p>
<span class="br"></span><span class="lineNumber">120</span><span class="br"></span><p>Cumque illa divina cognoverit, nolo ignoret ne haec quidem humana. Ius civile teneat quo egent causae forenses cotidie. Quid est enim turpius quam legitimarum et civilium controversiarum patrocinia suscipere, cum sis legum et civilis iuris ignarus? Cognoscat etiam rerum gestarum et memoriae veteris ordinem, maxime scilicet nostrae civitatis sed etiam imperiosorum populorum et regum illustrium. Quem laborem nobis Attici nostri levavit labor qui conservatis notatisque temporibus, nihil cum illustre praetermitteret, annorum septingentorum memoriam uno libro colligavit. Nescire autem quid ante quam natus sis acciderit, id est semper esse puerum. Quid enim est aetas hominis, nisi ea memoria rerum veterum cum superiorum aetate contexitur? Commemoratio autem antiquitatis exemplorumque prolatio summa cum delectatione et auctoritatem orationi affert et fidem.</p>
<span class="br"></span><span class="lineNumber">121</span><span class="br"></span><p>Sic igitur instructus veniet ad causas quarum habebit genera primum ipsa cognita. Erit enim ei perspectum nihil ambigi posse in quo non aut res controversiam faciat aut verba: res aut de vero aut de recto aut de nomine, verba aut de ambiguo aut de contrario. Nam si quando aliud in sententia</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_394_a"><a class="footnoteCrossrefLink" href="#target_note_LCL342_394_a" title="Click to highlight in text"><sup class="lineRef">a</sup>ยง 15.</a></li><script type="text/javascript">document.getElementById('note_LCL342_394_a').style.display = "none";</script><li class="note" id="note_LCL342_394_b"><a class="footnoteCrossrefLink" href="#target_note_LCL342_394_b" title="Click to highlight in text"><sup class="lineRef">b</sup>The <span class="italic">Liber Annalis</span> of Titus Pomponius Atticus, dedicated to Cicero.</a></li><script type="text/javascript">document.getElementById('note_LCL342_394_b').style.display = "none";</script><li class="note" id="note_LCL342_394_c"><a class="footnoteCrossrefLink" href="#target_note_LCL342_394_c" title="Click to highlight in text"><sup class="lineRef">c</sup><span class="italic">Cf.</span> ยง 45.</a></li><script type="text/javascript">document.getElementById('note_LCL342_394_c').style.display = "none";</script></ul></section></notes></section>