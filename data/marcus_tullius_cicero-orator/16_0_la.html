<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>explere sententias. In quo cum doceret eos qui partim in dicendo partim in scribendo principes exstiterunt, domus eius officina habita eloquentiae est. <span class="br"></span><span class="lineNumber">41</span><span class="br"></span> Itaque ut ego, cum a nostro Catone laudabar, vel reprehendi me a ceteris facile patiebar, sic Isocrates videtur prae<a class="footnoteLink" href="#note_LCL342_336_1" id="target_note_LCL342_336_1"><sup>1</sup></a> testimonio Platonis aliorum iudicia debere contemnere. Est enim, ut scis, quasi in extrema pagina Phaedri his ipsis verbis loquens Socrates: “adulescens etiam nunc, o Phaedre, Isocrates, est, sed quid de illo augurer libet dicere.” “Quid tandem?” inquit ille. “Maiore mihi ingenio videtur esse quam ut cum orationibus Lysiae comparetur, praeterea ad virtutem maior indoles; ut minime mirum futurum sit, si, cum aetate processerit, aut in hoc orationum genere cui nunc studet tantum, quantum pueris, reliquis praestet omnibus qui unquam orationes attigerunt aut, si contentus his non fuerit, divino aliquo animi motu maiora concupiscat; inest enim natura philosophia<a class="footnoteLink" href="#note_LCL342_336_2" id="target_note_LCL342_336_2"><sup>2</sup></a> in <span class="br"></span><span class="lineNumber">42</span><span class="br"></span> huius viri mente quaedam.” Haec de adulescente Socrates auguratur, at ea de seniore scribit Plato et scribit aequalis et quidem exagitator omnium rhetorum hunc miratur unum. Me autem qui Isocratem non diligunt una cum Socrate et cum Platone errare patiantur. Dulce igitur orationis genus et solutum et fluens,<a class="footnoteLink" href="#note_LCL342_336_3" id="target_note_LCL342_336_3"><sup>3</sup></a> sententiis argutum, verbis sonans est in illo epidictico genere, quod diximus proprium sophistarum, pompae quam pugnae aptius, gymnasiis et palaestrae dicatum, spretum et</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_336_1"><a class="footnoteCrossrefLink" href="#target_note_LCL342_336_1" title="Click to highlight in text"><sup class="lineRef">1</sup>prae <span class="italic">addidit Heerdegen.</span></a></li><script type="text/javascript">document.getElementById('note_LCL342_336_1').style.display = "none";</script><li class="note" id="note_LCL342_336_2"><a class="footnoteCrossrefLink" href="#target_note_LCL342_336_2" title="Click to highlight in text"><sup class="lineRef">2</sup>philosophia <span class="italic">vulg</span>.: philosophiae <span class="italic">L.</span></a></li><script type="text/javascript">document.getElementById('note_LCL342_336_2').style.display = "none";</script><li class="note" id="note_LCL342_336_3"><a class="footnoteCrossrefLink" href="#target_note_LCL342_336_3" title="Click to highlight in text"><sup class="lineRef">3</sup>fluens <span class="italic">Orelli</span>: effluens <span class="italic">L.</span></a></li><script type="text/javascript">document.getElementById('note_LCL342_336_3').style.display = "none";</script><li class="note" id="note_LCL342_336_a"><a class="footnoteCrossrefLink" href="#target_note_LCL342_336_a" title="Click to highlight in text"><sup class="lineRef">a</sup>Plato, <span class="italic">Phaedrus</span> 279 <span class="sc">a.</span></a></li><script type="text/javascript">document.getElementById('note_LCL342_336_a').style.display = "none";</script></ul></section></notes></section>