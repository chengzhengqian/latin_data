<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>suis sensibus non moventur? Nihilne eis inane videtur, nihil inconditum, nihil curtum, nihil claudicans, nihil redundans? In versu quidem theatra tota exclamant, si fuit una syllaba aut brevior aut longior; nec vero multitudo pedes novit nec ullos numeros tenet nec illud quod offendit aut cur aut<a class="footnoteLink" href="#note_LCL342_452_1" id="target_note_LCL342_452_1"><sup>1</sup></a> in quo offendat intellegit<a class="footnoteLink" href="#note_LCL342_452_2" id="target_note_LCL342_452_2"><sup>2</sup></a>; et tamen omnium longitudinum et brevitatum in sonis sicut acutarum graviumque vocum iudicium ipsa natura in auribus nostris collocavit.</p>
</section>
<section class="div2">
<span class="br"></span><span class="lineNumber">174</span><span class="br"></span><p><span class="sc">lii</span>. Visne igitur, Brute, totum hunc locum accuratius etiam explicemus quam illi ipsi qui et haec et alia nobis tradiderunt, an eis contenti esse quae ab illis dicta sunt possumus? Sed quid quaero velisne, cum litteris tuis eruditissime scriptis te id vel maxime velle perspexerim? Primum ergo origo, deinde causa, post natura, tum ad extremum usus ipse explicetur orationis aptae atque numerosae.</p>
<p>Nam qui Isocratem maxime mirantur hoc in eius<a class="footnoteLink" href="#note_LCL342_452_3" id="target_note_LCL342_452_3"><sup>3</sup></a> summis laudibus ferunt, quod verbis solutis numeros primus adiunxerit. Cum enim videret oratores cum severitate audiri, poetas autem cum voluptate, tum dicitur numeros secutus, quibus etiam in oratione uteretur,<a class="footnoteLink" href="#note_LCL342_452_4" id="target_note_LCL342_452_4"><sup>4</sup></a> cum iucunditatis causa tum ut varietas <span class="br"></span><span class="lineNumber">175</span><span class="br"></span> occurreret satietati. Quod ab his vere quadam ex parte, non totum dicitur. Nam neminem in eo genere scientius versatum Isocrate confitendum est, sed princeps inveniendi fuit Thrasymachus, cuius</p>
</section><notes><section class="footnotes"><ul><li class="note" id="note_LCL342_452_1"><a class="footnoteCrossrefLink" href="#target_note_LCL342_452_1" title="Click to highlight in text"><sup class="lineRef">1</sup>cur aut <span class="italic">L</span>, curat ut <span class="italic">A</span>, curat aut Îµ, <span class="italic">Heerdegen</span>, anquirit aut <span class="italic">Stangl.</span></a></li><script type="text/javascript">document.getElementById('note_LCL342_452_1').style.display = "none";</script><li class="note" id="note_LCL342_452_2"><a class="footnoteCrossrefLink" href="#target_note_LCL342_452_2" title="Click to highlight in text"><sup class="lineRef">2</sup>offendat intelligit <span class="italic">L</span>, offendit intelligat <span class="italic">A.</span></a></li><script type="text/javascript">document.getElementById('note_LCL342_452_2').style.display = "none";</script><li class="note" id="note_LCL342_452_3"><a class="footnoteCrossrefLink" href="#target_note_LCL342_452_3" title="Click to highlight in text"><sup class="lineRef">3</sup>eius <span class="italic">L</span>, omnis <span class="italic">A.</span></a></li><script type="text/javascript">document.getElementById('note_LCL342_452_3').style.display = "none";</script><li class="note" id="note_LCL342_452_4"><a class="footnoteCrossrefLink" href="#target_note_LCL342_452_4" title="Click to highlight in text"><sup class="lineRef">4</sup>uteretur <span class="italic">A</span>, uteremur <span class="italic">L</span>, <span class="italic">Rufinus</span> (<span class="italic">Gram. Lat. 6. 573</span>).</a></li><script type="text/javascript">document.getElementById('note_LCL342_452_4').style.display = "none";</script></ul></section></notes></section>