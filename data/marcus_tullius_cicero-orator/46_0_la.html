<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>videtur esse aliud in verbis, genus est quoddam ambigui quod ex praeterito verbo fieri solet; in quo, quod est ambiguorum proprium, res duas significari <span class="br"></span><span class="lineNumber">122</span><span class="br"></span> videmus. <span class="sc">xxxv</span>. Cum tam pauca sint genera causarum, etiam argumentorum praecepta pauca sunt. Traditi sunt e quibus ea ducantur duplices loci: uni e rebus ipsis, alteri assumpti.</p>
<p>Tractatio igitur rerum efficit admirabilem<a class="footnoteLink" href="#note_LCL342_396_1" id="target_note_LCL342_396_1"><sup>1</sup></a> orationem; nam ipsae quidem res in perfacili cognitione versantur. Quid enim iam sequitur, quod quidem artis sit, nisi ordiri orationem, in quo aut concilietur auditor aut erigatur aut paret se ad discendum; rem breviter exponere et probabiliter et aperte, ut quid agatur intellegi possit; sua confirmare, adversaria evertere, eaque efficere non perturbate sed singulis argumentationibus ita concludendis, ut efficiatur quod sit consequens eis quae sumentur ad quamque rem confirmandam; post omnia perorationem inflammantem restinguentemve concludere? Has partis quem ad modum tractet singulas difficile dictu est hoc loco; nec enim semper tractantur uno modo. <span class="br"></span><span class="lineNumber">123</span><span class="br"></span> Quoniam autem non quem doceam quaero sed quem probem, probabo primum eum qui quid deceat viderit. Haec enim sapientia maxime adhibenda eloquenti est, ut sit temporum personarumque moderator. Nam nec semper nec apud omnis nec contra omnis</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_396_1"><a class="footnoteCrossrefLink" href="#target_note_LCL342_396_1" title="Click to highlight in text"><sup class="lineRef">1</sup>admirabilem <span class="italic">A</span>, admirabiliorem <span class="italic">L</span>.</a></li><script type="text/javascript">document.getElementById('note_LCL342_396_1').style.display = "none";</script><li class="note" id="note_LCL342_396_a"><a class="footnoteCrossrefLink" href="#target_note_LCL342_396_a" title="Click to highlight in text"><sup class="lineRef">a</sup>This parenthetical sentence is added because the current rhetorical theory recognized three classes, which Cicero here reduces to two by subsuming <span class="italic">discrepantia scripti et voluntatis</span> under <span class="italic">ambiguum.</span> In <span class="italic">Topica</span> 96 he returns to the threefold division.</a></li><script type="text/javascript">document.getElementById('note_LCL342_396_a').style.display = "none";</script></ul></section></notes></section>