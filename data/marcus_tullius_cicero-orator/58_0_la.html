<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>sunt plus in disputando quam ea de quibus dicendum <span class="br"></span><span class="lineNumber">147</span><span class="br"></span> est dignitatis habuerunt. De verbis enim componendis et de syllabis propemodum dinumerandis et demetiendis loquemur. Quae etiamsi sunt, sicuti mihi videntur, necessaria tamen fiunt magnificentius quam docentur. Est id omnino verum, at<a class="footnoteLink" href="#note_LCL342_420_1" id="target_note_LCL342_420_1"><sup>1</sup></a> proprie in hoc dicitur. Nam omnium magnarum artium sicut arborum altitudo nos delectat, radices stirpesque non item; sed esse illa sine his non potest. Me autem sive pervolgatissimus ille versus, qui vetat<a class="footnoteLink" href="#note_LCL342_420_2" id="target_note_LCL342_420_2"><sup>2</sup></a></p>
<blockquote><p>
<span class="line">artem pudere proloqui quam factites,</span><span class="linebreak"></span>
</p></blockquote>
<p>dissimulare non sinit quin delecter, sive tuum studium hoc a me volumen expressit, tamen eis quos aliquid <span class="br"></span><span class="lineNumber">148</span><span class="br"></span> reprehensuros suspicabar respondendum fuit. Quodsi ea quae dixi non ita essent, quis tamen se tam durum agrestemque praeberet, qui hanc mihi non daret veniam, ut cum meae forenses artes et actiones publicae concidissent, non me aut desidiae, quod facere non possum, aut maestitiae, cui resisto, potius quam litteris dederem? Quae quidem me antea in iudicia atque in curiam deducebant, nunc oblectant domi; nec vero talibus modo rebus qualis hic liber continet, sed multo etiam gravioribus et maioribus; quae si erunt perfectae, profecto forensibus nostris rebus etiam domesticae<a class="footnoteLink" href="#note_LCL342_420_3" id="target_note_LCL342_420_3"><sup>3</sup></a> litterae respondebunt. Sed ad institutam disputationem revertamur.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_420_1"><a class="footnoteCrossrefLink" href="#target_note_LCL342_420_1" title="Click to highlight in text"><sup class="lineRef">1</sup>at <span class="italic">Schenkl</span>: ut <span class="italic">A</span>, sed <span class="italic">L.</span></a></li><script type="text/javascript">document.getElementById('note_LCL342_420_1').style.display = "none";</script><li class="note" id="note_LCL342_420_2"><a class="footnoteCrossrefLink" href="#target_note_LCL342_420_2" title="Click to highlight in text"><sup class="lineRef">2</sup>vetat <span class="italic">A</span>, vel ad <span class="italic">FO</span><sup>1</sup>, vel <span class="italic">O</span><sup>2</sup> <span class="italic">P</span>.</a></li><script type="text/javascript">document.getElementById('note_LCL342_420_2').style.display = "none";</script><li class="note" id="note_LCL342_420_3"><a class="footnoteCrossrefLink" href="#target_note_LCL342_420_3" title="Click to highlight in text"><sup class="lineRef">3</sup>forensibus nostris rebus etiam domesticae <span class="italic">L</span>, maximis rebus forensibus nostris et externis inclusae et domesticae <span class="italic">A.</span></a></li><script type="text/javascript">document.getElementById('note_LCL342_420_3').style.display = "none";</script><li class="note" id="note_LCL342_420_a"><a class="footnoteCrossrefLink" href="#target_note_LCL342_420_a" title="Click to highlight in text"><sup class="lineRef">a</sup>Ribbeck<sup>3</sup>, <span class="italic">Com. frag.</span> p. 137, <span class="italic">v.</span> 30.</a></li><script type="text/javascript">document.getElementById('note_LCL342_420_a').style.display = "none";</script><li class="note" id="note_LCL342_420_b"><a class="footnoteCrossrefLink" href="#target_note_LCL342_420_b" title="Click to highlight in text"><sup class="lineRef">b</sup>He refers to the series of philosophical works which occupied the next two years.</a></li><script type="text/javascript">document.getElementById('note_LCL342_420_b').style.display = "none";</script></ul></section></notes></section>