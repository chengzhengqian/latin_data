<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>compleremus forum—sed est faciendum etiam, ut irascatur iudex mitigetur, invideat faveat, contemnat admiretur, oderit diligat, cupiat taedeat,<a class="footnoteLink" href="#note_LCL342_404_1" id="target_note_LCL342_404_1"><sup>1</sup></a> speret metuat, laetetur doleat; qua in varietate duriorum Accusatio suppeditabit exempla, mitiorum <span class="br"></span><span class="lineNumber">132</span><span class="br"></span> defensiones meae. Nullo enim modo animus audientis aut incitari aut leniri potest, qui modus a me non temptatus sit—dicerem perfectum, si ita iudicarem, nec in veritate crimen arrogantiae pertimescerem<a class="footnoteLink" href="#note_LCL342_404_2" id="target_note_LCL342_404_2"><sup>2</sup></a>; sed, ut supra dixi, nulla me ingeni sed magna vis animi inflammat, ut me ipse non teneam; nec unquam is qui audiret incenderetur, nisi ardens ad eum perveniret oratio. Uterer exemplis domesticis, nisi ea legisses, uterer alienis vel Latinis, si ulla reperirem, vel Graecis, si deceret. Sed Crassi perpauca sunt nec ea iudiciorum, nihil Antoni, nihil Cottae, nihil Sulpici; dicebat melius <span class="br"></span><span class="lineNumber">133</span><span class="br"></span> quam scripsit Hortensius. Verum haec vis, quam quaerimus, quanta sit suspicemur,<a class="footnoteLink" href="#note_LCL342_404_3" id="target_note_LCL342_404_3"><sup>3</sup></a> quoniam exemplum non habemus, aut si exempla sequimur, a Demosthene sumamus et quidem perpetuae dictionis ex eo loco unde in Ctesiphontis iudicio de suis factis, consiliis, meritis in rem publicam aggressus est dicere. Ea profecto oratio in eam formam, quae est insita in mentibus nostris, includi sic potest ut maior eloquentia non requiratur.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_404_1"><a class="footnoteCrossrefLink" href="#target_note_LCL342_404_1" title="Click to highlight in text"><sup class="lineRef">1</sup>taedeat <span class="italic">A</span>, satietate officiatur <span class="italic">L.</span></a></li><script type="text/javascript">document.getElementById('note_LCL342_404_1').style.display = "none";</script><li class="note" id="note_LCL342_404_2"><a class="footnoteCrossrefLink" href="#target_note_LCL342_404_2" title="Click to highlight in text"><sup class="lineRef">2</sup>pertimescerem <span class="italic">A, Augustinus, In Iohannis Evan. Tract. 124. 58, 3</span>: extimescerem <span class="italic">L.</span></a></li><script type="text/javascript">document.getElementById('note_LCL342_404_2').style.display = "none";</script><li class="note" id="note_LCL342_404_3"><a class="footnoteCrossrefLink" href="#target_note_LCL342_404_3" title="Click to highlight in text"><sup class="lineRef">3</sup>suspicemur <span class="italic">L</span>, suspicamur <span class="italic">A.</span></a></li><script type="text/javascript">document.getElementById('note_LCL342_404_3').style.display = "none";</script><li class="note" id="note_LCL342_404_a"><a class="footnoteCrossrefLink" href="#target_note_LCL342_404_a" title="Click to highlight in text"><sup class="lineRef">a</sup>Of Verres.</a></li><script type="text/javascript">document.getElementById('note_LCL342_404_a').style.display = "none";</script><li class="note" id="note_LCL342_404_b"><a class="footnoteCrossrefLink" href="#target_note_LCL342_404_b" title="Click to highlight in text"><sup class="lineRef">b</sup>§ 130.</a></li><script type="text/javascript">document.getElementById('note_LCL342_404_b').style.display = "none";</script><li class="note" id="note_LCL342_404_c"><a class="footnoteCrossrefLink" href="#target_note_LCL342_404_c" title="Click to highlight in text"><sup class="lineRef">c</sup>Cicero dislikes to quote Greek at length in a treatise intended for the general Roman public.</a></li><script type="text/javascript">document.getElementById('note_LCL342_404_c').style.display = "none";</script></ul></section></notes></section>