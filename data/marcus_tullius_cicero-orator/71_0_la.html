<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>ut illa sunt in quarto Accusationis: “conferte hanc pacem cum illo bello, huius praetoris adventum cum illius imperatoris victoria, huius cohortem impuram cum illius exercitu invicto, huius libidines cum illius continentia: ab illo qui cepit conditas, ab hoc qui constitutas accepit captas dicetis Syracusas.”</p>
<span class="br"></span><span class="lineNumber">168</span><span class="br"></span><p>Ergo et hi numeri sint cogniti et genus illud tertium explicetur quale sit,<a class="footnoteLink" href="#note_LCL342_446_1" id="target_note_LCL342_446_1"><sup>1</sup></a> numerosae et aptae orationis.<a class="footnoteLink" href="#note_LCL342_446_2" id="target_note_LCL342_446_2"><sup>2</sup></a> Quod qui non sentiunt, quas auris habeant aut quid in his hominis simile sit nescio. Meae quidem et perfecto completoque verborum ambitu gaudent et curta sentiunt nec amant redundantia. Quid dico meas? Contiones saepe exclamare vidi, cum apte verba cecidissent. Id enim exspectant aures, ut verbis colligetur sententia. “Non erat hoc apud antiquos.” Et quidem nihil aliud fere non erat; nam et verba eligebant et sententias gravis et suavis reperiebant sed eas aut vinciebant <span class="br"></span><span class="lineNumber">169</span><span class="br"></span> aut explebant parum. “Hoc me ipsum delectat” inquiunt. Quid, si antiquissima illa pictura paucorum colorum magis quam haec iam perfecta delectet, illa nobis sit credo repetenda, haec scilicet repudianda? Nominibus veterum gloriantur. Habet autem ut in aetatibus auctoritatem senectus sic in exemplis antiquitas, quae quidem apud me ipsum valet plurimum. Nec ego id quod deest antiquitati flagito potius quam laudo quod est; praesertim cum ea maiora iudicem quae sunt quam illa quae</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_446_1"><a class="footnoteCrossrefLink" href="#target_note_LCL342_446_1" title="Click to highlight in text"><sup class="lineRef">1</sup>quale sit <span class="italic">L</span>, quales sint <span class="italic">A.</span></a></li><script type="text/javascript">document.getElementById('note_LCL342_446_1').style.display = "none";</script><li class="note" id="note_LCL342_446_2"><a class="footnoteCrossrefLink" href="#target_note_LCL342_446_2" title="Click to highlight in text"><sup class="lineRef">2</sup>orationis <span class="italic">L</span>, orationes <span class="italic">A.</span></a></li><script type="text/javascript">document.getElementById('note_LCL342_446_2').style.display = "none";</script><li class="note" id="note_LCL342_446_a"><a class="footnoteCrossrefLink" href="#target_note_LCL342_446_a" title="Click to highlight in text"><sup class="lineRef">a</sup><span class="italic">Cf.</span> § 149.</a></li><script type="text/javascript">document.getElementById('note_LCL342_446_a').style.display = "none";</script><li class="note" id="note_LCL342_446_b"><a class="footnoteCrossrefLink" href="#target_note_LCL342_446_b" title="Click to highlight in text"><sup class="lineRef">b</sup>Four—yellow, red, black and white, according to Pliny, <span class="italic">Nat. Hist.</span> 35. 50, and others.</a></li><script type="text/javascript">document.getElementById('note_LCL342_446_b').style.display = "none";</script></ul></section></notes></section>