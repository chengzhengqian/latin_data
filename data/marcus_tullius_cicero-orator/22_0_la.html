<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>sonis, inflexo, acuto, gravi, tanta sit et tam suavis varietas perfecta in cantibus.</p>
</section>
<section class="div2">
<p><span class="sc">xviii</span>. Est autem etiam in dicendo quidam cantus obscurior, non hic e Phrygia et Caria rhetorum epilogus paene canticum, sed ille quem significat Demosthenes et Aeschines, cum alter alteri obicit vocis inflexiones.<a class="footnoteLink" href="#note_LCL342_348_1" id="target_note_LCL342_348_1"><sup>1</sup></a> (Dicit plura etiam Demosthenes illumque saepe praedicat<a class="footnoteLink" href="#note_LCL342_348_2" id="target_note_LCL342_348_2"><sup>2</sup></a> <span class="br"></span><span class="lineNumber">58</span><span class="br"></span> voce dulci et clara fuisse.) In quo illud etiam notandum mihi videtur ad studium persequendae suavitatis in vocibus: ipsa enim natura, quasi modularetur hominum orationem, in omni verbo posuit acutam vocem nec una plus nec a postrema syllaba citra tertiam; quo magis naturam ducem <span class="br"></span><span class="lineNumber">59</span><span class="br"></span> ad aurium voluptatem sequatur industria. Ac vocis bonitas quidem optanda est; non est enim in nobis sed tractatio atque usus in nobis. Ergo ille princeps variabit et mutabit: omnis sonorum tum intendens tum remittens persequetur gradus. Idemque motu sic utetur, nihil ut supersit: in gestu status erectus et celsus; rarus incessus nec ita longus; excursio moderata eaque rara; nulla mollitia cervicum, nullae argutiae digitorum, non ad numerum articulus cadens; trunco magis toto se ipse moderans et virili laterum flexione, brachi</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_348_1"><a class="footnoteCrossrefLink" href="#target_note_LCL342_348_1" title="Click to highlight in text"><sup class="lineRef">1</sup>inflexiones <span class="italic">Nonius</span>: flexiones <span class="italic">L.</span></a></li><script type="text/javascript">document.getElementById('note_LCL342_348_1').style.display = "none";</script><li class="note" id="note_LCL342_348_2"><a class="footnoteCrossrefLink" href="#target_note_LCL342_348_2" title="Click to highlight in text"><sup class="lineRef">2</sup>praedicat <span class="italic">Stroux</span>: dicat <span class="italic">L.</span></a></li><script type="text/javascript">document.getElementById('note_LCL342_348_2').style.display = "none";</script><li class="note" id="note_LCL342_348_a"><a class="footnoteCrossrefLink" href="#target_note_LCL342_348_a" title="Click to highlight in text"><sup class="lineRef">a</sup>Epilogue was the technical term for the concluding appeal to the emotions of the audience. Longinus (<span class="italic">Rhet. Graeci</span> 1. 197, 4. Sp.) says that in such appeals the tone is between speech and song.</a></li><script type="text/javascript">document.getElementById('note_LCL342_348_a').style.display = "none";</script><li class="note" id="note_LCL342_348_b"><a class="footnoteCrossrefLink" href="#target_note_LCL342_348_b" title="Click to highlight in text"><sup class="lineRef">b</sup>The lyrical and recitative passages of a Roman comedy.</a></li><script type="text/javascript">document.getElementById('note_LCL342_348_b').style.display = "none";</script><li class="note" id="note_LCL342_348_ca"><a class="footnoteCrossrefLink" href="#target_note_LCL342_348_ca" title="Click to highlight in text"><sup class="lineRef">c</sup>Demosthenes (<span class="italic">De Corona</span> 259, 291) accuses Aeschines of shouting, howling and bellowing. Aeschines in turn (<span class="italic">In</span> <span class="italic">Ctesiphontem</span> 209, 210) comments on the pitch of Demosthenes’ voice—ὁ τόνος τῆς φωνῆς. It is this last phrase which Cicero translates by <span class="italic">vocis inflexiones.</span></a></li><script type="text/javascript">document.getElementById('note_LCL342_348_ca').style.display = "none";</script></ul></section></notes></section>