<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>locis eadem contentione uterentur crebroque mutarent, nonnunquam etiam ad cotidianum genus sermonis accederent, ipse nunquam ab illa acerrima contentione discederem? Sed quid poetas divino ingenio profero? Histriones eos vidimus<a class="footnoteLink" href="#note_LCL342_386_1" id="target_note_LCL342_386_1"><sup>1</sup></a> quibus nihil posset in suo genere esse praestantius, qui non solum in dissimillimis personis satis faciebant, cum tamen in suis versarentur, sed et comoedum in tragoediis et tragoedum in comoediis admodum placere <span class="br"></span><span class="lineNumber">110</span><span class="br"></span> vidimus: ego non elaborem? Cum dico me, te, Brute, dico; nam in me quidem iam pridem effectum est quod futurum fuit; tu autem eodem modo omnis causas ages? Aut aliquod causarum genus repudiabis? Aut in isdem causis perpetuum et eundem spiritum sine ulla commutatione obtinebis? Demosthenes quidem cuius nuper inter imagines tuas ac tuorum, quod eum credo amares, cum ad te in Tusculanum venissem, imaginem ex aere vidi, nil Lysiae subtilitate cedit, nil argutiis et acumine Hyperidi, nil levitate<a class="footnoteLink" href="#note_LCL342_386_2" id="target_note_LCL342_386_2"><sup>2</sup></a> Aeschini et splendore verborum. <span class="br"></span><span class="lineNumber">111</span><span class="br"></span> Multae sunt eius totae orationes subtiles ut contra Leptinem, multae totae graves ut quaedam Philippicae, multae variae ut contra Aeschinem falsae legationis, ut contra eundem pro causa Ctesiphontis.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_386_1"><a class="footnoteCrossrefLink" href="#target_note_LCL342_386_1" title="Click to highlight in text"><sup class="lineRef">1</sup>vidimus λγ<span class="italic">M<sup>2</sup></span>, videmus <span class="italic">AL.</span></a></li><script type="text/javascript">document.getElementById('note_LCL342_386_1').style.display = "none";</script><li class="note" id="note_LCL342_386_2"><a class="footnoteCrossrefLink" href="#target_note_LCL342_386_2" title="Click to highlight in text"><sup class="lineRef">2</sup>levitate <span class="italic">AF</span>, lenitate <span class="italic">OP.</span></a></li><script type="text/javascript">document.getElementById('note_LCL342_386_2').style.display = "none";</script><li class="note" id="note_LCL342_386_ab"><a class="footnoteCrossrefLink" href="#target_note_LCL342_386_ab" title="Click to highlight in text">ὑποκριταὶ κωμωδοῖς τε καὶ τραγῳδοῖς oἱ αὐτοί. <span class="italic">Cf.</span> also O’Connor, J. B., <span class="italic">Chapters in the History of Actors and Acting in Ancient Greece</span>, pp. 39—44.</a></li><script type="text/javascript">document.getElementById('note_LCL342_386_ab').style.display = "none";</script></ul></section></notes></section>