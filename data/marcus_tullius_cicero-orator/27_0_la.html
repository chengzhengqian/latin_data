<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>nec vero locus aut tempus aut auditor omnis eodem aut verborum genere tractandus est aut sententiarum, semperque in omni parte orationis ut vitae quid deceat est considerandum; quod et in re de qua agitur positum est et in personis et eorum qui dicunt <span class="br"></span><span class="lineNumber">72</span><span class="br"></span> et eorum qui audiunt. Itaque hunc locum longe et late patentem philosophi solent in officiis tractare—non cum de recto ipso disputant, nam id quidem unum est—grammatici in poetis, eloquentes in omni et genere et parte causarum. Quam enim indecorum est de stillicidiis, cum apud unum iudicem dicas, amplissimis verbis et locis uti communibus, de maiestate populi Romani summisse et subtiliter.</p>
</section>
<section class="div2">
<p><span class="sc">xxii</span>. Hi<a class="footnoteLink" href="#note_LCL342_358_1" id="target_note_LCL342_358_1"><sup>1</sup></a> genere toto, at persona alii peccant aut sua aut iudicum aut etiam adversariorum nec re solum sed saepe verbo. Etsi sine re nulla vis verbi est, tamen eadem res saepe aut probatur aut reicitur alio atque <span class="br"></span><span class="lineNumber">73</span><span class="br"></span> alio elata verbo. In omnibusque rebus videndum est quatenus. Etsi enim suus cuique modus est, tamen magis offendit nimium quam parum. In quo Apelles pictores quoque eos peccare dicebat qui non sentirent quid esset satis. Magnus est<a class="footnoteLink" href="#note_LCL342_358_2" id="target_note_LCL342_358_2"><sup>2</sup></a> locus hic, Brute, quod te non fugit, et magnum volumen aliud desiderat; sed ad id quod agitur illud satis. Cum hoc decere—quod semper usurpamus in omnibus dictis et factis, minimis et maximis—cum hoc, inquam, decere dicamus,<a class="footnoteLink" href="#note_LCL342_360_1" id="target_note_LCL342_360_1"><sup>1</sup></a></p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL342_358_1"><a class="footnoteCrossrefLink" href="#target_note_LCL342_358_1" title="Click to highlight in text"><sup class="lineRef">1</sup>hi <span class="italic">Heerdegen</span> <span class="italic">hic L</span>.</a></li><script type="text/javascript">document.getElementById('note_LCL342_358_1').style.display = "none";</script><li class="note" id="note_LCL342_358_2"><a class="footnoteCrossrefLink" href="#target_note_LCL342_358_2" title="Click to highlight in text"><sup class="lineRef">2</sup>est λ, esset <span class="italic">L.</span></a></li><script type="text/javascript">document.getElementById('note_LCL342_358_2').style.display = "none";</script><li class="note" id="note_LCL342_358_a"><a class="footnoteCrossrefLink" href="#target_note_LCL342_358_a" title="Click to highlight in text"><sup class="lineRef">a</sup>The legal technicalities about water dripping from a roof on adjoining property.</a></li><script type="text/javascript">document.getElementById('note_LCL342_358_a').style.display = "none";</script></ul></section></notes></section>