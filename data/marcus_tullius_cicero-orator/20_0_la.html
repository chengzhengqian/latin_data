<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>eodem etiam modo dicere. Quodsi in philosophia tantum interest quem ad modum dicas, ubi res spectatur, non verba penduntur, quid tandem in causis existimandum est, quibus totis moderatur <span class="br"></span><span class="lineNumber">52</span><span class="br"></span> oratio? Quod quidem ego, Brute, ex tuis litteris sentiebam non te id sciscitari,<a class="footnoteLink" href="#note_LCL342_344_1" id="target_note_LCL342_344_1"><sup>1</sup></a> qualem ego in inveniendo et in collocando summum esse oratorem vellem, sed id mihi quaerere videbare, quod genus ipsius orationis optimum iudicarem: rem difficilem, di immortales, atque omnium difficillimam. Nam cum est oratio mollis et tenera et ita flexibilis, ut sequatur quocumque torqueas, tum et naturae variae et voluntates multum inter se distantia effecerunt <span class="br"></span><span class="lineNumber">53</span><span class="br"></span> genera dicendi. Flumen aliis verborum volubilitasque cordi est, qui ponunt in orationis celeritate eloquentiam; distincta alios et interpuncta intervalla, morae respirationesque delectant. Quid potest esse tam diversum? Tamen est in utroque aliquid excellens. Elaborant alii in<a class="footnoteLink" href="#note_LCL342_344_2" id="target_note_LCL342_344_2"><sup>2</sup></a> lenitate et aequabilitate et puro quasi quodam et candido genere dicendi; ecce aliqui duritatem et severitatem quandam in verbis et orationis quasi maestitiam secuntur; quodque paulo ante divisimus, ut alii graves, alii tenues, alii temperati vellent videri, quot orationum genera esse diximus totidem oratorum reperiuntur.</p>
</section>
<section class="div2">
<span class="br"></span><span class="lineNumber">54</span><span class="br"></span><p><span class="sc">xvii</span>. Et quoniam coepi iam cumulatius hoc munus augere quam a te postulatum est—tibi enim tantum de orationis genere quaerenti respondi etiam breviter de inveniendo et collocando—ne nunc quidem solum de orationis modo dicam sed etiam de</p>
</section><notes><section class="footnotes"><ul><li class="note" id="note_LCL342_344_1"><a class="footnoteCrossrefLink" href="#target_note_LCL342_344_1" title="Click to highlight in text"><sup class="lineRef">1</sup>sciscitari πβ<span class="italic">f</span>, scitari <span class="italic">L.</span></a></li><script type="text/javascript">document.getElementById('note_LCL342_344_1').style.display = "none";</script><li class="note" id="note_LCL342_344_2"><a class="footnoteCrossrefLink" href="#target_note_LCL342_344_2" title="Click to highlight in text"><sup class="lineRef">2</sup>in <span class="italic">M</span>π, <span class="italic">omiserunt FOP.</span></a></li><script type="text/javascript">document.getElementById('note_LCL342_344_2').style.display = "none";</script></ul></section></notes></section>