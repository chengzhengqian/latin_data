<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>rebus excellat, ut ei turpe sit quicquam aut spectari aut audiri libentius.</p>
<span class="br"></span><span class="lineNumber">237</span><span class="br"></span><p>Habes meum de oratore, Brute, iudicium; quod aut sequere, si probaveris, aut tuo stabis, si aliud quoddam est tuum. In quo neque pugnabo tecum neque hoc meum, de quo tanto opere hoc libro asseveravi, unquam affirmabo esse verius quam tuum. Potest enim non solum aliud mihi ac tibi, sed mihimet ipsi aliud alias videri. Nec in hac modo re, quae ad volgi assensum spectet et ad aurium voluptatem, quae duo sunt ad iudicandum levissima, sed ne in maximis quidem rebus quicquam adhuc inveni firmius, quod tenerem aut quo iudicium meum dirigerem, quam id quodcumque mihi quam simillimum veri videretur, cum ipsum illud verum tamen<a class="footnoteLink" href="#note_LCL342_508_1" id="target_note_LCL342_508_1"><sup>1</sup></a> in occulto <span class="br"></span><span class="lineNumber">238</span><span class="br"></span> lateret. Tu autem velim, si tibi ea quae disputata sunt minus probabuntur, ut aut maius opus institutum putes quam effici potuerit aut, dum tibi roganti voluerim obsequi, verecundia negandi scribendi me imprudentiam suscepisse.</p>
</section><notes><section class="footnotes"><ul><li class="note" id="note_LCL342_508_1"><a class="footnoteCrossrefLink" href="#target_note_LCL342_508_1" title="Click to highlight in text"><sup class="lineRef">1</sup>tamen <span class="italic">A, tam</span> π<span class="italic">f</span>, tum ε, um <span class="italic">F, omiserunt OP.</span></a></li><script type="text/javascript">document.getElementById('note_LCL342_508_1').style.display = "none";</script></ul></section></notes></section>