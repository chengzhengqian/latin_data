<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent noindent">
 seditionibus omnia turbata sunt, et ab eis quos prohibere magis decebat; postremo, quae pessumi et stultissumi decrevere, ea bonis et sapientibus faciunda sunt. <span class="br"></span><span class="lineNumber">2</span><span class="br"></span>Nam bellum atque arma, quamquam vobis invisa, tamen quia Lepido placent, sumunda sunt, nisi forte quoi pacem praestare et bellum pati consilium est.</p>
<p><span class="br"></span><span class="lineNumber">3</span><span class="br"></span>â€œPro di boni, qui hanc urbem omissa cura<a class="footnoteLink" href="#note_LCL522_60_3" id="target_note_LCL522_60_3"><sup>3</sup></a> adhuc tegitis, M. Aemilius, omnium flagitiosorum postremus, qui peior an ignavior sit deliberari non potest, exercitum opprimundae libertatis habet et se &lt;e&gt;<a class="footnoteLink" href="#note_LCL522_60_4" id="target_note_LCL522_60_4"><sup>4</sup></a> contempto metuendum effecit; vos mussantes et retractantes verbis et vatum carminibus pacem optatis magis quam defenditis, neque intellegitis mollitia decretorum vobis dignitatem, illi metum detrahi. <span class="br"></span><span class="lineNumber">4</span><span class="br"></span>Atque id iure, quoniam ex rapinis consulatum, ob seditionem provinciam cum exercitu adeptus est. Quid ille ob bene facta cepisset, quoius sceleribus tanta praemia tribuistis ?</p>
</section><notes><section class="footnotes"><ul><li class="note" id="note_LCL522_60_3"><a class="footnoteCrossrefLink" href="#target_note_LCL522_60_3" title="Click to highlight in text"><sup class="lineRef">3</sup>cura &lt;nostra&gt; <span class="italic">Wirtz</span></a></li><script type="text/javascript">document.getElementById('note_LCL522_60_3').style.display = "none";</script><li class="note" id="note_LCL522_60_4"><a class="footnoteCrossrefLink" href="#target_note_LCL522_60_4" title="Click to highlight in text"><sup class="lineRef">4</sup><span class="italic">Asulanus</span></a></li><script type="text/javascript">document.getElementById('note_LCL522_60_4').style.display = "none";</script></ul></section></notes></section>