<section class="div1 language" lang="la"><header><hgroup><h1>SALLUST</h1></hgroup></header><section class="div2">
<span class="label">Oratio Lepidi Consulis Ad Populum Romanum<a class="footnoteLink" href="#note_LCL522_38_1" id="target_note_LCL522_38_1"><sup>1</sup></a></span>
<p class="noindent"><span class="br"></span><span class="lineNumber">1</span><span class="br"></span>“Clementia et probitas vostra, Quirites, quibus per ceteras gentis maxumi et clari estis, plurumum timoris mihi faciunt advorsum tyrannidem L. Sullae, ne, quae ipsi nefanda aestumatis, ea parum credundo de aliis circumveniamini—praesertim quom illi spes omnis in scelere atque perfidia sit, neque se aliter tutum putet quam si peior atque intestabilior metu vostro fuerit, quo captis libertatis curam miseria eximat—aut, si provideritis, in tutandis<a class="footnoteLink" href="#note_LCL522_38_2" id="target_note_LCL522_38_2"><sup>2</sup></a> periculis magis quam ulciscundo teneamini.</p>
<p><span class="br"></span><span class="lineNumber">2</span><span class="br"></span>“Satellites quidem eius, homines maxumi nominis, optumis maiorum exemplis, nequeo satis mirari, qui dominationis in vos servitium suom mercedem dant et utrumque per iniuriam malunt quam optumo iure liberi agere: <span class="br"></span><span class="lineNumber">3</span><span class="br"></span>praeclara Brutorum atque Aemiliorum et Lutatiorum proles, geniti ad ea quae maiores virtute peperere subvortunda. <span class="br"></span><span class="lineNumber">4</span><span class="br"></span>Nam quid a Pyrrho, Hannibale, Philippoque et Antiocho<a class="footnoteLink" href="#note_LCL522_38_3" id="target_note_LCL522_38_3"><sup>3</sup></a> defensum est aliud quam libertas et suae 






</p></section><notes><section class="footnotes"><ul><li class="note" id="note_LCL522_38_1"><a class="footnoteCrossrefLink" href="#target_note_LCL522_38_1" title="Click to highlight in text"><sup class="lineRef">1</sup>The title and text of this speech are transmitted by <span class="bold">V</span> (Vat. lat. 3864, ff. 119v–20v). Citations from §§11, 19, and 23, as noted below, are assigned to Book 1 by Arusianus and Diomedes.</a></li><script type="text/javascript">document.getElementById('note_LCL522_38_1').style.display = "none";</script><li class="note" id="note_LCL522_38_2"><a class="footnoteCrossrefLink" href="#target_note_LCL522_38_2" title="Click to highlight in text"><sup class="lineRef">2</sup>vitandis <span class="italic">Asulanus, sed cf. OLD s.v. tutor 3</span></a></li><script type="text/javascript">document.getElementById('note_LCL522_38_2').style.display = "none";</script><li class="note" id="note_LCL522_38_3"><a class="footnoteCrossrefLink" href="#target_note_LCL522_38_3" title="Click to highlight in text"><sup class="lineRef">3</sup>nam quid . . . Philippo et Antiocho] nam quid a Pyrrho, Hannibale, aequor&lt;e&gt; et terra <span class="italic">[sic]</span> <span class="italic">Donat. ad Ter. Phorm. 243 (cf. fr. dub. 6)</span></a></li><script type="text/javascript">document.getElementById('note_LCL522_38_3').style.display = "none";</script></ul></section></notes></section>