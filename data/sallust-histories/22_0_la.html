<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
quae multi probi potius quam laborem cum honoribus capessebant, nulla sunt; <span class="br"></span><span class="lineNumber">10</span><span class="br"></span>hac tempestate serviundum aut imperitandum; habendus metus est aut faciundus, Quirites. Nam quid ultra? <span class="br"></span><span class="lineNumber">11</span><span class="br"></span>Quaeve humana superant, aut divina inpolluta sunt? Populus Romanus, paulo ante gentium moderator, exutus imperio, gloria, iure, agitandi inops<a class="footnoteLink" href="#note_LCL522_42_9" id="target_note_LCL522_42_9"><sup>9</sup></a> despectusque, ne servilia quidem alimenta relicua habet. <span class="br"></span><span class="lineNumber">12</span><span class="br"></span>Sociorum et Lati magna vis civitate pro multis et egregiis factis a vobis data per unum prohibentur et plebis innoxiae patrias sedes occupavere pauci satellites mercedem scelerum. <span class="br"></span><span class="lineNumber">13</span><span class="br"></span>Leges, iudicia, aerarium, provinciae, reges penes unum, denique necis civium et vitae licentia. <span class="br"></span><span class="lineNumber">14</span><span class="br"></span>Simul humanas hostias vidistis et sepulcra infecta sanguine civili. <span class="br"></span><span class="lineNumber">15</span><span class="br"></span>Estne viris relicui aliud quam solvere iniuriam aut mori per virtutem, quoniam quidem unum omnibus finem natura vel ferro saeptis statuit, neque quisquam extremam necessitatem nihil ausus nisi muliebri ingenio exspectat?</p>
</section><notes><section class="footnotes"><ul><li class="note" id="note_LCL522_42_9"><a class="footnoteCrossrefLink" href="#target_note_LCL522_42_9" title="Click to highlight in text"><sup class="lineRef">9</sup>agitandi inops] <span class="italic">Arus.</span> <span class="italic">GL 7.480.3 = p. 272DC</span></a></li><script type="text/javascript">document.getElementById('note_LCL522_42_9').style.display = "none";</script></ul></section></notes></section>