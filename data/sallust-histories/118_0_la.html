<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 ad vos plerique; raris enim animus est ad ea quae placent defendunda, ceteri validiorum sunt. <span class="br"></span><span class="lineNumber">8</span><span class="br"></span>An dubium habetis, num officere quid vobis uno animo pergentibus possit, quos languidos socordesque pertimuere? Nisi forte C. Cotta, ex factione media consul, aliter quam metu iura quaedam tribunis plebis restituit; et quamquam L. Sicinius, primus de potestate tribunicia loqui ausus, mussantibus vobis circumventus erat, tamen prius illi invidiam metuere, quam vos iniuriae pertaesum est.<a class="footnoteLink" href="#note_LCL522_234_5" id="target_note_LCL522_234_5"><sup>5</sup></a> Quod ego nequeo satis mirari, Quirites, nam spem frustra fuisse intellexistis. <span class="br"></span><span class="lineNumber">9</span><span class="br"></span>Sulla mortuo, qui scelestum inposuerat servitium, finem mali credebatis; ortus est longe saevior Catulus. <span class="br"></span><span class="lineNumber">10</span><span class="br"></span>Tumultus intercessit Bruto et Mamerco consulibus, dein C. Curio ad exitium usque insontis tribuni dominatus est.</p>
<p><span class="br"></span><span class="lineNumber">11</span><span class="br"></span>â€œLucullus superiore anno quantis animis ierit in L. Quintium vidistis: quantae denique nunc mihi turbae concitantur! Quae profecto incassum agebantur, si prius quam vos serviundi finem, illi dominationis facturi erant, praesertim cum his civilibus armis dicta alia, sed certatum 






</p></section><notes><section class="footnotes"><ul><li class="note" id="note_LCL522_234_5"><a class="footnoteCrossrefLink" href="#target_note_LCL522_234_5" title="Click to highlight in text"><sup class="lineRef">5</sup>quam . . . pertaesum est] <span class="italic">Arus. GL 7.500.14 </span>= <span class="italic">p. 229DC</span></a></li><script type="text/javascript">document.getElementById('note_LCL522_234_5').style.display = "none";</script></ul></section></notes></section>