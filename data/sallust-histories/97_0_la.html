<section class="div1 language" lang="la"><header><hgroup><h1>SALLUST</h1></hgroup></header><section class="div2">
<p class="noindent">nihil amplius in absentem me statuissetis quam adhuc agitis, patres conscripti, quem contra aetatem proiectum ad bellum saevissumum cum exercitu optume merito, quantum est in vobis, fame, miserruma omnium morte, confecistis. <span class="br"></span><span class="lineNumber">2</span><span class="br"></span>Hacine spe populus Romanus liberos suos ad bellum misit? Haec sunt praemia pro volneribus et totiens ob rem publicam fuso sanguine? Fessus scribundo mittundoque legatos omnis opes et spes privatas meas consumpsi, quom interim a vobis per triennium vix annuus sumptus datus est. <span class="br"></span><span class="lineNumber">3</span><span class="br"></span>Per deos inmortalis, utrum censetis me vicem aerari praestare<a class="footnoteLink" href="#note_LCL522_192_2" id="target_note_LCL522_192_2"><sup>2</sup></a> an [<span class="bold">A</span>] exercitum sine frumento et stipendio habere posse ?</p>
<p><span class="br"></span><span class="lineNumber">4</span><span class="br"></span>“Equidem fateor me ad hoc bellum maiore studio quam consilio profectum, quippe qui nomine modo imperi a vobis accepto, diebus quadraginta exercitum paravi hostisque in cervicibus iam Italiae agentis ab Alpibus in Hispaniam submovi; per eas iter aliud atque Hannibal, nobis opportunius, patefeci. <span class="br"></span><span class="lineNumber">5</span><span class="br"></span>Recepi Galliam, Pyrenaeum, 




</p></section><notes><section class="footnotes"><ul><li class="note" id="note_LCL522_192_2"><a class="footnoteCrossrefLink" href="#target_note_LCL522_192_2" title="Click to highlight in text"><sup class="lineRef">2</sup>utrum . . . praestare] utrum vicem me aerari praestare creditis, <span class="italic">Diom. GL 1.366.12–13</span></a></li><script type="text/javascript">document.getElementById('note_LCL522_192_2').style.display = "none";</script></ul></section></notes></section>