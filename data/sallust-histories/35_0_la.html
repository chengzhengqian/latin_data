<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
parta disturbatur, nostri proditor, istis infidus, hostis omnium bonorum! Ut te neque hominum neque deorum pudet, quos per fidem aut periurio violasti! <span class="br"></span><span class="lineNumber">16</span><span class="br"></span>Qui quando talis es, maneas in sententia et retineas arma te hortor, neu prolatandis seditionibus, inquies ipse, nos in sollicitudine adtineas. Neque te provinciae neque leges neque di penates civem patiuntur; perge qua coeptas&lt;ti&gt;,<a class="footnoteLink" href="#note_LCL522_68_8" id="target_note_LCL522_68_8"><sup>8</sup></a> ut quam maturrume merita invenias.</p>
<p><span class="br"></span><span class="lineNumber">17</span><span class="br"></span>“Vos autem, patres conscripti, quo usque cunctando rem publicam intutam patiemini et verbis arma temptabitis? Dilectus advorsus vos habiti, pecuniae publice et privatim extortae, praesidia deducta atque inposita; ex lubidine leges imperantur, quom interim vos legatos et decreta paratis. Quanto mehercule avidius pacem petieritis, tanto bellum acrius erit, quom intelleget se metu magis quam aequo et bono sustentatum. <span class="br"></span><span class="lineNumber">18</span><span class="br"></span>Nam qui turbas et caedem civium odisse ait et ob id armato Lepido vos inermos retinet, quae victis toleranda sunt ea, quom facere possitis, patiamini potius censet; ita illi a vobis pacem, vobis ab illo bellum suadet. <span class="br"></span><span class="lineNumber">19</span><span class="br"></span>Haec si placent, si tanta torpedo animos obpressit,<a class="footnoteLink" href="#note_LCL522_68_9" id="target_note_LCL522_68_9"><sup>9</sup></a> ut obliti scelerum Cinnae, quoius in urbem 





</p></section><notes><section class="footnotes"><ul><li class="note" id="note_LCL522_68_8"><a class="footnoteCrossrefLink" href="#target_note_LCL522_68_8" title="Click to highlight in text"><sup class="lineRef">8</sup><span class="italic">Steup (cf. Jug. 102.9)</span></a></li><script type="text/javascript">document.getElementById('note_LCL522_68_8').style.display = "none";</script><li class="note" id="note_LCL522_68_9"><a class="footnoteCrossrefLink" href="#target_note_LCL522_68_9" title="Click to highlight in text"><sup class="lineRef">9</sup>haec . . . obpressit] <span class="italic">Non. </span>p<span class="italic">. 229M = 339L.4 {Chris. GL 1.86.12–13 = p. 109B.1, attests, without quoting, S.’s use of </span>torpedo<span class="italic">}</span>: obrepsit<span class="italic"> L2 Non.</span></a></li><script type="text/javascript">document.getElementById('note_LCL522_68_9').style.display = "none";</script></ul></section></notes></section>