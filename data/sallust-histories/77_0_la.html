<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
malae secundaeque res opes, non ingenium mihi mutabant. <span class="br"></span><span class="lineNumber">2</span><span class="br"></span>At contra in his miseriis cuncta me cum fortuna deseruere; praeterea senectus, per se gravis, curam duplicat, quoi misero acta iam aetate<a class="footnoteLink" href="#note_LCL522_152_5" id="target_note_LCL522_152_5"><sup>5</sup></a> ne mortem quidem honestam sperare licet. <span class="br"></span><span class="lineNumber">3</span><span class="br"></span>Nam, si parricida vostri sum et bis genitus hic deos penatis meos patriamque et summum imperium vilia habeo, quis mihi vivo cruciatus satis est aut quae poena mortuo? Quin omnia memorata apud inferos supplicia scelere meo vici.</p>
<p><span class="br"></span><span class="lineNumber">4</span><span class="br"></span>â€œA prima adulescentia in ore vostro privatus et in magistratibus egi; qui lingua, qui consilio meo, qui pecunia voluere, usi sunt: neque ego callidam<span class="italic"> </span>facundiam neque ingenium ad male faciundum exercui; avidissumus privatae gratiae maxumas inimicitias pro re publica suscepi, quis victus cum illa simul, quom egens alienae opis plura mala expectarem,<a class="footnoteLink" href="#note_LCL522_152_6" id="target_note_LCL522_152_6"><sup>6</sup></a> vos, Quirites, rursus mihi patriam deosque penatis cum ingenti dignitate dedistis. <span class="br"></span><span class="lineNumber">5</span><span class="br"></span>Pro quibus beneficiis vix satis gratus videar, si singulis animam quam nequeo concesserim; nam vita et mors iura naturae sunt; 






</p></section><notes><section class="footnotes"><ul><li class="note" id="note_LCL522_152_5"><a class="footnoteCrossrefLink" href="#target_note_LCL522_152_5" title="Click to highlight in text"><sup class="lineRef">5</sup><span class="italic">Cf. fr. dub. 14,</span> senecta iam aetate.</a></li><script type="text/javascript">document.getElementById('note_LCL522_152_5').style.display = "none";</script><li class="note" id="note_LCL522_152_6"><a class="footnoteCrossrefLink" href="#target_note_LCL522_152_6" title="Click to highlight in text"><sup class="lineRef">6</sup>cum [sic] . . . expectarem] <span class="italic">Exc. Bob.,</span> <span class="italic">GL 1.549.23 </span>(in oratione Cottae)</a></li><script type="text/javascript">document.getElementById('note_LCL522_152_6').style.display = "none";</script></ul></section></notes></section>