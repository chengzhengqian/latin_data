<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
 ex tumultu, bellum ex bello serunt, Saturnini olim, post Sulpici, dein Mari Damasippique, nunc Lepidi satellites. <span class="br"></span><span class="lineNumber">8</span><span class="br"></span>Praeterea Etruria atque omnes reliquiae belli adrectae, Hispaniae armis sollicitae; Mithridates in latere vectigalium nostrorum quibus adhuc sustentamur, diem bello circumspicit; quin praeter idoneum ducem nihil abest ad subvortundum imperium.</p>
<p><span class="br"></span><span class="lineNumber">9</span><span class="br"></span>â€œQuod ego vos oro atque obsecro, patres conscripti, ut animadvortatis neu<a class="footnoteLink" href="#note_LCL522_64_7" id="target_note_LCL522_64_7"><sup>7</sup></a> patiamini licentiam scelerum quasi rabiem ad integros contactu procedere. Nam ubi malos praemia secuntur, haud facile quisquam gratuito bonus est. <span class="br"></span><span class="lineNumber">10</span><span class="br"></span>An expectatis dum exercitu rursus admoto ferro atque flamma urbem invadat? Quod multo propius est ab eo quo agitat statu, quam ex pace et concordia ad arma civilia, quae ille advorsum divina et humana omnia cepit, non pro sua aut quorum simulat iniuria, sed legum ac libertatis subvortundae. <span class="br"></span><span class="lineNumber">11</span><span class="br"></span>Agitur enim ac laceratur animi cupidine et noxarum metu, expers consili, inquies, haec atque illa temptans, metuit otium, odit bellum; luxu atque licentia 




</p></section><notes><section class="footnotes"><ul><li class="note" id="note_LCL522_64_7"><a class="footnoteCrossrefLink" href="#target_note_LCL522_64_7" title="Click to highlight in text"><sup class="lineRef">7</sup>neu <span class="italic">Carrio</span>: ne <span class="italic">V</span></a></li><script type="text/javascript">document.getElementById('note_LCL522_64_7').style.display = "none";</script></ul></section></notes></section>