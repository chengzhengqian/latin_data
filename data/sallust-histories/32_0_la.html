<section class="div1 language" lang="la"><header><hgroup><h1>SALLUST</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>“At scilicet eos qui ad postremum usque legatos, pacem, concordiam, et alia huiuscemodi decreverunt gratiam ab eo peperisse! Immo despecti et indigni re publica<a class="footnoteLink" href="#note_LCL522_62_5" id="target_note_LCL522_62_5"><sup>5</sup></a> habiti praedae loco aestumantur, quippe metu pacem repetentes quo habitam amiserant. <span class="br"></span><span class="lineNumber">6</span><span class="br"></span>Equidem a principio, quom Etruriam coniurare, proscriptos adcersi,<a class="footnoteLink" href="#note_LCL522_62_6" id="target_note_LCL522_62_6"><sup>6</sup></a> largitionibus rem publicam lacerari videbam, maturandum putabam et Catuli consilia cum paucis secutus sum. Ceterum illi qui gentis Aemiliae bene facta extollebant et ignoscundo populi Romani magnitudinem auxisse, nusquam etiam tum Lepidum progressum aiebant quom privata arma opprimundae libertatis cepisset, sibi quisque opes aut patrocinia quaerundo consilium publicum conruperunt.</p>
<p><span class="br"></span><span class="lineNumber">7</span><span class="br"></span>“At tum erat Lepidus latro cum calonibus et paucis sicariis, quorum nemo diurna mercede vitam mutaverit; nunc est pro consule cum imperio non empto sed dato a vobis, cum legatis adhuc iure parentibus, et ad eum concurrere homines omnium ordinum conruptissumi, flagrantes inopia et cupidinibus, scelerum conscientia exagitati, quibus quies in seditionibus, in pace turbae sunt. Hi tumultum





</p></section><notes><section class="footnotes"><ul><li class="note" id="note_LCL522_62_5"><a class="footnoteCrossrefLink" href="#target_note_LCL522_62_5" title="Click to highlight in text"><sup class="lineRef">5</sup>indigni re publica] <span class="italic">Arus. GL 7.480.19 = p. 157DC</span></a></li><script type="text/javascript">document.getElementById('note_LCL522_62_5').style.display = "none";</script><li class="note" id="note_LCL522_62_6"><a class="footnoteCrossrefLink" href="#target_note_LCL522_62_6" title="Click to highlight in text"><sup class="lineRef">6</sup>arcessi <span class="italic">Maurenbr.</span></a></li><script type="text/javascript">document.getElementById('note_LCL522_62_6').style.display = "none";</script></ul></section></notes></section>