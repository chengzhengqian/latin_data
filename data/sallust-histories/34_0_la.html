<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
carendum videt atque interim abutitur vostra socordia. <span class="br"></span><span class="lineNumber">12</span><span class="br"></span>Neque mihi satis consili est, metum an ignaviam an dementiam eam adpellem, qui videmini tanta mala quasi fulmen optare se quisque ne adtingat, sed prohibere ne conari quidem.</p>
<p><span class="br"></span><span class="lineNumber">13</span><span class="br"></span>“Et, quaeso, considerate quam convorsa rerum natura sit; antea malum publicum occulte, auxilia palam instruebantur, et eo boni malos facile anteibant: nunc pax et concordia disturbantur palam, defenduntur occulte; quibus illa placent in armis sunt, vos in metu. <span class="br"></span><span class="lineNumber">14</span><span class="br"></span>Quid expectatis, nisi forte pudet aut piget recte facere ? An Lepidi mandata animos movere? Qui placere ait sua quoique reddi et aliena tenet, belli iura rescindi quom ipse armis cogat, civitatem confirmari quibus ademptam negat, concordiae gratia tribuniciam potestatem restitui, ex qua omnes discordiae adcensae.</p>
<p><span class="br"></span><span class="lineNumber">15</span><span class="br"></span>“Pessume omnium atque inpudentissume, tibine egestas civium et luctus curae sunt, quoi nihil est domi nisi armis partum aut per iniuriam? Alterum consulatum petis, quasi primum reddideris, bello concordiam quaeris quo 





</p></section><notes></notes></section>