<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
utrimque de dominatione in vobis sit. <span class="br"></span><span class="lineNumber">12</span><span class="br"></span>Itaque cetera ex licentia aut odio aut avaritia in tempus arsere;<a class="footnoteLink" href="#note_LCL522_236_6" id="target_note_LCL522_236_6"><sup>6</sup></a> permansit una res modo, quae utrimque quaesita est et erepta in posterum: vis tribunicia, telum a maioribus libertati paratum. <span class="br"></span><span class="lineNumber">13</span><span class="br"></span>Quod ego vos moneo quaesoque ut animadvortatis neu nomina rerum ad ignaviam mutantes otium pro servitio adpelletis. Quo iam ipso frui, si vera et honesta flagitium superaverit, non est condicio; fuisset, si omnino quiessetis. Nunc animum advortere et, nisi viceritis, quoniam omnis iniuria gravitate tutior est, artius habebunt.</p>
<p><span class="br"></span><span class="lineNumber">14</span><span class="br"></span>“‘Quid censes igitur?’ aliquis vostrum subiecerit. Primum omnium omittundum morem hunc quem agitis<a class="footnoteLink" href="#note_LCL522_236_7" id="target_note_LCL522_236_7"><sup>7</sup></a> inpigrae linguae, animi ignavi, non ultra contionis locum memores libertatis. <span class="br"></span><span class="lineNumber">15</span><span class="br"></span>Deinde—ne vos ad virilia illa vocem, quo tribunos plebei, modo patricium magistratum, libera ab auctoribus patriciis suffragia maiores vostri paravere—quom vis omnis, Quirites, in vobis sit et quae iussa nunc 








</p></section><notes><section class="footnotes"><ul><li class="note" id="note_LCL522_236_6"><a class="footnoteCrossrefLink" href="#target_note_LCL522_236_6" title="Click to highlight in text"><sup class="lineRef">6</sup>itaque . . . arsere] <span class="italic">Arus. GL 7.486.30 </span>= <span class="italic">p. 178DC</span></a></li><script type="text/javascript">document.getElementById('note_LCL522_236_6').style.display = "none";</script><li class="note" id="note_LCL522_236_7"><a class="footnoteCrossrefLink" href="#target_note_LCL522_236_7" title="Click to highlight in text"><sup class="lineRef">7</sup>omittendum (amittendum <span class="italic">codd. Arus.</span>) . . . agitis] <span class="italic">Arus.</span> <span class="italic">GL 7.453.10–11 </span>= <span class="italic">p. 58DC</span></a></li><script type="text/javascript">document.getElementById('note_LCL522_236_7').style.display = "none";</script></ul></section></notes></section>