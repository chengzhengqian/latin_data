<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
ut sine dedecore cum civibus fama et fortunis integer agas, id dono datur atque accipitur.</p>
<p><span class="br"></span><span class="lineNumber">6</span><span class="br"></span>“Consules nos fecistis, Quirites, domi bellique inpeditissuma re publica; namque imperatores Hispaniae stipendium, milites, arma, frumentum poscunt—et id res cogit, quoniam defectione sociorum et Sertori per montis fuga neque manu certare possunt neque utilia parare; <span class="br"></span><span class="lineNumber">7</span><span class="br"></span>exercitus in Asia Ciliciaque ob nimias opes Mithridatis aluntur, Macedonia plena hostium est, nec minus Italiae marituma et provinciarum, quom interim vectigalia parva et bellis incerta vix partem sumptuum<a class="footnoteLink" href="#note_LCL522_154_7" id="target_note_LCL522_154_7"><sup>7</sup></a> sustinent; ita classe, quae conmeatus tuebatur, minore quam antea navigamus.</p>
<p><span class="br"></span><span class="lineNumber">8</span><span class="br"></span>“Haec si dolo aut socordia nostra contracta sunt, agite ut monet ira, supplicium sumite; sin fortuna communis asperior est, quare indigna vobis nobisque et re publica incipitis? <span class="br"></span><span class="lineNumber">9</span><span class="br"></span>Atque ego, quoius aetati mors propior est, non deprecor, si quid ea vobis incommodi demitur; neque mox ingenio corporis honestius quam pro vostra salute finem vitae fecerim. <span class="br"></span><span class="lineNumber">10</span><span class="br"></span>Adsum en C. Cotta consul! Facio quod 







</p></section><notes><section class="footnotes"><ul><li class="note" id="note_LCL522_154_7"><a class="footnoteCrossrefLink" href="#target_note_LCL522_154_7" title="Click to highlight in text"><sup class="lineRef">7</sup><span class="italic">ed. Rom.</span>: sumptum <span class="italic">V</span></a></li><script type="text/javascript">document.getElementById('note_LCL522_154_7').style.display = "none";</script></ul></section></notes></section>