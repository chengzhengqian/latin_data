<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
iniurias Nicomedem Bithynia expuli Asiamque spolium regis Antiochi recepi et Graeciae dempsi grave servitium. <span class="br"></span><span class="lineNumber">12</span><span class="br"></span>Incepta mea postremus servorum Archelaus exercitu prodito inpedivit, illique, quos ignavia aut prava calliditas, ut meis laboribus tuti essent, armis abstinuit, acerbissumas poenas solvunt, Ptolemaeus pretio in dies bellum prolatans, Cretenses impugnati semel iam neque finem nisi excidio habituri.<a class="footnoteLink" href="#note_LCL522_364_5" id="target_note_LCL522_364_5"><sup>5</sup></a> <span class="br"></span><span class="lineNumber">13</span><span class="br"></span>Equidem quom mihi ob ipsorum interna mala dilata proelia magis quam pacem datam intellegerem, abnuente Tigrane, qui mea dicta sero probat, te remoto procul, omnibus aliis obnoxiis, rursus tamen bellum coepi Marcumque Cottam, Romanum ducem, apud Calchedona terra fudi, mari exui classe pulcherruma. <span class="br"></span><span class="lineNumber">14</span><span class="br"></span>Apud Cyzicum magno cum exercitu in obsidio moranti frumentum defuit, nullo circum adnitente; simul hiems mari prohibebat. Ita, sine vi hostium regredi conatus in patrium 






</p></section><notes><section class="footnotes"><ul><li class="note" id="note_LCL522_364_5"><a class="footnoteCrossrefLink" href="#target_note_LCL522_364_5" title="Click to highlight in text"><sup class="lineRef">5</sup><span class="italic">Manutius (ed. Ald. 1509)</span>: habitur <span class="italic">V</span></a></li><script type="text/javascript">document.getElementById('note_LCL522_364_5').style.display = "none";</script></ul></section></notes></section>