<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent">
reditu decus ordinis huius interiit, nihilo minus vos atque coniuges et liberos Lepido permissuri sitis, quid opus decretis, quid auxilio Catuli? <span class="br"></span><span class="lineNumber">20</span><span class="br"></span>Quin is et alii boni rem publicam frustra curant.</p>
<p>“Agite ut lubet, parate vobis Cethegi atque alia proditorum patrocinia, qui rapinas et incendia instaurare cupiunt et rursus advorsum deos penatis manus armare. Sin libertas et vera magis placent, decernite digna nomine et augete ingenium viris fortibus. <span class="br"></span><span class="lineNumber">21</span><span class="br"></span>Adest novos exercitus, ad hoc coloniae veterum militum, nobilitas omnis, duces optumi; fortuna meliores sequitur; iam illa quae socordia nostra<a class="footnoteLink" href="#note_LCL522_70_10" id="target_note_LCL522_70_10"><sup>10</sup></a> conlecta sunt, dilabentur.</p>
<p><span class="br"></span><span class="lineNumber">22</span><span class="br"></span>“Quare ita censeo: quoniam &lt;M.&gt;<a class="footnoteLink" href="#note_LCL522_70_11" id="target_note_LCL522_70_11"><sup>11</sup></a> Lepidus exercitum privato consilio paratum cum pessumis et hostibus rei publicae contra huius ordinis auctoritatem ad urbem ducit, uti Ap. Claudius interrex cum Q. Catulo pro consule et ceteris, quibus imperium est, urbi praesidio sint operamque dent ne quid res publica detrimenti capiat.”</p>
</section><notes><section class="footnotes"><ul><li class="note" id="note_LCL522_70_10"><a class="footnoteCrossrefLink" href="#target_note_LCL522_70_10" title="Click to highlight in text"><sup class="lineRef">10</sup>vostra <span class="italic">Dietsch</span></a></li><script type="text/javascript">document.getElementById('note_LCL522_70_10').style.display = "none";</script><li class="note" id="note_LCL522_70_11"><a class="footnoteCrossrefLink" href="#target_note_LCL522_70_11" title="Click to highlight in text"><sup class="lineRef">11</sup><span class="italic">Orelli</span></a></li><script type="text/javascript">document.getElementById('note_LCL522_70_11').style.display = "none";</script></ul></section></notes></section>