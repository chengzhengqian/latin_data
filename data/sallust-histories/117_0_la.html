<section class="div1 language" lang="la"><header><hgroup><h1>SALLUST</h1></hgroup></header><section class="div2"><p class="noindent noindent">
interesset, multis mihi disserundum fuit docendique, quas ob iniurias et quotiens a patribus armata plebes secessisset utique vindices paravisset omnis iuris sui tribunos plebis: <span class="br"></span><span class="lineNumber">2</span><span class="br"></span>nunc hortari modo relicuom est et ire primum via, qua capessundam arbitror libertatem. <span class="br"></span><span class="lineNumber">3</span><span class="br"></span>Neque me praeterit, quantas opes nobilitatis solus, inpotens inani specie magistratus pellere dominatione incipiam, quantoque tutius factio noxiorum agat quam soli innocentes. <span class="br"></span><span class="lineNumber">4</span><span class="br"></span>Sed praeter spem bonam ex vobis, quae metum vicit, statui certaminis advorsa pro libertate potiora esse forti viro quam omnino non certavisse.</p>
<p><span class="br"></span><span class="lineNumber">5</span><span class="br"></span>“Quamquam omnes alii creati pro iure vostro vim cunctam et imperia sua gratia aut spe aut praemiis in vos convortere, meliusque habent mercede delinquere quam gratis recte facere. <span class="br"></span><span class="lineNumber">6</span><span class="br"></span>Itaque omnes concessere iam in paucorum dominationem, qui per militare nomen aerarium, exercitus, regna, provincias occupavere et arcem habent ex spoliis vostris, quom interim more pecorum vos, multitudo, singulis habendos fruendosque praebetis, exuti omnibus quae maiores reliquere, nisi quia vobismet ipsi<a class="footnoteLink" href="#note_LCL522_232_3" id="target_note_LCL522_232_3"><sup>3</sup></a> per suffragia, ut praesides olim, nunc dominos destinatis.</p>
<p><span class="br"></span><span class="lineNumber">7</span><span class="br"></span>“Itaque concessere illuc omnes, at<a class="footnoteLink" href="#note_LCL522_232_4" id="target_note_LCL522_232_4"><sup>4</sup></a> mox, si vostra receperitis,




</p></section><notes><section class="footnotes"><ul><li class="note" id="note_LCL522_232_3"><a class="footnoteCrossrefLink" href="#target_note_LCL522_232_3" title="Click to highlight in text"><sup class="lineRef">3</sup><span class="italic">Laetus</span>: ipsis <span class="italic">V</span></a></li><script type="text/javascript">document.getElementById('note_LCL522_232_3').style.display = "none";</script><li class="note" id="note_LCL522_232_4"><a class="footnoteCrossrefLink" href="#target_note_LCL522_232_4" title="Click to highlight in text"><sup class="lineRef">4</sup><span class="italic">Kritz</span>: et <span class="italic">V</span></a></li><script type="text/javascript">document.getElementById('note_LCL522_232_4').style.display = "none";</script></ul></section></notes></section>