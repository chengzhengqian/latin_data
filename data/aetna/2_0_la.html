<section class="div1 language" lang="la"><header><hgroup><h1>Minor Latin Poets</h1></hgroup></header>
<p class="lineGroup">
<span class="line indent1">ultima quis tacuit iuvenum certamina, Colchos?</span><span class="linebreak"></span>
<span class="line">quis non Argolico deflevit Pergamon igni</span><span class="linebreak"></span>
<span class="line">impositam et tristi natorum funere matrem</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>aversumve diem sparsumve in semine dentem?</span><span class="linebreak"></span>
<span class="line">quis non periurae doluit mendacia puppis,</span><span class="linebreak"></span>
<span class="line">desertam vacuo Minoida litore questus?</span><span class="linebreak"></span>
<span class="line">quicquid in antiquum iactata est fabula carmen.</span><span class="linebreak"></span>
</p>
<p class="lineGroup">
<span class="line indent1">fortius ignotas molimur pectore curas,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>qui tanto motus operi, vis quanta perennis</span><span class="linebreak"></span>
<span class="line">explicet in denso flammas et trudat ab imo</span><span class="linebreak"></span>
<span class="line">ingenti sonitu moles et proxima quaeque</span><span class="linebreak"></span>
<span class="line">ignibus irriguis uratâ€”mens carminis haec est.</span><span class="linebreak"></span>
</p>
<p class="lineGroup">
<span class="line indent1">principio ne quem capiat fallacia vatum,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>sedes esse dei tumidisque e faucibus ignem</span><span class="linebreak"></span>
<span class="line">Vulcani ruere et clausis resonare cavernis</span><span class="linebreak"></span>
<span class="line">festinantis opus. non est tam sordida divis</span><span class="linebreak"></span>
<span class="line">cura, neque extremas ius est demittere in artes</span><span class="linebreak"></span>
<span class="line">sidera: subducto regnant sublimia caelo</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>illa, neque artificum curant tractare laborem.</span><span class="linebreak"></span>
</p>
<notes><section class="footnotes"><ul><li class="note text" id="note_LCL284_360_19"><sup class="lineRef">19</sup>matrem H<sup>2</sup>AR: mentem CSH<sup>1</sup>: mensam <span class="italic">Schwartz.</span>
</li><li class="note text" id="note_LCL284_360_20"><sup class="lineRef">20</sup>semine <span class="italic">codd.</span>: semina <span class="italic">Scaliger.</span>
</li><li class="note text" id="note_LCL284_360_25"><sup class="lineRef">25</sup>qui tanto CSH<sup>1</sup>: quis tantos H<sup>2</sup>AR. operi CS: operit H: reperit AR. vis quanta <span class="italic">Ellis.</span> qu(a)e CSH: quis A: quamvis R. tanta <span class="italic">codd.</span>: causa <span class="italic">Ald.</span> 1517.</li></ul></section></notes></section>