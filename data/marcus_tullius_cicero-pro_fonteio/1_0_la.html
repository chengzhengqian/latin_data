<section class="div1 language" lang="la"><header><hgroup><h1>Cicero</h1></hgroup></header>
<h1><span class="ac">Pro M. Fonteio Oratio</span></h1>
<h1><span class="italic">Fragmenta Palimpsesti Niebuhriani</span></h1>
<section class="div2">
<p><span class="br"></span><span class="lineNumber">1</span><span class="br"></span>I. . . . oportuisse; an ita dissolvit, ut omnes alii dissolverunt? Nam ita ego defendo M. Fonteium, iudices, itaque contendo, post legem Valeriam latam . . . te<a class="footnoteLink" href="#note_LCL252_308_1" id="target_note_LCL252_308_1"><sup>1</sup></a> . . . quaestore usque ad T. Crispinum quaestorem aliter neminem solvisse; hunc omnium superiorum, huius autem omnes, qui postea fuerint,
<span class="br"></span><span class="lineNumber">2</span><span class="br"></span>auctoritatem dico secutos. Quid accusas, quid reprendis? Nam quod in tabulis dodrantariis et quadrantariis, quas ait ab Hirtuleio institutas, Fontei officium desiderat, non possum existimare, utrum ipse erret an vos in errorem ducere velit. Quaero enim abs te, M. Plaetori, possitne tibi ipsi probata esse nostra causa, si, qua in re abs te M. Fonteius accusatur, auctorem habet eum, quem tu maxime laudas, Hirtuleium; qua in re autem laudas Hirtuleium, Fonteius idem fecisse reperitur. Reprehendis solutionis





</p></section><notes><section class="footnotes"><ul><li class="note" id="note_LCL252_308_1"><a class="footnoteCrossrefLink" href="#target_note_LCL252_308_1" title="Click to highlight in text"><sup class="lineRef">1</sup><span class="italic">prob. part of</span> Fonteio.</a></li><script type="text/javascript">document.getElementById('note_LCL252_308_1').style.display = "none";</script></ul></section></notes></section>