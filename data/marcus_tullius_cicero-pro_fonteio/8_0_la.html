<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quam multi tribuni militum, quales et quot et quotiens legati ad eos <span class="italic">exierunt</span><a class="footnoteLink" href="#note_LCL252_322_1" id="target_note_LCL252_322_1"><sup>1</sup></a>! Exercitus praeterea Cn. Pompei maximus atque ornatissimus hiemavit in Gallia M. Fonteio imperante. Satisne vobis multos, satis idoneos testes et conscios videtur ipsa fortuna esse voluisse earum rerum, quae M. Fonteio praetore gererentur in Gallia? Quem ex tanto hominum numero testem in hac causa producere potestis? Quis est ex eo numero, qui vobis auctor placeat? Eo nos iam laudatore et teste utemur.
<span class="br"></span><span class="lineNumber">17</span><span class="br"></span>Dubitabitis etiam diutius, iudices, quin illud, quod initio vobis proposui, verissimum sit, aliud per hoc iudicium nihil agi, nisi ut M. Fonteio oppresso testimoniis eorum, quibus multa rei publicae causa invitissimis imperata sunt, segniores posthac ad imperandum
ceteri sint, cum videant eos oppugnare, quibus <span class="italic">victoribus</span>,<a class="footnoteLink" href="#note_LCL252_322_2" id="target_note_LCL252_322_2"><sup>2</sup></a> populi Romani imperium incolume esse non possit?</p>
</section>
<section class="div2">
<p>VIII. Obiectum est etiam quaestum M. Fonteium ex viarum munitione fecisse, ut aut ne cogeret munire aut id, quod munitum esset, ne improbaret. Si et coacti sunt munire omnes et multorum opera improbata sunt, certe utrumque falsum est, et ob vacationem pretium datum, cum immunis nemo fuerit, et




</p></section><notes><section class="footnotes"><ul><li class="note" id="note_LCL252_322_1"><a class="footnoteCrossrefLink" href="#target_note_LCL252_322_1" title="Click to highlight in text"><sup class="lineRef">1</sup>exierunt <span class="italic">suppl. by Pluygers</span>.</a></li><script type="text/javascript">document.getElementById('note_LCL252_322_1').style.display = "none";</script><li class="note" id="note_LCL252_322_2"><a class="footnoteCrossrefLink" href="#target_note_LCL252_322_2" title="Click to highlight in text"><sup class="lineRef">2</sup>victoribus <span class="italic">suppl. by Niebuhr</span>.</a></li><script type="text/javascript">document.getElementById('note_LCL252_322_2').style.display = "none";</script></ul></section></notes></section>