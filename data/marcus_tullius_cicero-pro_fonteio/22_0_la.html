<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
in primis eorum hominum, qui nunc sunt, exercitatus.</p>
</section>
<section class="div2">
<p><span class="br"></span><span class="lineNumber">42</span><span class="br"></span>XIX. Quare si etiam monendi estis a me, iudices, quod non estis, videor hoc leviter pro mea auctoritate vobis praecipere posse, ut ex eo genere homines, quorum cognita virtus, industria, felicitas in re militari sit, diligenter vobis retinendos existimetis. Fuit enim maior talium virorum in hac re publica copia; quae cum esset, tamen eorum non modo saluti, sed etiam honori consulebatur. Quid nunc vobis faciendum est studiis militaribus apud iuventutem
obsoletis, fortissimis<a class="footnoteLink" href="#note_LCL252_350_1" id="target_note_LCL252_350_1"><sup>1</sup></a> autem hominibus ac summis ducibus partim aetate, partim civitatis discordiis
ac rei publicae calamitate consumptis, cum tot bella aut a nobis necessario suscipiantur aut subito atque inprovisa nascantur? Nonne et hominem ipsum ad dubia rei publicae tempora reservandum et ceteros studio laudis ac virtutis inflammandos putatis?
<span class="br"></span><span class="lineNumber">43</span><span class="br"></span>Recordamini, quos legatos nuper in bello L. Iulius, quos P. Rutilius, quos L. Cato, quos Cn. Pompeius habuerit; scietis fuisse tum M. Cornutum, L. Cinnam, L. Sullam, praetorios homines, belli gerendi peritissimos; praeterea C. Marium, P. Didium, Q. Catulum, P. Crassum, non litteris homines ad rei militaris
scientiam, sed rebus gestis ac victoriis eruditos. Age vero, nunc inserite oculos in curiam, intro-

</p></section><notes><section class="footnotes"><ul><li class="note" id="note_LCL252_350_1"><a class="footnoteCrossrefLink" href="#target_note_LCL252_350_1" title="Click to highlight in text"><sup class="lineRef">1</sup>fortissimis <span class="italic">suppl. MÃ¼ller.</span></a></li><script type="text/javascript">document.getElementById('note_LCL252_350_1').style.display = "none";</script></ul></section></notes></section>