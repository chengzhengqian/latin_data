<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

invidiosissimum et maximum esse voluerunt. Crimen a Plaetorio, iudices, ita constitutum est, M. Fonteio non in Gallia primum venisse in mentem, ut portorium vini institueret, sed hac inita iam ac proposita ratione Roma profectum. Itaque Titurium Tolosae quaternos denarios in singulas vini amphoras portorii nomine exegisse, Croduni Porcium et Munium ternos victoriatos, Vulchalone Servaeum binos victoriatos; atque in his locis ab iis portorium esse exactum,
si qui Cobiomacho, qui vicus inter Tolosam et Narbonem est, deverterentur neque Tolosam ire vellent, Elesiodulis senos denarios ab iis, qui ad
<span class="br"></span><span class="lineNumber">20</span><span class="br"></span>hostem portarent, exegissent. Video, iudices, esse crimen et genere ipso magnum (vectigal enim esse inpositum fructibus nostris dicitur, et pecuniam permagnam ratione ista cogi potuisse confiteor) et invidia vel maximum; maxime enim inimici hanc rem sermonibus divulgari voluerunt. Sed ego ita existimo, quo maius crimen sit id, quod ostendatur esse falsum, hoc maiorem ab eo iniuriam fieri, qui id confingat. Vult enim magnitudine rei sic occupare animos eorum, qui audiunt, ut difficilis aditus veritati relinquatur.</p>
<p><span class="sc">De crimine vinario. De bello Vocontiorum. De dispositione hibernorum</span>.</p>
</section>
<section class="div2">
<p><span class="br"></span><span class="lineNumber">21</span><span class="br"></span>X. “At hoc Galli negant.” At ratio rerum et




</p></section><notes></notes></section>