<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

genus; eodem modo Hirtuleium dissolvisse publicae tabulae coarguunt. Laudas illum, quod dodrantarias tabulas instituerit; easdem Fonteius instituit et eodem genere pecuniae. Nam ne forte sis nescius et istas tabulas existimes ad diversam veteris aeris alieni rationem pertinere, ob unam causam et in uno genere sunt institutae. Nam cum publicanis, qui Africam, qui Aquileiense portorium conducta habebant<a class="footnoteLink" href="#note_LCL252_310_1" id="target_note_LCL252_310_1"><sup>1</sup></a> . . .</p>
</section>
<section class="div2">
<p><span class="br"></span><span class="lineNumber">3</span><span class="br"></span>II. . . . cite . . . Nemo, nemo, inquam, iudices, reperietur, qui unum se in quaestura M. Fonteio nummum dedisse aut illum ex ea pecunia, quae pro aerario solveretur, detraxisse dicat; nullius in tabulis ulla huius furti significatio, nullum in iis nominibus intertrimenti aut deminutionis vestigium reperietur. Atqui homines, si qui in hoc genere quaestionis accusati sunt, reprehensos videmus primum testibus; difficile est enim eum, qui magistratui pecuniam dederit, non aut induci odio, ut dicat, aut cogi religione; deinde, si qua gratia testes deterrentur, tabulae quidem certe incorruptae atque integrae manent. Fac omnis amicissimos Fonteio fuisse, tantum hominum numerum ignotissimorum atque alienissimorum pepercisse huius capiti, consuluisse famae;

</p></section><notes><section class="footnotes"><ul><li class="note" id="note_LCL252_310_1"><a class="footnoteCrossrefLink" href="#target_note_LCL252_310_1" title="Click to highlight in text"><sup class="lineRef">1</sup>conducta habebant <span class="italic">added by Niebuhr</span>.</a></li><script type="text/javascript">document.getElementById('note_LCL252_310_1').style.display = "none";</script></ul></section></notes></section>