<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">18</span><span class="br"></span>ob probationem, cum multa improbata sint. Quid? Si hoc crimen optimis nominibus delegare possumus, et ita, non ut culpam in alios transferamus, sed uti doceamus eos isti munitioni praefuisse, qui facile officium suum et praestare et probare possunt,tamenne
vos omnia in M. Fonteium iratis testibus freti conferetis? Cum maioribus rei publicae negotiis M. Fonteius impediretur, et cum ad rem publicam pertineret viam Domitiam muniri, legatis suis, primariis viris, C. Annio Bellieno et C. Fonteio, negotium dedit; itaque praefuerunt; imperaverunt pro dignitate sua, quod visum est, et probaverunt; quod vos, si nulla alia ex re, ex litteris quidem nostris, quas exscripsistis, et missis et adlatis certe scire potuistis. Quas si antea non legistis, nunc ex nobis, quid de iis rebus Fonteius ad legatos suos scripserit, quid ad eum illi rescripserint, cognoscite.</p>
<p>L. <span class="sc">m. ad</span> C. <span class="sc">Annium leg., ad</span> C. <span class="sc">Fonteium leg.,</span> L. <span class="sc">a. ab</span> C. <span class="sc">Annio leg., ab</span> C. <span class="sc">Fonteio leg.</span></p>
<p><span class="br"></span><span class="lineNumber">19</span><span class="br"></span>Satis opinor esse perspicuum, iudices, hanc rationem
munitionis neque ad M. Fonteium pertinere et ab iis esse tractatam, quos nemo possit reprehendere.</p>
</section>
<section class="div2">
<p>IX. Cognoscite nunc de crimine vinario, quod illi


</p></section><notes></notes></section>