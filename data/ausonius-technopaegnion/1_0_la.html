<section class="div1 language" lang="la"><header><hgroup><h1>Ausonius</h1></hgroup></header>
<section class="div2">
<h2><span class="ac">Liber XII</span></h2>
<h2><span class="ac">Technopaegnion</span></h2>
<h2><span class="sc">I.—Praefatio Ausonius Pacato Proconsuli</span></h2>
<p><span class="sc">Scio</span> mihi aput alios pro laboris modulo laudem non posse procedere. quam tamen si tu indulseris, ut ait Afranius in Thaide—</p>
<blockquote><p>
<span class="line">Maiorem laudem quam laborem invenero.<a class="footnoteLink" href="#note_LCL096_286_1" id="target_note_LCL096_286_1"><sup>1</sup></a></span><span class="linebreak"></span>
</p></blockquote>
<p>quae lecturus es monosyllaba sunt, quasi quaedam puncta sermonum: in quibus nullus facundiae locus est, sensuum nulla conceptio, propositio, redditio, conclusio aliaque sophistica, quae in uno versu esse non possunt: set cohaerent ita, ut circuli catenarum separati. et simul ludicrum opusculum texui, ordiri maiuscula solitus: set “in tenui labor, at non tenuis gloria,”<a class="footnoteLink" href="#note_LCL096_286_2" id="target_note_LCL096_286_2"><sup>2</sup></a> si probantur. tu facies, ut sint aliquid. nam sine te monosyllaba erunt vel si quid minus. in</p>
</section><notes><section class="footnotes"><ul><li class="note" id="note_LCL096_286_1"><a class="footnoteCrossrefLink" href="#target_note_LCL096_286_1" title="Click to highlight in text"><sup class="lineRef">1</sup>frag. 2 (<span class="italic">ed</span>. Ribbeck).</a></li><script type="text/javascript">document.getElementById('note_LCL096_286_1').style.display = "none";</script><li class="note" id="note_LCL096_286_2"><a class="footnoteCrossrefLink" href="#target_note_LCL096_286_2" title="Click to highlight in text"><sup class="lineRef">2</sup>Virgil, <span class="italic">Georg.</span> iv. 6.</a></li><script type="text/javascript">document.getElementById('note_LCL096_286_2').style.display = "none";</script></ul></section></notes></section>