<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent noindent">

corporibus nec fieri possunt nec intelligi; animos enim per se ipsos viventes non poterant mente complecti, formam aliquam figuramque quaerebant. Inde Homeri tota νέκυια inde ea, quae meus amicus Appius νεκυομαντεῖα faciebat, inde in vicinia nostra Averni lacus,</p>
<blockquote><p>
<span class="line"><span class="italic">Unde animae excitantur obscura umbra aperto ex ostio</span></span><span class="linebreak"></span>
<span class="line"><span class="italic">Altae Acheruntis, falso<a class="footnoteLink" href="#note_LCL141_44_1" id="target_note_LCL141_44_1"><sup>1</sup></a> sanguine, mortuorum im-</span></span><span class="linebreak"></span>
<span class="line indent5"><span class="italic">agines.</span></span><span class="linebreak"></span>
</p></blockquote>
<p class="noindent">Has tamen imagines loqui volunt, quod fieri nec sine lingua nec sine palato nec sine faucium, laterum, pulmonum vi et figura potest; nihil enim animo <span class="br"></span><span class="lineNumber">38</span><span class="br"></span>videre poterant, ad oculos omnia referebant. Magni autem est ingenii sevocare mentem a sensibus et cogitationem ab consuetudine abducere. Itaque credo equidem etiam alios tot saeculis; sed, quod litteris exstet, Pherecydes Syrius primus dixit animos esse hominum sempiternos, antiquus sane; fuit enim meo regnante gentili. Hanc opinionem discipulus eius, Pythagoras, maxime confirmavit: qui cum Superbo regnante in Italiam venisset, tenuit Magnam 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_44_1"><a class="footnoteCrossrefLink" href="#target_note_LCL141_44_1" title="Click to highlight in text"><sup class="lineRef">1</sup><span class="italic">salso</span> is another reading and Bentley proposed <span class="italic">fuso</span>.</a></li><script type="text/javascript">document.getElementById('note_LCL141_44_1').style.display = "none";</script></ul></section></notes></section>