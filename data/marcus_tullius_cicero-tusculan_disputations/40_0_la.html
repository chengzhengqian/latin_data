<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

ad temperationem corporum aptas eorumque omnium moderatorem et ducem solem, lunamque accretione et deminutione luminis quasi fastorum notantem et significantem dies, tum in eodem orbe in duodecim partes distributo quinque stellas ferri, eosdem cursus constantissime servantes, disparibus inter se motibus, nocturnamque caeli formam undique sideribus ornatam, tum globum terrae eminentem e mari, fixum in medio mundi universi loco, duabus oris distantibus habitabilem et cultum, quarum altera, quam nos incolimus,</p>
<blockquote><p>
<span class="line"><span class="italic">Sub axe posita ad stellas septem, unde horrifer</span></span><span class="linebreak"></span>
<span class="line"><span class="italic">Aquilonis stridor gelidas molitur nives</span>,</span><span class="linebreak"></span>
</p></blockquote>
<p class="noindent">altera australis, ignota nobis, quam vocant Graeci <span class="br"></span><span class="lineNumber">69</span><span class="br"></span>ἀντίχθων, ceteras partes incultas, quod aut frigore rigeant aut urantur calore: hic autem, ubi habitamus, non intermittit suo tempore</p>
<blockquote><p>
<span class="line"><span class="italic">Caelum nilescere, arbores frondescere</span>,</span><span class="linebreak"></span>
<span class="line"><span class="italic">Vites laetificae pampinis pubescere</span>,</span><span class="linebreak"></span>
<span class="line"><span class="italic">Rami bacarum ubertate incurvescere</span>,</span><span class="linebreak"></span>
<span class="line"><span class="italic">Segetes largiri fruges, florere omnia</span>,</span><span class="linebreak"></span>
<span class="line"><span class="italic">Fontes scatere, herbis prata convestirier</span>,</span><span class="linebreak"></span>
</p></blockquote>
<p class="noindent">tum multitudinem pecudum partim ad vescendum, partim ad cultus agrorum, partim ad vehendum, partim ad corpora vestienda, hominemque ipsum <span class="br"></span><span class="lineNumber"></span><span class="br"></span>
</p></section><notes></notes></section>