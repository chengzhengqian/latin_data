<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

aeternitate dicentem aberrare a proposito facile patiebar.</p>
<p><span class="br"></span><span class="lineNumber">82</span><span class="br"></span>XXXIV. M. Video te alte spectare et velle in caelum migrare. Spero fore ut contingat id nobis. Sed fac, ut isti volunt, animos non remanere post mortem: video nos, si ita sit, privari spe beatioris vitae. Mali vero quid adfert ista sententia? Fac enim sic animum interire, ut corpus: num igitur aliquis dolor aut omnino post mortem sensus in corpore est? Nemo id quidem dicit, etsi Democritum insimulat Epicurus, Democritii negant. Ne in animo quidem igitur sensus remanet: ipse enim nusquam est. Ubi igitur malum est, quoniam nihil tertium est? an quod <a class="footnoteLink" href="#note_LCL141_96_1" id="target_note_LCL141_96_1"><sup>1</sup></a> ipse animi discessus a corpore non fit sine dolore? Ut credam ita esse, quam est id exiguum! Sed falsum esse arbitror et fit plerumque sine sensu, non numquam etiam cum voluptate, totumque hoc leve est, qualecumque est: fit enim <span class="br"></span><span class="lineNumber">83</span><span class="br"></span>ad punctum temporis. Illud angit vel potius excruciat, discessus ab omnibus iis, quae sunt bona in vita Vide ne a malis dici verius possit. Quid ego nunc lugeam vitam hominum? Vere et iure possum. Sed quid necesse est, cum id agam, ne post mortem miseros nos putemus fore, etiam vitam efficere deplorando miseriorem? Fecimus hoc in eo libro, in quo nosmet ipsos quantum potuimus consolati sumus. A malis igitur mors abducit, non a bonis, verum si 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_96_1"><a class="footnoteCrossrefLink" href="#target_note_LCL141_96_1" title="Click to highlight in text"><sup class="lineRef">1</sup><span class="italic">quoniam</span> in the MSS.</a></li><script type="text/javascript">document.getElementById('note_LCL141_96_1').style.display = "none";</script></ul></section></notes></section>