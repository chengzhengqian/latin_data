<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
tota tollatur. Satis dictum esse arbitror aegritudinem esse opinionem mali praesentis, in qua opinione illud insit, ut aegritudinem suscipere oporteat.</p>
<p><span class="br"></span><span class="lineNumber">75</span><span class="br"></span>Additur ad hanc definitionem a Zenone recte, ut illa opinio praesentis mali sit recens; hoc autem verbum sic interpretantur, ut non tantum illud recens esse velint, quod paullo ante acciderit, sed, quam diu in illo opinato malo vis quaedam insit, ut<a class="footnoteLink" href="#note_LCL141_314_1" id="target_note_LCL141_314_1"><sup>1</sup></a> vigeat et habeat quandam viriditatem, tam diu appelletur recens. Ut Artemisia illa, Mausoli Cariae regis uxor, quae nobile illud Halicarnassi fecit sepulcrum, quam diu vixit, vixit in luctu, eodemque etiam confecta contabuit. Huic erat illa opinio cotidie recens, quae tum denique non appellatur recens, cum vetustate exaruit.</p>
<p>Haec igitur officia sunt consolantium, tollere aegritudinem funditus aut sedare aut detrahere quam plurimum aut supprimere nec pati manare <span class="br"></span><span class="lineNumber">76</span><span class="br"></span>longius aut ad alia traducere. Sunt qui unum officium consolantis putent docere<a class="footnoteLink" href="#note_LCL141_314_2" id="target_note_LCL141_314_2"><sup>2</sup></a> malum illud omnino non esse, ut Cleanthi placet. Sunt qui non magnum malum, ut Peripatetici. Sunt qui abducant a malis ad bona, ut Epicurus. Sunt qui satis putent ostendere nihil inopinati accidisse, ut Cyrenaici.<a class="footnoteLink" href="#note_LCL141_314_3" id="target_note_LCL141_314_3"><sup>3</sup></a> Chrysippus autem caput esse censet in consolando 


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_314_1"><a class="footnoteCrossrefLink" href="#target_note_LCL141_314_1" title="Click to highlight in text"><sup class="lineRef">1</sup><span class="italic">et</span> MSS.: <span class="italic">ut</span> Bentley.</a></li><script type="text/javascript">document.getElementById('note_LCL141_314_1').style.display = "none";</script><li class="note" id="note_LCL141_314_2"><a class="footnoteCrossrefLink" href="#target_note_LCL141_314_2" title="Click to highlight in text"><sup class="lineRef">2</sup>Lambinus supplied <span class="italic">docere</span> which is not in MSS.</a></li><script type="text/javascript">document.getElementById('note_LCL141_314_2').style.display = "none";</script><li class="note" id="note_LCL141_314_3"><a class="footnoteCrossrefLink" href="#target_note_LCL141_314_3" title="Click to highlight in text"><sup class="lineRef">3</sup><span class="italic">nihil mali</span> MSS.: <span class="italic">ut Cyrenaici</span> Davies. The context requires this, cf. ยง 28.</a></li><script type="text/javascript">document.getElementById('note_LCL141_314_3').style.display = "none";</script></ul></section></notes></section>