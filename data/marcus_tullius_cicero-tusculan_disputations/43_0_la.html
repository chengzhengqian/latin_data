<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

habere videantur, qua providentes quid in morte boni sit cum cantu et voluptate moriantur, sic omnibus bonis et doctis esse faciendum. Nec vero de hoc quisquam dubitare posset, nisi idem nobis accideret diligenter de animo cogitantibus, quod iis saepe usu venit, qui cum<a class="footnoteLink" href="#note_LCL141_86_1" id="target_note_LCL141_86_1"><sup>1</sup></a> acriter oculis deficientem solem intuerentur, ut aspectum omnino amitterent, sic mentis acies se ipsa intuens non numquam hebescit, ob eamque causam contemplandi diligentiam amittimus. Itaque dubitans, circumspectans, haesitans, multa adversa reverens tamquam in rate in mari immenso nostra vehitur oratio.<a class="footnoteLink" href="#note_LCL141_86_2" id="target_note_LCL141_86_2"><sup>2</sup></a></p>
<p><span class="br"></span><span class="lineNumber">74</span><span class="br"></span>Sed haec et vetera et a Graecis. Cato autem sic abiit e vita, ut causam moriendi nactum se esse gauderet: vetat enim dominans ille in nobis deus iniussu hinc nos suo demigrare: cum vero causam iustam deus ipse dederit, ut tunc Socrati, nunc Catoni, saepe multis, ne ille, medius fidius, vir sapiens laetus ex his tenebris in lucem illam excesserit, nec tamen illa vincla carceris ruperit—leges enim vetant—, sed tamquam a magistratu aut ab aliqua potestate legitima, sic a deo evocatus atque emissus exierit. <span class="italic">Tota</span> enim <span class="italic">philosophorum vita</span>, ut ait idem, <span class="italic">commentatio mortis est</span>.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL141_86_1"><a class="footnoteCrossrefLink" href="#target_note_LCL141_86_1" title="Click to highlight in text"><sup class="lineRef">1</sup>Some editors bracket <span class="italic">cum</span> to get rid of the difficulty of the <span class="italic">cum</span>-clause followed by an <span class="italic">ut</span>-clause. Another suggestion is to alter <span class="italic">ut</span> to <span class="italic">vel</span>.</a></li><script type="text/javascript">document.getElementById('note_LCL141_86_1').style.display = "none";</script><li class="note" id="note_LCL141_86_2"><a class="footnoteCrossrefLink" href="#target_note_LCL141_86_2" title="Click to highlight in text"><sup class="lineRef">2</sup>Many editors alter <span class="italic">oratio</span> to <span class="italic">ratio</span>, but in IV. §33 we have <span class="italic">enavigavit oratio</span>. The word λόγος, in the passage of Plato which Cicero had in mind, can mean <span class="italic">ratio</span> or <span class="italic">oratio</span> and therefore is not decisive. <span class="italic">Oratio</span> implies <span class="italic">ratio</span> as in § 112.</a></li><script type="text/javascript">document.getElementById('note_LCL141_86_2').style.display = "none";</script></ul></section></notes></section>