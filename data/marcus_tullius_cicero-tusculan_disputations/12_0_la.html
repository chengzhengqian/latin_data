<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent noindent">

fere nostri—declarat nomen; nam et <span class="italic">agere animam</span> et <span class="italic">efflare</span> dicimus et <span class="italic">animosos</span> et <span class="italic">bene animates</span> et <span class="italic">ex animi sententia;</span> ipse autem animus ab anima dictus est—Zenoni Stoico animus ignis videtur.</p>
<p>X. Sed haec quidem, quae dixi, cor, cerebrum, animam, ignem vulgo: reliqua fere singuli, ut multo<a class="footnoteLink" href="#note_LCL141_24_1" id="target_note_LCL141_24_1"><sup>1</sup></a> ante veteres, proxime autem Aristoxenus, musicus idemque philosophus, ipsius corporis intentionem quandam, velut in cantu et fidibus quae harmonia dicitur, sic ex corporis totius natura et figura varios motus cieri tamquam in cantu sonos. <span class="br"></span><span class="lineNumber">20</span><span class="br"></span>Hic ab artificio suo non recessit et tamen dixit aliquid, quod ipsum quale esset erat multo ante et dictum et explanatum a Platone. Xenocrates animi figuram et quasi corpus negavit esse ullum,<a class="footnoteLink" href="#note_LCL141_24_2" id="target_note_LCL141_24_2"><sup>2</sup></a> numerum dixit esse, cuius vis, ut iam ante Pythagorae visum erat, in natura maxima esset. Eius doctor Plato triplicem finxit animum, cuius principatum, id est rationem in capite sicut in arce posuit, et duas partes ei parere voluit, iram et cupiditatem, quas suis 


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_24_1"><a class="footnoteCrossrefLink" href="#target_note_LCL141_24_1" title="Click to highlight in text"><sup class="lineRef">1</sup><span class="italic">multi</span> MSS.: <span class="italic">multo</span> Bentley.</a></li><script type="text/javascript">document.getElementById('note_LCL141_24_1').style.display = "none";</script><li class="note" id="note_LCL141_24_2"><a class="footnoteCrossrefLink" href="#target_note_LCL141_24_2" title="Click to highlight in text"><sup class="lineRef">2</sup><span class="italic">verum</span> is the reading of the best MSS. Bentley proposed <span class="italic">merum</span>.</a></li><script type="text/javascript">document.getElementById('note_LCL141_24_2').style.display = "none";</script></ul></section></notes></section>