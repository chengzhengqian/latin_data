<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent noindent">
illi, qui bene instituti sunt, accipere plagam malunt quam turpiter vitare! quam saepe apparet nihil eos malle quam vel domino satis facere vel populo! mittunt etiam vulneribus confecti ad dominos qui quaerant quid velint: si satis iis factum sit, se velle decumbere. Quis mediocris gladiator ingemuit, quis vultum mutavit umquam? quis non modo stetit, verum etiam decubuit turpiter? quis cum decubuisset, ferrum recipere iussus collum contraxit? Tantum exercitatio, meditatio, consuetudo valet. Ergo hoc poterit</p>
<blockquote><p>
<span class="line"><span class="italic">Samnis, spurcus homo, vita illa dignus locoque:</span></span><span class="linebreak"></span>
</p></blockquote>
<p class="noindent">vir natus ad gloriam ullam partem animi tam mollem habebit quam non meditatione et ratione corroboret? Crudele gladiatorum spectaculum et inhumanum non nullis videri solet, et haud scio an ita sit, ut nunc fit: cum vero sontes ferro depugnabant, auribus fortasse multae, oculis quidem nulla poterat esse fortior contra dolorem et mortem disciplina.</p>
<p><span class="br"></span><span class="lineNumber">42</span><span class="br"></span>XVIII. De exercitatione et consuetudine et commentatione dixi. Age, sis, nunc de ratione videamus, <span class="br"></span><span class="lineNumber"></span><span class="br"></span>
</p></section><notes></notes></section>