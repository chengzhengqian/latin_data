<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

nostris insatiabilis quaedam cupiditas veri videndi et orae ipsae locorum illorum, quo pervenerimus, quo faciliorem nobis cognitionem rerum caelestium, eo <span class="br"></span><span class="lineNumber">45</span><span class="br"></span>maiorem cognoscendi cupiditatem dabunt. Haec enim pulcritudo etiam in terris “patritam illam et avitam,” ut ait Theophrastus, philosophiam cognitionis cupiditate incensam excitavit. Praecipue vero fruentur ea qui tum etiam, cum has terras incolentes circumfusi erant caligine, tamen acie mentis dispicere cupiebant.</p>
<p>XX. Etenim si nunc aliquid adsequi se putant, qui ostium Ponti viderunt et eas angustias, per quas penetravit ea, quae est nominata</p>
<blockquote><p>
<span class="line"><span class="italic">Argo, quia Argivi in ea dilecti viri</span></span><span class="linebreak"></span>
<span class="line"><span class="italic">vecti petebant pellem inauratam arietis</span>,</span><span class="linebreak"></span>
</p></blockquote>
<span class="line">aut ii, qui Oceani freta illa viderunt,</span><span class="linebreak"></span>
<blockquote><p>
<span class="line"><span class="italic">Europam Libyamque rapax ubi dividit unda</span>,</span><span class="linebreak"></span>
</p></blockquote>
<p>quod tandem spectaculum fore putamus, cum totam terram contueri licebit eiusque cum situm, formam, circumscriptionem, tum et habitabiles regiones et rursum omni cultu propter vim frigoris aut caloris <span class="br"></span><span class="lineNumber">46</span><span class="br"></span>vacantes? Nos enim ne nunc quidem oculis cernimus ea, quae videmus: neque est enim ullus sensus in corpore, sed ut non physici solum docent, verum
<span class="br"></span><span class="lineNumber"></span><span class="br"></span>
</p></section><notes></notes></section>