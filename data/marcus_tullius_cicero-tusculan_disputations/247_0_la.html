<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
beatam exsistere, sequitur ut ea exsistat ex honestate.</p>
<p><span class="br"></span><span class="lineNumber">68</span><span class="br"></span>XXIV. Sed, ne verbis solum attingamus ea, quae volumus ostendere, proponenda quaedam quasi moventia sunt, quae nos magis ad cognitionem intelligentiamque convertant. Sumatur enim nobis quidam praestans vir optimis artibus isque animo parumper et cogitatione fingatur. Primum ingenio eximio sit necesse est; tardis enim mentibus virtus non facile comitatur: deinde ad investigandam veritatem studio incitato; ex quo triplex ille animi fetus exsistet: unus in cognitione rerum positus et in explicatione naturae; alter in discriptione expetendarum fugiendarumve rerum et in ratione vivendi;<a class="footnoteLink" href="#note_LCL141_494_1" id="target_note_LCL141_494_1"><sup>1</sup></a> tertius in iudicando quid cuique rei sit consequens, quid repugnans, in quo inest omnis <span class="br"></span><span class="lineNumber">69</span><span class="br"></span>cum subtilitas disserendi tum veritas iudicandi. Quo tandem igitur gaudio adfici necesse est sapientis animum cum his habitantem pernoctantemque curis! ut, cum totius mundi motus conversionesque perspexerit sideraque viderit innumerabilla caelo inhaerentia cum eius ipsius motu congraere certis infixa sedibus, septem alia suos quaeque tenere cursus 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_494_1"><a class="footnoteCrossrefLink" href="#target_note_LCL141_494_1" title="Click to highlight in text"><sup class="lineRef">1</sup>The MSS. differ. Wesenberg suggests <span class="italic">et in ratione vivendi</span> for the <span class="italic">ne vivendi</span> which is found in some.</a></li><script type="text/javascript">document.getElementById('note_LCL141_494_1').style.display = "none";</script></ul></section></notes></section>