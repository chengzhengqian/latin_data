<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

post mortem futura sint. <span class="italic">Serit arbores, quae alteri saeclo prosint</span>, ut ait Statius<a class="footnoteLink" href="#note_LCL141_38_1" id="target_note_LCL141_38_1"><sup>1</sup></a> in Synephebis, quid spectans nisi etiam postera saecula ad se pertinere? Ergo arbores seret diligens agricola, quarum aspiciet bacam ipse numquam; vir magnus leges, instituta, rem publicam non seret? Quid procreatio liberorum, quid propagatio nominis, quid adoptationes filiorum, quid testamentorum diligentia, quid ipsa sepulcrorum monumenta, elogia significant nisi nos futura <span class="br"></span><span class="lineNumber">32</span><span class="br"></span>etiam cogitare? Quid illud? num dubitas quin specimen naturae capi deceat ex optima quaque natura? Quae est melior igitur in hominum genere natura quam eorum, qui se natos ad homines iuvandos, tutandos, conservandos arbitrantur? Abiit ad deos Hercules; numquam abisset, nisi, cum inter homines esset, eam sibi viam munivisset. Vetera iam ista et religione omnium consecrata.</p>
<p>XV. Quid in hac re publica tot tantosque viros ob rem publicam interfectos cogitasse arbitramur? iisdemne ut finibus nomen suum quibus vita terminaretur? Nemo umquam sine magna spe immortalitatis <span class="br"></span><span class="lineNumber">33</span><span class="br"></span>se pro patria offerret ad mortem. Licuit esse otioso Themistocli, licuit Epaminondae, licuit, ne et Vetera et externa quaeram, mihi, sed nescio quo modo 


</p></section><notes><section class="footnotes"><ul><li class="note" id="note_LCL141_38_1"><a class="footnoteCrossrefLink" href="#target_note_LCL141_38_1" title="Click to highlight in text"><sup class="lineRef">1</sup>The MSS. give no subject for <span class="italic">ait. Statius</span>, the name of the poet, inserted by Beroaldus. Caecilius Statius, Roman comic poet, died 168 <span class="sc">b.c</span>, cf. App. II.</a></li><script type="text/javascript">document.getElementById('note_LCL141_38_1').style.display = "none";</script></ul></section></notes></section>