<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
placatione abluatur illa quidem, cum doceas nec bonum illud esse, ex quo laetitia aut libido oriatur, nec malum, ex quo aut metus aut aegritudo. Verum tamen haec est certa et propria sanatio, si doceas ipsas perturbationes per se esse vitiosas nec habere quidquam aut naturale aut necessarium, ut ipsam aegritudinem leniri videmus, cum obiicimus maerentibus imbecillitatem animi effeminati cumque eorum gravitatem constantiamque laudamus, qui non turbulente humana patiantur; quod quidem solet eis etiam accidere, qui illa mala esse censent, ferenda tamen aequo animo arbitrantur. Putat aliquis esse voluptatem bonum, alius autem pecuniam, tamen et ille ab intemperantia et hic ab avaritia avocari potest. Illa autem altera ratio et oratio, quae simul et opinionem falsam tollit et aegritudinem detrahit, est ea quidem utilior,<a class="footnoteLink" href="#note_LCL141_396_1" id="target_note_LCL141_396_1"><sup>1</sup></a> sed <span class="br"></span><span class="lineNumber">61</span><span class="br"></span>raro proficit neque est ad vulgus adhibenda. Quaedam autem sunt aegritudines, quas levare illa medicina nullo modo possit, ut, si quis aegre ferat nihil in se esse virtutis, nihil animi, nihil officii, nihil honestatis, propter mala is quidem angatur, sed alia quaedam sit ad eum admovenda curatio et talis quidem, quae possit esse omnium etiam de ceteris rebus discrepantium philosophorum; inter omnes enim convenire oportet commotiones animorum 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_396_1"><a class="footnoteCrossrefLink" href="#target_note_LCL141_396_1" title="Click to highlight in text"><sup class="lineRef">1</sup>On the ground that <span class="italic">utilior</span> does not fit the context Bentley proposed <span class="italic">subtilior</span>.</a></li><script type="text/javascript">document.getElementById('note_LCL141_396_1').style.display = "none";</script></ul></section></notes></section>