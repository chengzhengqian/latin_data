<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
autem aspectu percipiantur, ea non versari in oculorum ulla iucunditate, ut ea, quae gustemus, olfaciamus, tractemus, audiamus, in ea ipsa, ubi sentimus, parte versentur; in oculis tale nihil fit: animus accipit quae videmus. Animo autem multis modis variisque delectari licet, etiam si non adhibeatur aspectus; loquor enim de docto homine et erudito, cui vivere est cogitare; sapientis autem cogitatio non ferme ad investigandum adhibet oculos <span class="br"></span><span class="lineNumber">112</span><span class="br"></span>advocatos. Etenim si nox non adimit vitam beatam, cur dies nocti similis adimat? Nam illud Antipatri Cyrenaici est quidem paullo obscenius, sed non absurda sententia est: cuius caecitatem cum mulierculae lamentarentur: <span class="italic">Quid agitis?</span> inquit, <span class="italic">an vobis nulla videtur voluptas esse nocturna?</span> Appium quidem veterem illum, qui caecus annos multos fuit, et ex magistratibus et ex rebus gestis intelligimus in illo suo casu nec privato nec publico muneri defuisse. C. Drusi domum compleri a consultoribus solitam accepimus; cum quorum res esset sua ipsi non videbant, caecum adhibebant ducem. Pueris nobis Cn. Aufidius praetorius et in senatu sententiam dicebat nec amicis deliberantibus deerat et Graecam scribebat historiam et videbat in litteris.</p>
<p><span class="br"></span><span class="lineNumber">113</span><span class="br"></span>XXXIX. Diodotus Stoicus caecus multos annos nostrae domui vixit. Is vero, quod credibile vix est,<a class="footnoteLink" href="#note_LCL141_536_1" id="target_note_LCL141_536_1"><sup>1</sup></a> cum in philosophia multo etiam magis adsidue 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_536_1"><a class="footnoteCrossrefLink" href="#target_note_LCL141_536_1" title="Click to highlight in text"><sup class="lineRef">1</sup><span class="italic">esset</span> in MSS.: <span class="italic">est</span> Bake.</a></li><script type="text/javascript">document.getElementById('note_LCL141_536_1').style.display = "none";</script></ul></section></notes></section>