<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
numero; quod enim est bonum, id non quivis habere potest: omitto nobilitatem famamque popularem stultorum improborumque consensu excitatam: haec, quae sunt minima, tamen bona dicantur necesse est, candiduli dentes, venusti oculi, color suavis, et ea, quae Anticlea laudat Ulixi pedes abluens,</p>
<p class="lineGroup">
<span class="line indent2"><span class="italic">Lenitudo orationis, mollitudo corporis</span>,</span><span class="linebreak"></span>
</p>
<p class="noindent">ea si bona ducemus, quid erit in philosophi gravitate quam in vulgi opinione stultorumque turba quod <span class="br"></span><span class="lineNumber">47</span><span class="br"></span>dicatur aut gravius aut grandius? At enim eadem Stoici <span class="italic">praecipua</span> vel <span class="italic">producta</span> dicunt quae bona isti! Dicunt illi quidem, sed iis vitam beatam compleri negant: hi autem sine iis esse nullam putant aut, si sit beata, beatissimam certe negant. Nos autem volumus beatissimam, idque nobis Socratica illa conclusione confirmatur: sic enim princeps ille philosophiae disserebat, qualis cuiusque animi adfectus esset, talem esse hominem, qualis autem homo ipse esset, talem eius esse orationem; orationi autem facta similla, factis vitam; adfectus autem animi in bono viro laudabilis, et vita igitur laudabilis boni viri et honesta ergo, quoniam laudabilis: ex quibus bonorum beatam vitam esse concluditur. <span class="br"></span><span class="lineNumber">48</span><span class="br"></span>Etenim proh deorum atque hominum <span class="br"></span><span class="lineNumber"></span><span class="br"></span>
</p></section><notes></notes></section>