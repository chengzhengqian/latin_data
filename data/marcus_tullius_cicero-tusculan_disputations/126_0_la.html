<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

mediocritates vel perturbationum vel morborum animi milii non sane probant. Omne enim malum,’ etiam mediocre, malum<a class="footnoteLink" href="#note_LCL141_252_1" id="target_note_LCL141_252_1"><sup>1</sup></a> est; nos autem id agimus, ut id in sapiente nullum sit omnino. Nam ut corpus, etiam si mediocriter aegrum est, sanum non est, sic in animo ista mediocritas caret sanitate.</p>
<p>Itaque praeclare nostri, ut alia multa, molestiam, sollicitudinem, angorem propter similitudinem corporum aegrorum aegritudinem nominaverunt. <span class="br"></span><span class="lineNumber">23</span><span class="br"></span>Hoc propemodum verbo Graeci omnem animi perturbationem appellant; vocant enim πάθος, id est, morbum, quicumque est motus in animo turbidus: nos melius; aegris enim corporibus simillima animi est aegritudo; at non similis aegrotationis est libido, non immoderata laetitia, quae est voluptas animi elata et gestiens. Ipse etiam metus non est morbi admodum similis, quamquam aegritudini est finitimus, sed proprie ut aegrotatio in corpore, sic aegritudo in animo nomen habet non seiunctum a dolore. Doloris huius igitur origo nobis explicanda est, id est causa efficiens aegritudinem in animo tamquam aegrotationem in corpore; nam ut medici causa morbi inventa curationem esse inventam putant, sic 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_252_1"><a class="footnoteCrossrefLink" href="#target_note_LCL141_252_1" title="Click to highlight in text"><sup class="lineRef">1</sup><span class="italic">magnum</span>, MSS.: <span class="italic">malum</span>, Bouhier.</a></li><script type="text/javascript">document.getElementById('note_LCL141_252_1').style.display = "none";</script></ul></section></notes></section>