<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
anxium et timidum censemus esse sapientem? de cuius excellentia multa quidem dici quamvis fuse lateque possunt, sed brevissime illo modo, sapientiam esse rerum divinarum et humanarum scientiam cognitionemque, quae cuiusque rei causa sit; ex quo efficitur, ut divina imitetur, humana omnia inferiora virtute ducat. In hanc tu igitur tamquam in mare, quod est ventis subiectum, perturbationem cadere tibi dixisti videri? Quid est quod tantam gravitatem constantiamque perturbet? an improvisum aliquid aut repentinum? Quid potest accidere tale ei, cui nihil quod homini evenire possit [non praemeditatum sit]?<a class="footnoteLink" href="#note_LCL141_392_1" id="target_note_LCL141_392_1"><sup>1</sup></a> Nam quod aiunt nimia resecari oportere, naturalia relinqui, quid tandem potest esse naturale, quod idem nimium esse possit? Sunt enim omnia ista ex errorum orta radicibus, quae evellenda et extrahenda penitus, non circumcidenda nec amputanda sunt.</p>
<p><span class="br"></span><span class="lineNumber">58</span><span class="br"></span>XXVII. Sed quoniam suspicor te non tam de sapiente quam de te ipso quaerere—illum enim putas omni perturbatione esse liberum, te vis—, videamus quanta sint quae a philosophia remedia morbis animorum adhibeantur. Est enim quaedam medicina certe, nec tam fuit hominum generi infensa atque inimica natura, ut corporibus tot res salutares, animis nullam invenerit, de quibus hoc etiam est merita melius, quod corporum adiumenta 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_392_1"><a class="footnoteCrossrefLink" href="#target_note_LCL141_392_1" title="Click to highlight in text"><sup class="lineRef">1</sup>The bracketed words are not in most MSS. Bentley would read <span class="italic">an improvisum aut repentinum quid accidere potest ei; cui nihil tale, quod homini evenire possit?</span></a></li><script type="text/javascript">document.getElementById('note_LCL141_392_1').style.display = "none";</script></ul></section></notes></section>