<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
<span class="br"></span><span class="lineNumber">88</span><span class="br"></span>non careas, etiam si sentias te non habere. Hoc premendum etiam atque etiam est argumentum confirmato illo, de quo, si mortales animi sunt, dubitare non possumus, quin tantus interitus in morte sit, ut ne minima quidem suspicio sensus relinquatur: hoc igitur probe stabilito et fixo illud excutiendum est, ut sciatur quid sit carere, ne relinquatur aliquid erroris in verbo. Carere igitur hoc significat, egere eo, quod habere velis; inest enim velle in carendo, nisi cum sic tamquam in febri dicitur alia quadam notione verbi. Dicitur enim alio modo etiam carere, cum aliquid non habeas et non habere te sentias, etiam si id facile patiare. Carere in malo<a class="footnoteLink" href="#note_LCL141_104_1" id="target_note_LCL141_104_1"><sup>1</sup></a> non dicitur: nec enim esset dolendum: dicitur illud, bono carere, quod est malum. Sed ne vivus quidem bono caret, si eo non indiget. Sed in vivo intelligi tamen potest regno te carere—dici autem hoc in te satis subtiliter non potest, posset in Tarquinio, cum regno esset expulsus—at in mortuo 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_104_1"><a class="footnoteCrossrefLink" href="#target_note_LCL141_104_1" title="Click to highlight in text"><sup class="lineRef">1</sup>The readings of the MSS. are <span class="italic">carere morte, carere in morte, carere in malo</span>. The last reading has least support but gives the best sense.</a></li><script type="text/javascript">document.getElementById('note_LCL141_104_1').style.display = "none";</script></ul></section></notes></section>