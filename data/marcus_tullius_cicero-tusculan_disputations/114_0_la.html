<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
solida quaedam res et expressa, non adumbrata: ea est consentiens laus bonorum, incorrupta vox bene iudicantium de excellenti virtute, ea virtuti resonat tamquam imago: quae quia recte factorum plerumque <span class="br"></span><span class="lineNumber">4</span><span class="br"></span>comes est, non est bonis viris repudianda; illa autem, quae se eius imitatricem esse vult, temeraria atque inconsiderata et plerumque peccatorum vitiorumque laudatrix, fama popularis, simulatione honestatis formam eius pulcritudinemque corrumpit: qua caecati<a class="footnoteLink" href="#note_LCL141_228_1" id="target_note_LCL141_228_1"><sup>1</sup></a> homines, cum quaedam etiam praeclara cuperent eaque nescirent nec ubi nec qualia essent, funditus alii everterunt suas civitates, alii ipsi occiderunt. Atque hi quidem optima petentes non tam voluntate quam cursus errore falluntur. Quid? qui pecuniae cupiditate, qui voluptatum libidine feruntur, quorumque ita perturbantur animi, ut non multum absint ab insania, quod insipientibus contingit omnibus, iis nullane est adhibenda curatio? Utrum, quod minus noceant animi aegrotationes quam corporis, an quod corpora curari possint, animorum medicina nulla sit?</p>
<p><span class="br"></span><span class="lineNumber">5</span><span class="br"></span>III. At et morbi perniciosiores pluresque sunt animi quam corporis. Hoc<a class="footnoteLink" href="#note_LCL141_228_2" id="target_note_LCL141_228_2"><sup>2</sup></a> enim ipso odiosi sunt, quod ad animum pertinent eumque sollicitant, <span class="italic">animus</span>-que <span class="italic">aeger</span>, ut ait Ennius, <span class="italic">semper errat, neque poti</span><a class="footnoteLink" href="#note_LCL141_228_3" id="target_note_LCL141_228_3"><sup>3</sup></a>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_228_1"><a class="footnoteCrossrefLink" href="#target_note_LCL141_228_1" title="Click to highlight in text"><sup class="lineRef">1</sup><span class="italic">caecitate</span>, MSS.: <span class="italic">caecati</span>, Schlenger.</a></li><script type="text/javascript">document.getElementById('note_LCL141_228_1').style.display = "none";</script><li class="note" id="note_LCL141_228_2"><a class="footnoteCrossrefLink" href="#target_note_LCL141_228_2" title="Click to highlight in text"><sup class="lineRef">2</sup><span class="italic">Hi enim ipsi</span>, MSS.: <span class="italic">hoc</span> . . . <span class="italic">ipso</span>, Bake.</a></li><script type="text/javascript">document.getElementById('note_LCL141_228_2').style.display = "none";</script><li class="note" id="note_LCL141_228_3"><a class="footnoteCrossrefLink" href="#target_note_LCL141_228_3" title="Click to highlight in text"><sup class="lineRef">3</sup><span class="italic">Pati</span>, MSS.: <span class="italic">poti (potiri</span>), Ribbeck.</a></li><script type="text/javascript">document.getElementById('note_LCL141_228_3').style.display = "none";</script></ul></section></notes></section>