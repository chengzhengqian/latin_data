<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
Chrysippi ad veritatem firmissima est, ad tempus aegritudinis difficilis. Magnum opus est probare maerenti illum suo iudicio et, quod se ita putet oportere facere, maerere. Nimirum igitur, ut in causis non semper utimur eodem statu—sic enim appellamus controversiarum genera—, sed ad tempus, ad controversiae naturam, ad personam accommodamus, sic in aegritudine lenienda quam quisque curationem recipere possit videndum est.</p>
<p><span class="br"></span><span class="lineNumber">80</span><span class="br"></span>Sed nescio quo pacto ab eo, quod erat a te propositum, aberravit oratio. Tu enim de sapiente quaesieras, cui aut malum videri nullum potest quod vacet turpitudine aut ita parvum malum, ut id obruatur sapientia vixque appareat, qui nihil opinione adfingat adsumatque ad aegritudinem, nec id putet esse rectum, se quam maxime excruciari luctuque confici, quo pravius nihil esse possit. Edocuit tamen ratio, ut mihi quidem videtur, cum hoc ipsum proprie non quaereretur hoc tempore, num quid<a class="footnoteLink" href="#note_LCL141_320_1" id="target_note_LCL141_320_1"><sup>1</sup></a> esset malum, nisi quod idem dici turpe posset, tamen ut videremus, quidquid esset in aegritudine mali, id non naturale esse, sed voluntario iudicio et opinionis <span class="br"></span><span class="lineNumber">81</span><span class="br"></span>errore contractum. Tractatum est autem a nobis id 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_320_1"><a class="footnoteCrossrefLink" href="#target_note_LCL141_320_1" title="Click to highlight in text"><sup class="lineRef">1</sup><span class="italic">nunc quod</span> most MSS.: <span class="italic">num quid</span> Wesenberg.</a></li><script type="text/javascript">document.getElementById('note_LCL141_320_1').style.display = "none";</script></ul></section></notes></section>