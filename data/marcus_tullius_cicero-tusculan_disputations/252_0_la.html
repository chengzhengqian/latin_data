<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">


superiorum dierum disputationibus armati et parati: dolor esse videtur acerrimus virtutis adversarius, is ardentes faces intemptat, is fortitudinem, magnitudinem animi, patientiam se debilitaturum minatur. <span class="br"></span><span class="lineNumber">77</span><span class="br"></span>Huic igitur succumbet virtus, huic beata sapientis et constantis viri vita cedet? Quam turpe, o di boni! Pueri Spartiatae non ingemiscunt verberum dolore laniati; adolescentium greges Lacedaemone vidimus ipsi incredibili contentione certantes pugnis, calcibus, unguibus, morsu denique, cum exanimarentur prius quam victos se faterentur. Quae barbaria India vastior aut agrestior? in ea tamen gente primum ei, qui sapientes habentur, nudi aetatem agunt et Caucasi nives hiemalemque vim perferunt sine dolore, cumque ad flammam se applicaverunt, <span class="br"></span><span class="lineNumber">78</span><span class="br"></span>sine gemitu aduruntur; mulieres vero in India, cum est cuius earum vir mortuus, in certamen iudiciumque veniunt quam plurimum ille dilexerit—plures enim singulis solent esse nuptae—quae est victrix, ea laeta prosequentibus suis una cum viro in rogum imponitur, illa victa maesta discedit. Numquam naturam mos vinceret; est enim ea semper invicta; sed nos umbris, deliciis, otio, languore, desidia animum infecimus, opinionibus maloque more delenitum <span class="br"></span><span class="lineNumber"></span><span class="br"></span>
</p></section><notes></notes></section>