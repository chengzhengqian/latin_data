<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

locis iram in pectore, cupiditatem subter praecordia <span class="br"></span><span class="lineNumber">21</span><span class="br"></span>locavit. Dicaearchus autem in eo sermone, quem Corinthi habitum tribus libris exponit, doctorum hominum disputantium primo libro multos loquentes facit: duobus Pherecraten quendam Phthiotam senem, quem ait a Deucalione ortum, disserentem inducit, nihil esse omnino animum et hoc esse nomen totum inane frustraque animalia et animantes appellari, neque in homine inesse animum vel animam nec in bestia, vimque omnem eam, qua vel agamus quid vel sentiamus, in omnibus corporibus vivis aequabiliter esse fusam nec separabilem a corpore esse, quippe quae nulla sit nec sit quidquam nisi corpus unum et simplex, ita figuratum, ut temperatione <span class="br"></span><span class="lineNumber">22</span><span class="br"></span>naturae vigeat et sentiat. Aristoteles longe omnibus—Platonem semper excipio—praestans et ingenio et diligentia, cum quattuor nota illa genera principiorum esset complexus, e quibus omnia orerentur, quintam quandam naturam censet esse, e qua sit mens; cogitare enim et providere et discere et docere et invenire aliquid et meminisse,<a class="footnoteLink" href="#note_LCL141_26_1" id="target_note_LCL141_26_1"><sup>1</sup></a> et tam multa alia, amare odisse, cupere timere, angi laetari; haec et similla eorum in horum quattuor generum inesse nullo putat: quintum genus adhibet

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_26_1"><a class="footnoteCrossrefLink" href="#target_note_LCL141_26_1" title="Click to highlight in text"><sup class="lineRef">1</sup><span class="italic">et tam multa alia meminisse</span> in MSS.: emended by Heine.</a></li><script type="text/javascript">document.getElementById('note_LCL141_26_1').style.display = "none";</script></ul></section></notes></section>