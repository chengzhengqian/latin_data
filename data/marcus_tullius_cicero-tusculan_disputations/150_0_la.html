<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent noindent">
gravissime maerere oportere. Ex hoc evenit ut in animi doloribus alii solitudines captent, ut ait Homerus de Bellerophonte:</p>
<blockquote><p>
<span class="line"><span class="italic">Qui miser in campis maerens errabat Ale√Øs</span>,</span><span class="linebreak"></span>
<span class="line"><span class="italic">Ipse suum cor edens, hominum vestigia vitans</span>,</span><span class="linebreak"></span>
</p></blockquote>
<p class="noindent">et Nioba fingitur lapidea propter aeternum, credo, in luctu silentium; Hecubam autem putant propter animi acerbitatem quandam et rabiem fingi in canem esse conversam. Sunt autem alii, quos in luctu cum ipsa solitudine loqui saepe delectat, ut illa apud Ennium nutrix:</p>
<blockquote><p>
<span class="line"><span class="italic">Cupido cepit miseram nunc me proloqui</span></span><span class="linebreak"></span>
<span class="line"><span class="italic">Caelo atque terrae Medeai miserias</span>.</span><span class="linebreak"></span>
</p></blockquote>
<p><span class="br"></span><span class="lineNumber">64</span><span class="br"></span>XXVII. Haec omnia recta, vera, debita putantes faciunt in dolore, maximeque declarat hoc quasi officii iudicio fieri, quod, si qui forte, cum se in luctu esse vellent, aliquid fecerunt humanius aut si hilarius locuti sunt, revocant se rursus ad maestitiam peccatique se insimulant, quod dolere intermiserint: pueros vero matres et magistri castigare etiam solent, nec verbis solum, sed etiam verberibus, si quid in domestico luctu hilarius ab iis factum est <span class="br"></span><span class="lineNumber"></span><span class="br"></span>
</p></section><notes></notes></section>