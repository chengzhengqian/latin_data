<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent noindent">

quasi contemplatorem caeli ac terrarum<a class="footnoteLink" href="#note_LCL141_82_1" id="target_note_LCL141_82_1"><sup>1</sup></a> cultorem atque hominis utilitati agros omnes et maria parentia <span class="br"></span><span class="lineNumber">70</span><span class="br"></span>—: haec igitur et alia innumerabilla cum cernimus, possumusne dubitare quin iis praesit aliquis vel effector, si haec nata sunt, ut Platoni videtur, vel, si semper fuerunt, ut Aristoteli placet, moderator tanti operis et muneris? Sic mentem hominis, quamvis eam non videas, ut deum non vides, tamen, ut deum agnoscis ex operibus eius, sic ex memoria rerum et inventione et celeritate motus omnique pulcritudine virtutis vim divinam mentis agnoscito.</p>
<p>XXIX. In quo igitur loco est? Credo equidem in capite, et cur credam adferre possum. Sed alias ubi sit animus, certe quidem in te est. Quae est ei natura? Propria puto et sua. Sed fac igneam, fac spirabilem: nihil ad id, de quo agimus. Illud modo videto, ut deum noris, etsi eius ignores et locum et faciem, sic animum tibi tuum notum esse <span class="br"></span><span class="lineNumber">71</span><span class="br"></span>oportere, etiam si ignores et locum et formam. In animi autem cognitione dubitare non possumus, nisi plane in physicis plumbei sumus, quin nihil sit animis admixtum, nihil concretum, nihil copulatum, nihil coagmentatum, nihil duplex: quod cum ita sit, certe 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_82_1"><a class="footnoteCrossrefLink" href="#target_note_LCL141_82_1" title="Click to highlight in text"><sup class="lineRef">1</sup><span class="italic">terrarum</span> is Bentley’s emendation of the <span class="italic">deorum</span> of the MSS., which is not appropriate when Cicero is giving proofs of the existence of God. Still in <span class="italic">Nat. Deorum</span> II. § 140 he says that man standing erect contemplates the sky and learns to know the gods, and he may, arguing loosely, say the same here, cf. Ovid, <span class="italic">Met</span>. 1.85:<p class="lineGroup"><span class="line">Os homini sublime dedit; caelumque tueri</span><span class="linebreak"></span><span class="line">Iussit et erectos ad sidera tollere vultus.</span><span class="linebreak"></span></p></a></li><script type="text/javascript">document.getElementById('note_LCL141_82_1').style.display = "none";</script></ul></section></notes></section>