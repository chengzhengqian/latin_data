<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
dicere; multa enim a te contra istam sententiam <span class="br"></span><span class="lineNumber">83</span><span class="br"></span>dicta sunt et Stoicorum ratione conclusa. M. Utamur igitur libertate, qua nobis solis in philosophia licet uti, quorum oratio nihil ipsa iudicat, sed habetur in omnes partes, ut ab aliis possit ipsa per sese nullius auctoritate adiuncta iudicari. Et quoniam videris hoc velle, ut, quaecumque dissentientium philosophorum sententia sit de finibus, tamen virtus satis habeat ad vitam beatam praesidii, quod quidem Carneadem disputare solitum accepimus; sed is, ut contra Stoicos, quos studiosissime semper refellebat et contra quorum disciplinam ingenium eius exarserat; nos quidem illud cum pace agemus. Si enim Stoici fines bonorum recte posiverunt, confecta res est: necesse est semper beatum esse sapientem. <span class="br"></span><span class="lineNumber">84</span><span class="br"></span>Sed quaeramus unam quamque reliquorum sententiam si fieri potest, ut hoc praeclarum quasi decretum beatae vitae possit omnium sententiis et disciplinis convenire.</p>
<p>XXX. Sunt autem haec de finibus, ut opinor, retentae defensaeque sententiae. Primum simplices quattuor: nihil bonum nisi honestum, ut Stoici; nihil bonum nisi voluptatem, ut Epicurus; nihil <span class="br"></span><span class="lineNumber"></span><span class="br"></span>
</p></section><notes></notes></section>