<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
quaesiverunt num se esset etiam mori prohibiturus: vir is, quem quaerimus, non multo facilius tali animo reperietur quam civitas universa? Quid? ad hanc fortitudinem, de qua loquimur, temperantia adiuncta, quae sit moderatrix omnium commotionum, quid potest ad beate vivendum deesse ei, quem fortitudo ab aegritudine et a metu vindicet, temperantia cum a libidine avocet tum insolenti alacritate gestire non sinat? Haec efficere virtutem ostenderem, nisi superioribus diebus essent explicata.</p>
<p><span class="br"></span><span class="lineNumber">43</span><span class="br"></span>XV. Atque cum perturbationes animi miseriam, sedationes autem vitam efficiant beatam, duplexque ratio perturbationis sit, quod aegritudo et metus in malis opinatis, in bonorum autem errore laetitia gestiens libidoque versetur, quae omnia<a class="footnoteLink" href="#note_LCL141_468_1" id="target_note_LCL141_468_1"><sup>1</sup></a> cum consilio et ratione pugnant, his tu tam gravibus concitationibus tamque ipsis inter se dissentientibus atque distractis quem vacuum, solutum, liberum videris, hunc dubitabis beatum dicere? Atqui sapiens semper ita adfectus est: semper igitur sapiens beatus est. Atque etiam omne bonum laetabile est; quod autem laetabile, id praedicandum et prae se ferendum; quod tale autem, id etiam gloriosum; si vero gloriosum, certe laudabile; quod laudabile autem, profecto etiam honestum: quod bonum igitur, id <span class="br"></span><span class="lineNumber">44</span><span class="br"></span>honestum. At quae isti bona numerant ne ipsi quidem honesta dicunt: solum igitur bonum quod 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_468_1"><a class="footnoteCrossrefLink" href="#target_note_LCL141_468_1" title="Click to highlight in text"><sup class="lineRef">1</sup>Bentley’s conjecture for the <span class="italic">quom haec … pugnent</span> of the MSS.</a></li><script type="text/javascript">document.getElementById('note_LCL141_468_1').style.display = "none";</script></ul></section></notes></section>