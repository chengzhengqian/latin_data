<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
negavit se iure illo nigro, quod cenae caput erat, delectatum. Tum is, qui illa coxerat: <span class="italic">Minime mirum; condimenta enim defuerunt. Quae tandem?</span> inquit ille. <span class="italic">Labor in venatu, sudor, cursus ad Eurotam<a class="footnoteLink" href="#note_LCL141_524_1" id="target_note_LCL141_524_1"><sup>1</sup></a>, fames, sitis. His enim rebus Lacedaemoniorum epulae condiuntur</span>. Atque hoc non ex hominum more solum, set etiam ex bestiis intelligi potest, quae, ut quidquid obiectum est, quod modo a natura non sit <span class="br"></span><span class="lineNumber">99</span><span class="br"></span>alienum, eo contentae non quaerunt amplius. Civitates quaedam universae, more doctae, parcimonia delectantur, ut de Lacedaemoniis paullo ante diximus. Persarum a Xenophonte victus exponitur, quos negat ad panem adhibere quidquam praeter nasturtium. Quamquam si quaedam etiam suaviora natura desideret, quam multa ex terra arboribusque gignuntur cum copia facili tum suavitate praestanti!<a class="footnoteLink" href="#note_LCL141_524_2" id="target_note_LCL141_524_2"><sup>2</sup></a> Adde siccitatem, quae consequitur hanc continentiam in victu, adde integritatem valetudinis. <span class="br"></span><span class="lineNumber">100</span><span class="br"></span>Confer sudantes, ructantes, refertos epulis tamquam opimos boves, tum intelliges, qui voluptatem maxime sequantur, eos minime consequi, iucunditatemque victus esse in desiderio, non in satietate.</p>
<p>XXXV. Timotheum, clarum hominem Athenis et principem civitatis, ferunt, cum cenavisset apud Platonem eoque convivio admodum delectatus esset vidissetque eum postridie, dixisse: <span class="italic">Vestrae quidem cenae</span>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_524_1"><a class="footnoteCrossrefLink" href="#target_note_LCL141_524_1" title="Click to highlight in text"><sup class="lineRef">1</sup>Bentley’s suggestion for <span class="italic">ab Eurota</span> of the MSS.</a></li><script type="text/javascript">document.getElementById('note_LCL141_524_1').style.display = "none";</script><li class="note" id="note_LCL141_524_2"><a class="footnoteCrossrefLink" href="#target_note_LCL141_524_2" title="Click to highlight in text"><sup class="lineRef">2</sup>Lambinus’ suggestion for <span class="italic">praestantia</span> of the MSS.</a></li><script type="text/javascript">document.getElementById('note_LCL141_524_2').style.display = "none";</script></ul></section></notes></section>