<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
sane ista bona, quae putantur, honores, divitiae, voluptates, cetera: tamen in eis ipsis potiundis exsultans gestiensque laetitia turpis est, ut, si ridere concessum sit, vituperetur tamen cachinnatio. Eodem enim vitio est effusio animi in laetitia quo in dolore contractio, eademque levitate cupiditas est in appetendo qua laetitia in fruendo, et, ut nimis adflicti molestia, sic nimis elati laetitia iure iudicantur leves. Et cum invidere aegritudinis sit, malis autem alienis voluptatem capere laetitiae, utrumque immanitate et feritate quadam proponenda castigari solet; atque ut cavere<a class="footnoteLink" href="#note_LCL141_404_1" id="target_note_LCL141_404_1"><sup>1</sup></a> decet, timere non decet, sic gaudere decet, laetari non decet, quoniam docendi causa a gaudio laetitiam distinguimus. <span class="br"></span><span class="lineNumber">67</span><span class="br"></span>Illud iam supra diximus, contractionem animi recte fieri numquam posse, elationem posse: aliter enim Naevianus ille gaudet Hector:</p>
<p class="lineGroup">
<span class="line"><span class="italic">Laetus sum laudari me abs te, pater, a laudato viro</span>,</span><span class="linebreak"></span>
</p>
<p>aliter ille apud Trabeam:</p>
<p class="lineGroup">
<span class="line"><span class="italic">Lena delenita argento nutum observabit meum</span>,</span><span class="linebreak"></span>
<span class="line indent2"><span class="italic">Quid velim, quid studeam: adveniens digito impellam</span></span><span class="linebreak"></span>
<span class="line indent3"><span class="italic">ianuam</span>,</span><span class="linebreak"></span>
<span class="line indent2"><span class="italic">Fores patebunt: de improviso Chrysis ubi me as-</span></span><span class="linebreak"></span>
<span class="line indent3"><span class="italic">pexerit</span>,</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL141_404_1"><a class="footnoteCrossrefLink" href="#target_note_LCL141_404_1" title="Click to highlight in text"><sup class="lineRef">1</sup><span class="italic">confidere</span> MSS.: <span class="italic">cavere</span> Davies.</a></li><script type="text/javascript">document.getElementById('note_LCL141_404_1').style.display = "none";</script></ul></section></notes></section>