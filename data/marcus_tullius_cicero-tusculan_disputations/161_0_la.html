<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

genus aegritudinis, quod unum est omnium maximum, ut eo sublato reliquorum remedia ne magno opere quaerenda arbitraremur.</p>
<p>XXXIV. Sunt enim certa quae de paupertate, certa quae de vita inhonorata et ingloria dici soleant: separatim certae scholae sunt de exsilio, de interitu patriae, de servitute, de debilitate, de caecitate, de omni casu, in quo nomen poni solet calamitatis. Haec Graeci in singulas scholas et in singulos libros dispertiunt; opus enim quaerunt: quamquam plenae <span class="br"></span><span class="lineNumber">82</span><span class="br"></span>disputationes delectationis sunt. Et tamen ut medici toto corpore curando minimae etiam parti, si condoluit, medentur, sic philosophia, cum universam aegritudinem sustulit, sustulit etiam,<a class="footnoteLink" href="#note_LCL141_322_1" id="target_note_LCL141_322_1"><sup>1</sup></a> si quis error alicunde exstitit, si paupertas momordit, si ignominia pupugit, si quid tenebrarum offudit exsilium aut eorum, quae modo dixi, si quid exstitit; etsi singularum rerum sunt propriae consolationes, de quibus audies tu quidem, cum voles. Sed ad eundem fontem revertendum est, aegritudinem omnem procul abesse a sapiente, quod inanis sit, quod frustra suscipiatur, quod non natura exoriatur, sed iudicio, sed opinione, sed quadam invitatione ad dolendum, <span class="br"></span><span class="lineNumber">83</span><span class="br"></span>cum id decreverimus ita fieri oportere. Hoc detracto, quod totum est voluntarium, aegritudo erit sublata illa maerens, morsus tamen et contractiunculae 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_322_1"><a class="footnoteCrossrefLink" href="#target_note_LCL141_322_1" title="Click to highlight in text"><sup class="lineRef">1</sup><span class="italic">tamen</span> MSS.: <span class="italic">sustulit etiam</span> Keil.</a></li><script type="text/javascript">document.getElementById('note_LCL141_322_1').style.display = "none";</script></ul></section></notes></section>