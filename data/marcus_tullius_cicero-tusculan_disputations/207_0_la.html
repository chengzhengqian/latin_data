<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
haec ipsa per sese quam habent levitatem, quae videntur esse mediocria!</p>
<p class="lineGroup">
<span class="line indent9"><span class="italic">Iniuriae</span>,</span><span class="linebreak"></span>
<span class="line"><span class="italic">Suspiciones, inimicitiae, induciae</span>,</span><span class="linebreak"></span>
<span class="line"><span class="italic">Bellum, pax rursum: incerta haec si tu postules</span></span><span class="linebreak"></span>
<span class="line"><span class="italic">Ratione certa facere, nihilo plus agas</span>,</span><span class="linebreak"></span>
<span class="line"><span class="italic">Quam si des operam ut cum ratione insanias</span>.</span><span class="linebreak"></span>
</p>
<p class="noindent">Haec inconstantia mutabilitasque mentis quem non ipsa pravitate deterreat? Est etiam<a class="footnoteLink" href="#note_LCL141_414_1" id="target_note_LCL141_414_1"><sup>1</sup></a> illud, quod in omni perturbatione dicitur, demonstrandum, nullam esse nisi opinabilem, nisi iudicio susceptam, nisi voluntariam. Etenim si naturalis amor esset, et amarent omnes et semper amarent et idem amarent neque alium pudor, alium cogitatio, alium satietas deterreret.</p>
<p><span class="br"></span><span class="lineNumber">77</span><span class="br"></span>XXXVI. Ira vero quae quam diu perturbat animum, dubitationem insaniae non habet, cuius impulsu exsistit etiam inter fratres tale iurgium:</p>
<p class="lineGroup">
<span class="line"><span class="italic">A. Quis homo te exsuperavit usquam gentium impudentia?</span></span><span class="linebreak"></span>
<span class="line"><span class="italic">M. Quis item malitia te?</span></span><span class="linebreak"></span>
</p>
<p class="noindent">Nosti quae sequuntur; alternis enim versibus intorquentur inter fratres gravissimae contumeliae, ut facile appareat Atrei filios esse, eius qui meditatur poenam in fratrem novam:</p>
<p class="lineGroup">
<span class="line"><span class="italic">Maior mihi moles, maius miscendumst malum</span>,</span><span class="linebreak"></span>
<span class="line"><span class="italic">Qui illius acerbum cor contundam et comprimam</span>.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL141_414_1"><a class="footnoteCrossrefLink" href="#target_note_LCL141_414_1" title="Click to highlight in text"><sup class="lineRef">1</sup><span class="italic">enim</span> MSS.: <span class="italic">etiam</span> Manutius.</a></li><script type="text/javascript">document.getElementById('note_LCL141_414_1').style.display = "none";</script></ul></section></notes></section>