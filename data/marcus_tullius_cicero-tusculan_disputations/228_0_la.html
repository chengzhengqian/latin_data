<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
facile concedo neque Bruto meo neque communibus magistris nec veteribus illis, Aristoteli, Speusippo, Xenocrati, Polemoni, ut cum ea, quae supra enumeravi, in malis numerent, idem dicant semper beatum esse sapientem. Quos si titulus hic delectat insignis et pulcher, Pythagora, Socrate, Platone dignissimus, inducant animum illa, quorum splendore capiuntur, vires, valetudinem, pulcritudinem, divitias, honores, opes contemnere, eaque, quae his contraria sunt, pro nihilo ducere, tum poterunt clarissima voce profiteri se neque fortunae impetu nec multitudinis opinione nec dolore nec paupertate terreri omniaque sibi in sese esse posita nec esse quidquam extra <span class="br"></span><span class="lineNumber">31</span><span class="br"></span>suam potestatem quod ducant in bonis. Nunc<a class="footnoteLink" href="#note_LCL141_456_1" id="target_note_LCL141_456_1"><sup>1</sup></a> et haec loqui, quae sunt magni cuiusdam et alti viri, et eadem quae vulgus in malis et bonis numerare concedi nullo modo potest. Qua gloria commotus Epicurus exoritur, cui etiam, si dis placet, videtur semper sapiens beatus. Hic dignitate huius sententiae capitur, sed numquam id diceret, si ipse se audiret; quid est enim quod minus conveniat quam ut is, qui vel summum vel solum malum dolorem esse dicat, idem censeat: “Quam hoc suave est!” tum, cum dolore crucietur, dicturum esse sapientem? Non igitur singulis vocibus philosophi spectandi sunt, sed ex perpetuitate atque constantia.</p>
<p><span class="br"></span><span class="lineNumber">32</span><span class="br"></span>XI. A. Adducis me ut tibi adsentiar. Sed tua 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_456_1"><a class="footnoteCrossrefLink" href="#target_note_LCL141_456_1" title="Click to highlight in text"><sup class="lineRef">1</sup>The MSS. have <span class="italic">nec</span> or <span class="italic">neque hunc</span> for which Wesenberg suggested <span class="italic">nunc</span>.</a></li><script type="text/javascript">document.getElementById('note_LCL141_456_1').style.display = "none";</script></ul></section></notes></section>