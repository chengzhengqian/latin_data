<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
mentis irasci? Bene igitur nostri, cum omnia essent in <span class="italic">moribus</span> vitia, quod nullum erat iracundia foedius, iracundos solos <span class="italic">morosos</span> nominaverunt.</p>
<p><span class="br"></span><span class="lineNumber">55</span><span class="br"></span>XXV. Oratorem vero irasci minime decet, simulare non dedecet. An tibi irasci tum videmur, cum quid in causis acrius et vehementius dicimus? quid? cum iam rebus transactis et praeteritis orationes scribimus, num irati scribimus?</p>
<p class="lineGroup">
<span class="line indent4"><span class="italic">Ecquis hoc animadvertit? vincite!</span></span><span class="linebreak"></span>
</p>
<p class="noindent">Num aut egisse umquam iratum Aesopum aut scripsisse existimas iratum Accium? Aguntur ista praeclare et ab oratore quidem melius, si modo est orator, quam ab ullo histrione, sed aguntur leniter et mente tranquilla. Libidinem vero laudare cuius est libidinis? Themistoclem mihi et Demosthenem profertis: additis Pythagoram, Democritum, Platonem. Quid? vos studia libidinem vocatis? quae vel optimarum rerum, ut ea sunt, quae profertis, sedata tamen et tranquilla esse debent. Iam aegritudinem laudare unam rem maxime detestabilem quorum est tandem philosophorum? At commode dixit Afranius:</p>
<p class="lineGroup">
<span class="line indent2"><span class="italic">Dum modo doleat aliquid, doleat quidlubet</span>.</span><span class="linebreak"></span>
</p>
<p class="noindent">Dixit enim de adolescente perdito ac dissoluto; nos <span class="br"></span><span class="lineNumber"></span><span class="br"></span>
</p></section><notes></notes></section>