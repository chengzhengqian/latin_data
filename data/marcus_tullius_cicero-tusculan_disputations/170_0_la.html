<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
libido ad id, quod videtur bonum, illecta et inflammata rapiatur, laetitia ut adepta iam aliquid concupitum efferatur et gestiat: natura enim omnes ea, quae bona videntur, sequuntur fugiuntque contraria; quam ob rem simul obiecta species est cuiuspiam quod bonum videatur, ad id adipiscendum impellit ipsa natura. Id cum constanter prudenterque fit, eius modi appetitionem Stoici βούλησιν appellant, nos appellemus <span class="italic">voluntatem</span>. Eam illi putant in solo esse sapiente, quam sic definiunt: voluntas est, quae quid cum ratione desiderat. Quae autem a ratione aversa incitata est vehementius, ea libido est vel cupiditas effrenata, quae in omnibus stultis invenitur. <span class="br"></span><span class="lineNumber">13</span><span class="br"></span>Itemque cum ita movemur, ut in bono simus aliquo, dupliciter id contingit: nam cum ratione animus movetur placide atque constanter, tum illud <span class="italic">gaudium</span> dicitur; cum autem inaniter et effuse animus exsultat, tum illa <span class="italic">laetitia gestiens</span> vel <span class="italic">nimia</span> dici potest, quam ita definiunt, sine ratione animi elationem. Quoniamque, ut bona natura appetimus, sic a malis natura declinamus, quae declinatio cum<a class="footnoteLink" href="#note_LCL141_340_1" id="target_note_LCL141_340_1"><sup>1</sup></a> ratione fiet, <span class="italic">cautio</span> appelletur eaque intelligatur in solo esse sapiente; quae autem sine ratione et cum exanimatione humili atque fracta, nominetur metus: est <span class="br"></span><span class="lineNumber">14</span><span class="br"></span>igitur <span class="italic">metus</span> a ratione aversa cautio. Praesentis 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_340_1"><a class="footnoteCrossrefLink" href="#target_note_LCL141_340_1" title="Click to highlight in text"><sup class="lineRef">1</sup>Bentley’s correction for <span class="italic">si cum</span> of MSS.</a></li><script type="text/javascript">document.getElementById('note_LCL141_340_1').style.display = "none";</script></ul></section></notes></section>