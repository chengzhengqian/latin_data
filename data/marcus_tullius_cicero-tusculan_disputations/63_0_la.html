<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent noindent">
<span class="br"></span><span class="lineNumber">106</span><span class="br"></span>fuerat Hectoris. Ecce alius exoritur e terra, qui matrem dormire non sinat:</p>
<blockquote><p>
<span class="line"><span class="italic">Mater, te appello, tu quae curam somno suspensam</span></span><span class="linebreak"></span>
<span class="line indent4"><span class="italic">levas</span>,</span><span class="linebreak"></span>
<span class="line"><span class="italic">Neque te mei miseret, surge et sepeli natum tuum</span>.</span><span class="linebreak"></span>
</p></blockquote>
<p class="noindent">—Haec cum pressis et flebilibus modis, qui totis theatris maestitiam inferant, concinuntur, difficile est non eos, qui inhumati sint, miseros iudicare—</p>
<blockquote><p>
<span class="line indent16"><span class="italic">prius quam ferae</span></span><span class="linebreak"></span>
<span class="line"><span class="italic">Volucresque</span> . . . . . . .</span><span class="linebreak"></span>
</p></blockquote>
<p class="noindent">—metuit ne laceratis membris minus bene utatur, ne combustis non extimescit—</p>
<blockquote><p>
<span class="line"><span class="italic">Neu reliquias, quaeso, meas sieris denudatis ossibus</span></span><span class="linebreak"></span>
<span class="line"><span class="italic">Per terram sanie delibutas foede divexarier</span>.</span><span class="linebreak"></span>
</p></blockquote>
<p><span class="br"></span><span class="lineNumber">107</span><span class="br"></span>—Non intelligo quid metuat, cum tam bonos septenarios fundat ad tibiam.—Tenendum est igitur nihil curandum esse post mortem, cum multi inimicos etiam mortuos poeniuntur. Exsecratur luculentis sane versibus apud Ennium Thyestes, primum ut naufragio pereat Atreus: durum hoc sane; talis enim interitus non est sine gravi sensu: illa inania:</p>
<span class="br"></span><span class="lineNumber"></span><span class="br"></span>
</section><notes></notes></section>