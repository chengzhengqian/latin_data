<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p class="noindent">Hic<a class="footnoteLink" href="#note_LCL141_412_1" id="target_note_LCL141_412_1"><sup>1</sup></a> insanus videtur etiam suis. At quas tragoedias efficit!</p>
<p class="lineGroup">
<span class="line"><span class="italic">Te, Apollo sancte, fer opem, teque, omnipotens Neptune, invoco</span>,</span><span class="linebreak"></span>
<span class="line"><span class="italic">Vosque adeo, venti!</span></span><span class="linebreak"></span>
</p>
<p class="noindent">Mundum totum se ad amorem suum sublevandum conversurum putat; Venerem unam excludit ut iniquam:</p>
<p class="lineGroup">
<span class="line indent3"><span class="italic">nam quid ego te appellem, Venus?</span></span><span class="linebreak"></span>
</p>
<p class="noindent">Eam prae libidine negat curare quidquam: quasi vero ipse non propter libidinem tanta flagitia et faciat et dicat.</p>
<p><span class="br"></span><span class="lineNumber">74</span><span class="br"></span>XXXV. Sic igitur adfecto haec adhibenda curatio est, ut et illud, quod cupiat, ostendatur<a class="footnoteLink" href="#note_LCL141_412_2" id="target_note_LCL141_412_2"><sup>2</sup></a> quam leve, quam contemnendum, quam nihili sit omnino, quam facile vel aliunde vel alio modo perfici vel omnino negligi possit. Abducendus etiam est non numquam ad alia studia, sollicitudines, curas, negotia; loci denique mutatione tamquam aegroti non convalescentes <span class="br"></span><span class="lineNumber">75</span><span class="br"></span>saepe curandus est: etiam novo quidam amore veterem amorem tamquam clavo clavum eiiciendum putant; maxime autem admonendus est, quantus sit furor amoris; omnibus enim ex animi perturbationibus est profecto nulla vehementior, ut, si iam ipsa illa accusare nolis, stupra dico et corruptelas et adulteria, incesta denique, quorum omnium accusabilis est turpitudo, sed ut haec omittas, perturbatio ipsa mentis in amore foeda per <span class="br"></span><span class="lineNumber">76</span><span class="br"></span>se est. Nam ut illa praeteream, quae sunt furoris, 
 
</p></section><notes><section class="footnotes"><ul><li class="note" id="note_LCL141_412_1"><a class="footnoteCrossrefLink" href="#target_note_LCL141_412_1" title="Click to highlight in text"><sup class="lineRef">1</sup><span class="italic">sic</span> MSS.: <span class="italic">hic</span> Madvig.</a></li><script type="text/javascript">document.getElementById('note_LCL141_412_1').style.display = "none";</script><li class="note" id="note_LCL141_412_2"><a class="footnoteCrossrefLink" href="#target_note_LCL141_412_2" title="Click to highlight in text"><sup class="lineRef">2</sup><span class="italic">ostendat</span> MSS.: <span class="italic">ostendatur</span> Davies.</a></li><script type="text/javascript">document.getElementById('note_LCL141_412_2').style.display = "none";</script></ul></section></notes></section>