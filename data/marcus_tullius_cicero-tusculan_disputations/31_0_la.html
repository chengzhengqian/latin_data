<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

nostra aut staturam figuramve noscamus; neque nos corpora sumus, nec ego tibi haec dicens corpori tuo dico. Cum igitur: <span class="italic">Nosce te</span>, dicit, hoc dicit: <span class="italic">Nosce animum tuum</span>. Nam corpus quidem quasi vas est aut aliquod animi receptaculum: ab animo tuo quidquid agitur, id agitur a te. Hunc igitur nosse nisi divinum esset, non esset hoc acrioris cuiusdam animi praeceptum tributum deo.<a class="footnoteLink" href="#note_LCL141_62_1" id="target_note_LCL141_62_1"><sup>1</sup></a></p>
<p><span class="br"></span><span class="lineNumber">53</span><span class="br"></span>Sed si qualis sit animus ipse animus nesciet, dic, quaeso, ne esse quidem se sciet, ne moveri quidem se? Ex quo illa ratio nata est Platonis, quae a Socrate est in Phaedro explicata, a me autem posita est in sexto libro de re publica.</p>
<p>XXIII. “Quod semper movetur, aeternum est: quod autem motum adfert alicui quodque ipsum agitatur aliunde, quando finem habet motus, vivendi finem habeat necesse est. Solum igitur, quod se ipsum movet, quia numquam deseritur a se, numquam ne moveri quidem desinit: quin etiam ceteris, quae moventur, hic <span class="br"></span><span class="lineNumber">54</span><span class="br"></span>fons, hoc principium est movendi. Principii autem nulla est origo: nam e principio oriuntur omnia, ipsum autem nulla ex re alia nasci potest: nec enim esset id principium, quod gigneretur aliunde. Quod si numquam oritur, ne occidit quidem umquam: nam principium exstinctum nec ipsum ab alio renascetur nec ex se aliud creabit, si quidem necesse est a principio oriri omnia. Ita fit ut motus principium 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_62_1"><a class="footnoteCrossrefLink" href="#target_note_LCL141_62_1" title="Click to highlight in text"><sup class="lineRef">1</sup>The MSS. have <span class="italic">a deo sit hoc se ipsum posse cognoscere</span>. Wesenberg’s reading based on <span class="italic">Leg</span>. 1. 22. 58 has been adopted.</a></li><script type="text/javascript">document.getElementById('note_LCL141_62_1').style.display = "none";</script></ul></section></notes></section>