<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
licebit, praesertim cum paratum sit illud ex hesterna <span class="br"></span><span class="lineNumber">67</span><span class="br"></span>disputatione perfugium. Ut enim si cui naviganti, quem praedones si<a class="footnoteLink" href="#note_LCL141_222_1" id="target_note_LCL141_222_1"><sup>1</sup></a> insequantur, deus qui dixerit: “Eiice te e navi: praesto est qui excipiat, vel delphinus, ut Arionem Methymnaeum, vel equi Pelopis illi Neptunii, qui ‘per undas currus suspensos rapuisse’ dicuntur, excipient te et quo velis perferent,” omnem omittat timorem, sic urguentibus asperis et odiosis doloribus, si tanti sint, ut ferendi non sint, quo sit confugiendum vides. Haec fere hoc tempore putavi esse dicenda. Sed tu fortasse in sententia permanes. A. Minime vero, meque biduo duarum rerum, quas maxime timebam, spero liberatum metu. M. Cras ergo ad clepsydram: sic enim diximus, et tibi hoc video non posse deberi. A. Ita prorsus. Et illud quidem ante meridiem, hoc eodem tempore. M. Sic faciemus tuisque optimis studiis obsequemur.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL141_222_1"><a class="footnoteCrossrefLink" href="#target_note_LCL141_222_1" title="Click to highlight in text"><sup class="lineRef">1</sup>The second <span class="italic">si</span> is not in the MSS., but is usually supplied before or after <span class="italic">praedones</span>.</a></li><script type="text/javascript">document.getElementById('note_LCL141_222_1').style.display = "none";</script></ul></section></notes></section>