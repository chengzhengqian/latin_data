<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

vel si quis universam velit vituperare, secundo id populo facere possit, vel si in eam, quam nos maxime sequimur, conetur invadere, magna habere possit auxilla a reliquorum philosophorum disciplinis.</p>
<p>II. Nos autem universae philosophiae vituperatoribus respondimus in Hortensio, pro Academia autem quae dicenda essent satis accurate in Academicis quattuor libris explicata arbitramur; sed tamen tantum abest ut scribi contra nos nolimus, ut id etiam maxime optemus; in ipsa enim Graecia philosophia tanto in honore numquam fuisset, nisi doctissimorum contentionibus dissensionibusque viguisset.</p>
<p><span class="br"></span><span class="lineNumber">5</span><span class="br"></span>Quam ob rem hortor omnes, qui facere id possunt, ut huius quoque generis laudem iam languenti Graeciae eripiant et transferant in hanc urbem, sicut reliquas omnes, quae quidem erant expetendae, studio atque industria sua maiores nostri transtulerunt. Atque oratorum quidem laus ita ducta ab humili venit ad summum, ut iam, quod natura fert in omnibus fere rebus, senescat brevique tempore ad nihilum ventura videatur:<a class="footnoteLink" href="#note_LCL141_150_1" id="target_note_LCL141_150_1"><sup>1</sup></a> philosophia nascatur Latinis quidem litteris ex his temporibus eamque nos adiuvemus, nosque ipsos redargui refellique patiamur. Quod ii ferunt animo iniquo, qui certis quibusdam destinatisque sententiis quasi addicti et consecrati sunt eaque necessitate constricti, ut, etiam quae non probare soleant, ea cogantur constantiae causa defendere: nos, qui sequimur probabilla nec 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_150_1"><a class="footnoteCrossrefLink" href="#target_note_LCL141_150_1" title="Click to highlight in text"><sup class="lineRef">1</sup>Most editors have a comma at <span class="italic">videatur</span> and make <span class="italic">nascatur</span> depend upon <span class="italic">ut</span>, which gives a very awkward sequence of thought, though a possible one.</a></li><script type="text/javascript">document.getElementById('note_LCL141_150_1').style.display = "none";</script></ul></section></notes></section>