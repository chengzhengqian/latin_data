<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent noindent">
inanes fundere; nihil ab iis potui cognoscere: qui si virtutes ebullire volent et sapientias, nihil aliud dicent nisi eam viam, qua efficiantur eae voluptates, quas supra dixi.” Quae sequuntur in eadem sententia sunt, totusque liber, qui est de summo bono, <span class="br"></span><span class="lineNumber">43</span><span class="br"></span>refertus et verbis et sententiis talibus. Ad hancine igitur vitam Telamonem illum revocabis, ut leves aegritudinem, et si quem tuorum adflictura maerore videris, huic acipenserem potius quam aliquem Socraticum libellum dabis? hydrauli hortabere ut audiat voces potius quam Platonis? expones quae spectet florida et varia? fasciculum ad nares admovebis? incendes odores? sertis redimiri iubebis et rosa? Si vero aliquid etiam …, tum plane luctum omnem absterseris.</p>
<p><span class="br"></span><span class="lineNumber">44</span><span class="br"></span>XIX. Haec Epicuro confitenda sunt aut ea, quae modo expressa ad verbum dixi, tollenda de libro vel totus liber potius abiiciundus; est enim confertus voluptatibus. Quaerendum igitur quem ad modum aegritudine privemus eum, qui ita dicat:</p>
<p class="lineGroup">
<span class="line indent2"><span class="italic">. . . . Pol mihi fortuna magis nunc defit quam</span></span><span class="linebreak"></span>
<span class="line indent3"><span class="italic">genus</span>.</span><span class="linebreak"></span>
<span class="line indent2"><span class="italic">Namque regnum suppetebat mi, ut scias quanto e loco</span>,</span><span class="linebreak"></span>
<span class="line indent2"><span class="italic">Quantis opibus, quibus de rebus lapsa fortuna ac-</span></span><span class="linebreak"></span>
<span class="line indent2"><span class="italic">cidat</span>.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>