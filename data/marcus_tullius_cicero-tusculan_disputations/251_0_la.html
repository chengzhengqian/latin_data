<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
praeteritarum voluptatum, ut, si quis aestuans, cum vim caloris non facile patiatur, recordari velit sese aliquando in Arpinati nostro gelidis fluminibus circumfusum fuisse; non enim video quo modo sedare <span class="br"></span><span class="lineNumber">75</span><span class="br"></span>possint mala praesentia praeteritae voluptates. Sed cum is dicat semper beatum esse sapientem, cui dicere hoc, si sibi constare vellet, non liceret, quidnam faciendum est iis, qui nihil expetendum, nihil in bonis ducendum, quod honestate careat, existimant?</p>
<p>Me quidem auctore etiam Peripatetici veteresque Academici balbutire aliquando desinant aperteque et clara voce audeant dicere beatam vitam in <span class="br"></span><span class="lineNumber">76</span><span class="br"></span>Phalaridis taurum descensuram.</p>
<p>XXVII. Sint enim tria genera bonorum, ut iam a laqueis Stoicorum, quibus usum me pluribus quam soleo intelligo, recedamus, sint sane illa genera bonorum, dum corporis et externa iaceant humi et tantum modo, quia sumenda sint, appellentur bona, alia<a class="footnoteLink" href="#note_LCL141_502_1" id="target_note_LCL141_502_1"><sup>1</sup></a> autem illa divina longe lateque se pandant caelumque contingant: ea<a class="footnoteLink" href="#note_LCL141_502_2" id="target_note_LCL141_502_2"><sup>2</sup></a> qui adeptus sit, cur eum beatum modo et non beatissimum etiam dixerim?</p>
<p>Dolorem vero sapiens extimescet? Is enim huic maxime sententiae repugnat; nam contra mortem nostram atque nostrorum contraque aegritudinem et reliquas animi perturbationes satis esse videmur 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_502_1"><a class="footnoteCrossrefLink" href="#target_note_LCL141_502_1" title="Click to highlight in text"><sup class="lineRef">1</sup><span class="italic">animi</span> is suggested for <span class="italic">alia</span>, as the other goods, <span class="italic">corporis et externa</span>, are named expressly.</a></li><script type="text/javascript">document.getElementById('note_LCL141_502_1').style.display = "none";</script><li class="note" id="note_LCL141_502_2"><a class="footnoteCrossrefLink" href="#target_note_LCL141_502_2" title="Click to highlight in text"><sup class="lineRef">2</sup><span class="italic">ut</span> comes before <span class="italic">ea</span> in MSS., but does not fit in grammatically.</a></li><script type="text/javascript">document.getElementById('note_LCL141_502_2').style.display = "none";</script></ul></section></notes></section>