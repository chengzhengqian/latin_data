<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p>Ostendi autem quod esset imperandi genus, atque haec cogitatio, quid patientia, quid fortitudine, quid magnitudine animi dignissimum sit, non solum animum comprimit, sed ipsum etiam dolorem nescio <span class="br"></span><span class="lineNumber">54</span><span class="br"></span>quo pacto mitiorem facit.</p>
<p>XXIII. Ut enim fit in proelio, ut ignavus miles ac timidus, simul ac viderit hostem, abiecto scuto fugiat quantum possit ob eamque causam pereat non numquam etiam integro corpore, cum ei, qui steterit, nihil tale evenerit, sic qui doloris speciem ferre non possunt abiiciunt se atque ita adflicti et exanimati iacent; qui autem restiterunt discedunt saepissime superiores; sunt enim quaedam animi similitudines cum corpore. Ut onera contentis corporibus facilius feruntur, remissis opprimunt, simillime animus intentione sua depellit pressum omnem ponderum, remissione autem sic <span class="br"></span><span class="lineNumber">55</span><span class="br"></span>urguetur, ut se nequeat extollere. Et, si verum quaerimus, in omnibus officiis persequendis animi est adhibenda contentio; ea est sola officii tamquam custodia. Sed hoc quidem in dolore maxime est providendum, ne quid abiecte, ne quid timide, ne quid ignave, ne quid serviliter muliebriterve faciamus, in primisque refutetur ac reiiciatur Philocteteus ille clamor. Ingemescere non numquam viro concessum est idque raro, eiulatus ne mulieri quidem. Et hic nimirum est lessus,<a class="footnoteLink" href="#note_LCL141_208_1" id="target_note_LCL141_208_1"><sup>1</sup></a> quem duodecim tabulae


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_208_1"><a class="footnoteCrossrefLink" href="#target_note_LCL141_208_1" title="Click to highlight in text"><sup class="lineRef">1</sup>The MSS. have <span class="italic">fletus</span>, but <span class="italic">lessus</span> is the word used in the XII Tables as quoted by Cicero, <span class="italic">Leg</span>. II. 23. 59, <span class="italic">Mulieres genas ne radunto, neve lessum funeris ergo habento</span>.</a></li><script type="text/javascript">document.getElementById('note_LCL141_208_1').style.display = "none";</script></ul></section></notes></section>