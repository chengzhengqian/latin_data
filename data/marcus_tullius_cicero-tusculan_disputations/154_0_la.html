<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
<span class="br"></span><span class="lineNumber">70</span><span class="br"></span>etiam esse discenda? Neque tamen, cum se in media stultitia, qua nihil est peius, haerere intelligant, aegritudine premuntur; nulla enim admiscetur opinio officiosi doloris. Quid, qui non putant lugendum viris? qualis fuit Q. Maximus efferens filium consularem, qualis L. Paullus duobus paucis diebus amissis filiis, qualis M. Cato praetore designato mortuo filio, quales reliqui, quos in Consolatione <span class="br"></span><span class="lineNumber">71</span><span class="br"></span>collegimus. Quid hos aliud placavit nisi quod luctum et maerorem esse non putabant viri? Ergo id, quod alii rectum opinantes aegritudini se solent dedere, id hi turpe putantes aegritudinem reppulerunt: ex quo intelligitur non in natura, sed in opinione esse aegritudinem.</p>
<p>XXIX. Contra dicuntur haec: Quis tam demens, ut sua voluntate maereat? Natura adfert dolorem, cui quidem Crantor, inquiunt, vester cedendum putat. Premit enim atque instat nec resisti potest. Itaque OÃ¯leus ille apud Sophoclem, qui Telamonem antea de Aiacis morte consolatus esset, is, cum audivisset de suo, fractus est; de cuius commutata mente sic dicitur:</p>
<blockquote><p>
<span class="line"><span class="italic">Nec vero tanta praeditus sapientia</span></span><span class="linebreak"></span>
<span class="line"><span class="italic">Quisquam est qui aliorum aerumnam dictis adlevans</span></span><span class="linebreak"></span>
<span class="line"><span class="italic">Non idem, cum fortuna mutata impetum</span></span><span class="linebreak"></span>
<span class="line"><span class="italic">Convertat, clade subita frangatur sua</span>,</span><span class="linebreak"></span>
<span class="line"><span class="italic">Ut illa ad alios dicta et praecepta excidant</span>.</span><span class="linebreak"></span>
</p></blockquote>
<span class="br"></span><span class="lineNumber"></span><span class="br"></span>
</section><notes></notes></section>