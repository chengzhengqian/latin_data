<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
quoque vide ne desideretur constantia. M. Quonam modo? A. Quia legi tuum nuper quartum <span class="italic">de Finibus</span>: in eo mihi videbare contra Catonem disserens hoc velle ostendere, quod mihi quidem probatur, inter Zenonem et Peripateticos nihil praeter verborum novitatem interesse; quod si ita est quid est causae quin, si Zenonis rationi consentaneum sit satis magnam vim in virtute esse ad beate vivendum, liceat idem Peripateticis dicere? Rem enim opinor <span class="br"></span><span class="lineNumber">33</span><span class="br"></span>spectari oportere, non verba. M. Tu quidem tabellis obsignatis agis mecum et testificaris quid dixerim aliquando aut scripserim. Cum aliis isto modo, qui legibus impositis disputant: nos in diem vivimus; quodcumque nostros animos probabilitate percussit, id dicimus, itaque soli sumus liberi. Verum tamen, quoniam de constantia paullo ante diximus, non ego hoc loco id quaerendum puto, verumne sit quod Zenoni placuerit quodque eius auditori Aristoni, bonum esse solum quod honestum esset, sed, si ita esset, tum ut hoc totum, beate <span class="br"></span><span class="lineNumber">34</span><span class="br"></span>vivere, in una virtute poneret.<a class="footnoteLink" href="#note_LCL141_458_1" id="target_note_LCL141_458_1"><sup>1</sup></a> Qua re demus hoc sane Bruto, ut sit beatus semper sapiens: quam sibi conveniat ipse viderit. Gloria quidem huius sententiae quis est illo viro dignior? Nos tamen teneamus ut sit idem beatissimus.</p>
<p>XII. Et si Zeno Citieus, advena quidam et 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_458_1"><a class="footnoteCrossrefLink" href="#target_note_LCL141_458_1" title="Click to highlight in text"><sup class="lineRef">1</sup>This is the reading of the MSS., which gives a good sense. Bentley proposed to read <span class="italic">ni</span> for <span class="italic">si, num</span> for <span class="italic">tum ut</span> and <span class="italic">poneretur</span> for <span class="italic">poneret</span>.</a></li><script type="text/javascript">document.getElementById('note_LCL141_458_1').style.display = "none";</script></ul></section></notes></section>