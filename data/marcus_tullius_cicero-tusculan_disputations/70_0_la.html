<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

cuius etiam filiae cupide mortem expetiverunt pro vita civium: Codrum,<a class="footnoteLink" href="#note_LCL141_140_1" id="target_note_LCL141_140_1"><sup>1</sup></a> qui se in medios immisit hostes veste famulari, ne posset agnosci, si esset ornatu regio, quod oraculum erat datum, si rex interfectus esset, victrices Athenas fore; Menoeceus non praetermittitur, qui item oraculo edito largitus est patriae suum sanguinem; Iphigenia Aulide duci se immolandam iubet, “ut hostium eliciatur suo.”</p>
<p>Veniunt inde ad propiora.</p>
<p>XLIX. Harmodius in ore est et Aristogiton; Lacedaemonius Leonidas, Thebanus Epaminondas vigent. Nostros non norunt, quos enumerare magnum est: ita sunt multi, quibus <span class="br"></span><span class="lineNumber">117</span><span class="br"></span>videmus optabiles mortes fuisse cum gloria. Quae cum ita sint, magna tamen eloquentia est utendum atque ita velut superiore e loco contionandum, ut homines mortem vel optare incipiant vel certe timere desistant. Nam si supremus ille dies non exstinctionem, sed commutationem adfert loci, quid optabilius? sin autem perimit ac delet omnino, quid melius quam in mediis vitae laboribus obdormiscere et ita coniventem somno consopiri sempiterno? Quod si fiat, melior Ennii quam Solonis oratio. Hic enim noster:</p>
<p class="lineGroup">
<span class="line indent2"><span class="italic">Nemo me lacrumis decoret</span>, inquit, <span class="italic">nec funera fletu Faxit!</span></span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL141_140_1"><a class="footnoteCrossrefLink" href="#target_note_LCL141_140_1" title="Click to highlight in text"><sup class="lineRef">1</sup>Some word like <span class="italic">commemorant</span> seems needed after <span class="italic">Codrum</span>.</a></li><script type="text/javascript">document.getElementById('note_LCL141_140_1').style.display = "none";</script></ul></section></notes></section>