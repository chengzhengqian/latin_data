<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

nudus es, da iugulum: sin tectus Volcaniis armis, id est, fortitudine, resiste. Haec enim te, nisi ita <span class="br"></span><span class="lineNumber">34</span><span class="br"></span>facies, custos dignitatis relinquet et deseret. Cretum quidem leges, quas sive Iuppiter sive Minos sanxit de Iovis quidem sententia, ut poÃ«tae ferunt, itemque Lycurgi, laboribus erudiunt iuventutem, venando currendo, esuriendo sitiendo, algendo aestuando. Spartae vero pueri ad aram sic verberibus accipiuntur,</p>
<blockquote><p>
<span class="line"><span class="italic">Ut multus e visceribus sanguis exeat</span>,</span><span class="linebreak"></span>
</p></blockquote>
<p class="noindent">non numquam etiam, ut, cum ibi essem, audiebam, ad necem; quorum non modo nemo exclamavit umquam, sed ne ingemuit quidem. Quid ergo? hoc pueri possunt, viri non poterunt? et mos valet, ratio non valebit?</p>
<p><span class="br"></span><span class="lineNumber">35</span><span class="br"></span>XV. interest aliquid inter laborem et dolorem. Sunt finitima omnino, sed tamen differunt aliquid. Labor est functio quaedam vel animi vel corporis gravioris operis et muneris, dolor autem motus asper in corpore, alienus a sensibus. Haec duo Graeculi illi, quorum copiosior est lingua quam nostra, uno nomine appellant; itaque industrios homines illi studiosos vel potius amantes doloris <span class="br"></span><span class="lineNumber"></span><span class="br"></span>
</p></section><notes></notes></section>