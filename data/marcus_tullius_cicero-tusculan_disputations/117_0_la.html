<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

insanitatem et aegrotum animum, quam appellarunt <span class="br"></span><span class="lineNumber">9</span><span class="br"></span>insaniam. Omnes autem perturbationes animi morbos philosophi appellant negantque stultum quemquam his morbis vacare; qui autem in morbo sunt, sani non sunt, et omnium insipientium animi in morbo sunt: omnes insipientes igitur insaniunt].<a class="footnoteLink" href="#note_LCL141_234_1" id="target_note_LCL141_234_1"><sup>1</sup></a> Sanitatem enim animorum positam in tranquillitate quadam constantiaque censebant: his rebus mentem vacuam appellarunt insaniam, propterea quod in perturbato animo sicut in corpore sanitas esse non posset.</p>
<p><span class="br"></span><span class="lineNumber">10</span><span class="br"></span>V. Nec minus illud acute, quod animi adfectionem lumine mentis carentem nominaverunt amentiam eandemque dementiam; ex quo intelligendum est eos, qui haec rebus nomina posuerunt, sensisse hoc idem, quod a Socrate acceptum diligenter Stoici retinuerunt, omnes insipientes esse non sanos. Qui est enim animus in aliquo morbo—morbos autem hos perturbatos motus, ut modo dixi, philosophi appellant—non magis est sanus quam id corpus, quod in morbo est. Ita fit ut sapientia sanitas sit animi, insipientia autem quasi insanitas quaedam, quae est insania eademque dementia; multoque melius haec notata sunt verbis Latinis quam Graecis, quod aliis quoque multis locis reperietur. Sed id alias; nunc quod instat.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL141_234_1"><a class="footnoteCrossrefLink" href="#target_note_LCL141_234_1" title="Click to highlight in text"><sup class="lineRef">1</sup>This passage is bracketed as a later insertion. From <span class="italic">id</span> to <span class="italic">insaniam</span> is mere repetition: from <span class="italic">omnes</span> to <span class="italic">insaniunt</span> is Stoic reasoning and out of place where Cicero is speaking of the ancient Romans.</a></li><script type="text/javascript">document.getElementById('note_LCL141_234_1').style.display = "none";</script></ul></section></notes></section>