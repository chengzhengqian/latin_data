<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
Sapientis est enim proprium nihil quod poenitere possit facere, nihil invitum, splendide, constanter, graviter, honeste omnia, nihil ita exspectare quasi certo futurum, nihil cum acciderit admirari, ut inopinatum ac novum accidisse videatur, omnia ad suum arbitrium referre, suis stare iudiciis; quo quid sit beatius mihi certe in mentem venire non potest.</p>
<p><span class="br"></span><span class="lineNumber">82</span><span class="br"></span>Stoicorum quidem facilis conclusio est, qui cum finem bonorum esse senserint congruere naturae cumque ea convenienter vivere, cum id sit in sapientis<a class="footnoteLink" href="#note_LCL141_508_1" id="target_note_LCL141_508_1"><sup>1</sup></a> situm non officio solum, verum etiam potestate, sequatur necesse est ut, cuius in potestate summum bonum, in eiusdem vita beata sit: ita fit semper vita beata sapientis. Habes quae fortissime de beata vita dici putem et, quo modo nunc est, nisi quid tu melius attuleris, etiam verissime.</p>
<p>XXIX. A. Melius equidem adferre nihil possum, sed a te impetrarim libenter, ut, nisi molestum est,<a class="footnoteLink" href="#note_LCL141_508_2" id="target_note_LCL141_508_2"><sup>2</sup></a> quoniam te nulla vincula impediunt ullius certae disciplinae libasque ex omnibus quodcumque te maxime specie veritatis movet, quod paullo ante Peripateticos veteremque Academiam hortari videbare, ut sine retractione libere dicere auderent sapientes esse semper beatissimos, id velim audire, quem ad modum his putes consentaneum esse id 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_508_1"><a class="footnoteCrossrefLink" href="#target_note_LCL141_508_1" title="Click to highlight in text"><sup class="lineRef">1</sup>Lambinus for <span class="italic">sapiente</span> of MSS.</a></li><script type="text/javascript">document.getElementById('note_LCL141_508_1').style.display = "none";</script><li class="note" id="note_LCL141_508_2"><a class="footnoteCrossrefLink" href="#target_note_LCL141_508_2" title="Click to highlight in text"><sup class="lineRef">2</sup>For <span class="italic">sit</span> of MSS. Helm.</a></li><script type="text/javascript">document.getElementById('note_LCL141_508_2').style.display = "none";</script></ul></section></notes></section>