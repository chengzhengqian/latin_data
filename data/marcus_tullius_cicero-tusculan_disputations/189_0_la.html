<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
quod veri simillimum videatur, anquirere. Quid est igitur quod occurrat in hac quaestione quo<a class="footnoteLink" href="#note_LCL141_378_1" id="target_note_LCL141_378_1"><sup>1</sup></a> possit attingi aliquid veri simile? quo longius mens humana progredi non potest. Definitio perturbationis, qua recte Zenonem usum puto; ita enim definit, ut <span class="italic">perturbatio sit aversa a ratione contra naturam animi commotio</span>, vel brevius, ut <span class="italic">perturbatio sit appetitus vehementior</span>, vehementior autem intelligatur <span class="br"></span><span class="lineNumber">48</span><span class="br"></span>is, qui procul absit a naturae constantia. Quid ad has definitiones possint dicere? Atque haec pleraque sunt prudenter acuteque disserentium: illa quidem ex rhetorum pompa, <span class="italic">ardores animorum cotesque virtutum</span>. An vero vir fortis nisi stomachari coepit non potest fortis esse? Gladiatorium id quidem; quamquam in eis ipsis videmus saepe constantiam:</p>
<p class="lineGroup">
<span class="line"><span class="italic">Colloquuntur, congrediuntur, quaerunt aliquid, postulant</span>,</span><span class="linebreak"></span>
</p>
<p class="noindent">ut magis placati quam irati esse videantur. Sed in illo genere sit sane Pacideianus aliquis hoc animo, ut narrat Lucilius:</p>
<p class="lineGroup">
<span class="line"><span class="italic">Occidam illum equidem et vincam, si id quaeritis, inquit</span>.</span><span class="linebreak"></span>
<span class="line"><span class="italic">Verum illud credo fore: in os prius accipiam ipse</span>,</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL141_378_1"><a class="footnoteCrossrefLink" href="#target_note_LCL141_378_1" title="Click to highlight in text"><sup class="lineRef">1</sup><span class="italic">e qua</span> most MSS.: <span class="italic">quo</span> Bouhier.</a></li><script type="text/javascript">document.getElementById('note_LCL141_378_1').style.display = "none";</script></ul></section></notes></section>