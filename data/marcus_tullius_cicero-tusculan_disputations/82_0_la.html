<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

hoc satis: in Phalaridis tauro si erit, dicet: “Quam suave est, quam hoc non curo!” Suave etiam? an parum est, si non amarum? At id quidem illi ipsi, qui dolorem malum esse negant, non solent dicere, cuiquam suave esse cruciari: asperum, difficile, odiosum, contra naturam dicunt, nec tamen malum: hic, qui solum hoc malum dicit et malorum omnium extremum, sapientem censet id suave dicturum. <span class="br"></span><span class="lineNumber">18</span><span class="br"></span>Ego a te non postulo, ut dolorem eisdem verbis adficias, quibus Epicurus,<a class="footnoteLink" href="#note_LCL141_164_1" id="target_note_LCL141_164_1"><sup>1</sup></a> homo, ut scis, voluptarius. Ille dixerit sane idem in Phalaridis tauro, quod, si esset in lectulo: ego tantam vim non tribuo sapientiae contra dolorem. Si fortis <a class="footnoteLink" href="#note_LCL141_164_2" id="target_note_LCL141_164_2"><sup>2</sup></a> in perferendo, officio satis est; ut laetetur etiam, non postulo; tristis enim res est sine dubio, aspera, amara, inimica naturae, ad patiendum tolerandumque difficilis. <span class="br"></span><span class="lineNumber">19</span><span class="br"></span>Aspice Philoctetam, cui concedendum est gementi; ipsum enim Herculem viderat in Oeta magnitudine dolorum eiulantem. Nihil igitur hunc virum sagittae, quas ab Hercule acceperat, tum consolantur, cum</p>
<blockquote><p>
<span class="line"><span class="italic">E viperino morsu venae viscerum</span></span><span class="linebreak"></span>
<span class="line"><span class="italic">V eneno imbutae taetros cruciatus cient</span>.</span><span class="linebreak"></span>
</p></blockquote>
<p class="noindent">Itaque exclamat auxilium expetens, mori cupiens:</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL141_164_1"><a class="footnoteCrossrefLink" href="#target_note_LCL141_164_1" title="Click to highlight in text"><sup class="lineRef">1</sup>The MSS. have <span class="italic">voluptatem</span> after <span class="italic">Epicurus</span>, which is struck out on Bentley’s authority.</a></li><script type="text/javascript">document.getElementById('note_LCL141_164_1').style.display = "none";</script><li class="note" id="note_LCL141_164_2"><a class="footnoteCrossrefLink" href="#target_note_LCL141_164_2" title="Click to highlight in text"><sup class="lineRef">2</sup>For <span class="italic">si forte</span> of MSS.</a></li><script type="text/javascript">document.getElementById('note_LCL141_164_2').style.display = "none";</script></ul></section></notes></section>