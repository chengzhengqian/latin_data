<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

posse ut a pueris tot rerum atque tantarum insitas et quasi consignatas in animis notiones, quas ἐννοίας vocant, haberemus, nisi animus, ante quam in corpus <span class="br"></span><span class="lineNumber">58</span><span class="br"></span>intravisset, in rerum cognitione viguisset. Cumque nihil esset, ut omnibus locis a Platone disseritur—nihil enim putat esse quod oriatur et intereat, idque solum esse, quod semper tale sit, quale est;<a class="footnoteLink" href="#note_LCL141_68_1" id="target_note_LCL141_68_1"><sup>1</sup></a> ἰδέαν appellat ille, nos speciem—, non potuit animus haec in corpore inclusus agnoscere, cognita attulit: ex quo tam multarum rerum cognitionis admiratio tollitur. Neque ea plane videt animus, cum repente in tam insolitum tamque perturbatum domicilium immigravit, sed, cum se collegit atque recreavit, tum agnoscit illa reminiscendo: ita nihil est aliud discere nisi recordari.</p>
<p><span class="br"></span><span class="lineNumber">59</span><span class="br"></span>Ego autem maiore etiam quodam modo memoriam admiror. Quid est enim illud, quo meminimus, aut quam habet vim aut unde natam? Non quaero quanta memoria Simonides fuisse dicatur, quanta 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_68_1"><a class="footnoteCrossrefLink" href="#target_note_LCL141_68_1" title="Click to highlight in text"><sup class="lineRef">1</sup><span class="italic">est</span> is not written in the MSS.
</a></li><script type="text/javascript">document.getElementById('note_LCL141_68_1').style.display = "none";</script></ul></section></notes></section>