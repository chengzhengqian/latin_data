<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

posse neque tamen beatissimam: deinde ex maiore parte plerasque res nominari, etiam si quae pars abesset, ut vires, ut valetudinem, ut divitias, ut honorem, ut gloriam, quae genere, non numero cernerentur: item beatam vitam, etiam si ex aliqua parte clauderet, tamen ex multo maiore parte <span class="br"></span><span class="lineNumber">23</span><span class="br"></span>obtinere nomen suum. Haec nunc enucleare non ita necesse est, quamquam non constantissime dici mihi videntur. Nam et qui beatus est non intelligo quid requirat, ut sit beatior—si est enim quod desit, ne beatus quidem est—et quod ex maiore parte unam quamque rem appellari spectarique dicunt, est ubi id isto modo valeat: cum vero tria genera malorum esse dicant, qui duorum generum malis omnibus urgueatur, ut omnia adversa sint in fortuna, omnibus oppressum corpus et confectum doloribus, huic paullumne ad beatam vitam deesse dicemus, non modo ad beatissimam?</p>
<p><span class="br"></span><span class="lineNumber">24</span><span class="br"></span>IX. Hoc illud est, quod Theophrastus sustinere non potuit; nam cum statuisset verbera, tormenta, cruciatus, patriae eversiones, exsilla, orbitates magnam vim habere ad male misereque vivendum, non est ausus elate et ample loqui, cum humiliter demisseque sentiret. Quam bene non quaeritur, constanter <span class="br"></span><span class="lineNumber"></span><span class="br"></span>
</p></section><notes></notes></section>