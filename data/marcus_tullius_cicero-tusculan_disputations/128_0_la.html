<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
cadere dixisti, quod ego nullo modo existimo; taetra enim res est, misera, detestabilis, omni contentione, <span class="br"></span><span class="lineNumber">26</span><span class="br"></span>velis, ut ita dicam, remisque fugienda.</p>
<p>XII. Qualis enim tibi ille videtur</p>
<blockquote><p>
<span class="line"><span class="italic">Tantalo prognatus, Pelope natus, qui quondam a</span></span><span class="linebreak"></span>
<span class="line indent4"><span class="italic">socro</span></span><span class="linebreak"></span>
<span class="line"><span class="italic">Oenomao rege Hippodameam raptis nanctust nuptiis?</span></span><span class="linebreak"></span>
</p></blockquote>
<p class="noindent">Iovis iste quidem pronepos. Tamne ergo abiectus tamque fractus?</p>
<blockquote><p>
<span class="line"><span class="italic">Nolite</span>, inquit, <span class="italic">hospites ad me adire! Ilico istic</span>,</span><span class="linebreak"></span>
<span class="line"><span class="italic">Ne contagio mea bonis umbrave obsit</span>,</span><span class="linebreak"></span>
<span class="line"><span class="italic">Meo</span><a class="footnoteLink" href="#note_LCL141_256_1" id="target_note_LCL141_256_1"><sup>1</sup></a> <span class="italic">tanta vis sceleris in corpore haeret</span>.</span><span class="linebreak"></span>
</p></blockquote>
<p class="noindent">Tu te, Thyesta, damnabis orbabisque luce propter vim sceleris alieni? Quid? illum filium Solis nonne patris ipsius luce indignum putas?</p>
<blockquote><p>
<span class="line"><span class="italic">Refugere oculi: corpus macie extabuit:</span></span><span class="linebreak"></span>
<span class="line"><span class="italic">Lacrimae peredere humore exsanguis genas:</span></span><span class="linebreak"></span>
<span class="line"><span class="italic">Situm inter<a class="footnoteLink" href="#note_LCL141_256_2" id="target_note_LCL141_256_2"><sup>2</sup></a> oris barba pedore horrida atque</span></span><span class="linebreak"></span>
<span class="line"><span class="italic">Intonsa infuscat pectus illuvie scabrum</span>.</span><span class="linebreak"></span>
</p></blockquote>
<p class="noindent">Haec mala, o stultissime Aeeta, ipse tibi addidisti: non inerant in iis, quae tibi casus invexerat, et quidem inveterato malo, cum tumor animi resedissetâ€”est autem aegritudo, ut docebo, in opinione 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_256_1"><a class="footnoteCrossrefLink" href="#target_note_LCL141_256_1" title="Click to highlight in text"><sup class="lineRef">1</sup>Inserted by Bentley.</a></li><script type="text/javascript">document.getElementById('note_LCL141_256_1').style.display = "none";</script><li class="note" id="note_LCL141_256_2"><a class="footnoteCrossrefLink" href="#target_note_LCL141_256_2" title="Click to highlight in text"><sup class="lineRef">2</sup><span class="italic">Situ nitoris</span> MSS.: corrected by Lachmann.</a></li><script type="text/javascript">document.getElementById('note_LCL141_256_2').style.display = "none";</script></ul></section></notes></section>