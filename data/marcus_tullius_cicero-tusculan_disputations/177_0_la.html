<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
<span class="italic">pervicacia, ligurritio</span>, <span class="italic">vinolentia, cuppedia</span> et si qua similla. Est autem avaritia opinatio vehemens de pecunia, quasi valde expetenda sit, inhaerens et penitus insita, similisque est eiusdem generis definitio <span class="br"></span><span class="lineNumber">27</span><span class="br"></span>reliquarum. <span class="italic">Offensionum</span> autem definitiones sunt eius modi, ut <span class="italic">inhospitalitas</span> sit opinio vehemens valde fugiendum esse hospitem eaque inhaerens et penitus insita, similiterque definitur et <span class="italic">mulierum odium</span>, ut Hippolyti, et, ut Timonis, <span class="italic">generis humani</span>.</p>
<p>XII. Atque ut ad valetudinis similitudinem veniamus eaque collatione utamur aliquando, sed parcius quam solent Stoici, ut sunt alii ad alios morbos procliviores, itaque dicimus gravedinosos quosdam, quosdam torminosos, non quia iam sint, sed quia saepe, sic alii ad metum, alii ad aliam perturbationem: ex quo in aliis <span class="italic">anxietas</span>, unde anxii, in aliis <span class="italic">iracundia</span> dicitur, quae ab <span class="italic">ira</span> differt, estque aliud iracundum esse, aliud iratum, ut differt <span class="italic">anxietas</span> ab <span class="italic">angore;</span> neque enim omnes anxii qui anguntur aliquando nec qui anxii semper anguntur, ut inter ebrietatem et ebriositatem interest aliudque est amatorem esse, aliud amantem. Atque haec aliorum ad alios morbos proclivitas late patet; nam pertinet <span class="br"></span><span class="lineNumber">28</span><span class="br"></span>ad omnes perturbationes. In multis etiam vitiis 
</p></section><notes></notes></section>