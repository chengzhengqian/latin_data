<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p><span class="br"></span><span class="lineNumber">16</span><span class="br"></span>Sed singulis perturbationibus partes eiusdem generis plures subiiciuntur, ut <span class="italic">aegritudini</span> invidentia—utendum est enim docendi causa verbo minus usitato, quoniam invidia non in eo, qui invidet, solum dicitur, sed etiam in eo, cui invidetur—aemulatio, obtrectatio, misericordia, angor, luctus, maeror, aerumna, dolor, lamentatio, sollicitudo, molestia, adflictatio, desperatio et si quae sunt de genere eodem. Sub <span class="italic">metum</span> autem subiecta sunt pigritia, pudor, terror, timor, pavor, exanimatio, conturbatio, formido; <span class="italic">voluptali</span> malevolentia laetans malo alieno, delectatio, iactatio et similla; <span class="italic">libidini</span> ira, excandescentia, odium, inimicitia, discordia, indigentia, desiderium et cetera eius modi.</p>
<p><span class="br"></span><span class="lineNumber">17</span><span class="br"></span>VIII. Haec autem definiunt hoc modo: <span class="italic">invidentiam</span> esse dicunt aegritudinem susceptam propter alterius res secundas, quae nihil noceant invidenti; nam si qui doleat eius rebus secundis, a quo ipse laedatur, non recte dicatur invidere, ut si Hectori Agamemno; qui autem, cui alterius commoda nihil noceant, tamen eum doleat his frui, is invideat profecto. <span class="italic">Aemulatio</span> autem dupliciter illa quidem
The Greek terms for most of the different disorders named by Cicero are given in Diog. Laert. VII. 111. <span class="br"></span><span class="lineNumber"></span><span class="br"></span>
</p></section><notes></notes></section>