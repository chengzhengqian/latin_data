<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
sit beatior? Cui refertae tot tantisque gaudiis Fortuna ipsa cedat necesse est Quod si gaudere talibus bonis animi, id est, virtutibus, beatum est omnesque sapientes iis gaudiis perfruuntur, omnes eos beatos esse confiteri necesse est.</p>
<p><span class="br"></span><span class="lineNumber">73</span><span class="br"></span>XXVI. A. Etiamne in cruciatu atque tormentis? M. An tu me in viola putabas aut in rosa dicere? An Epicuro, qui tantum modo induit personam philosophi et sibi ipse hoc nomen inscripsit, dicere licebit, quod quidem, ut habet se res, me tamen plaudente dicit, nullum sapienti esse tempus, etiam si uratur, torqueatur, secetur, quin possit exclamare: “<span class="italic">Quam pro nihilo puto!</span>”, cum praesertim omne malum dolore definiat, bonum voluptate, haec nostra honesta turpia irrideat dicatque nos in vocibus occupatos inanes sonos fundere neque quidquam ad nos pertinere nisi quod aut leve aut asperum in corpore sentiatur: huic ergo, ut dixi, non multum differenti a iudicio ferarum oblivisci licebit sui et tum fortunam contemnere, cum sit omne et bonum eius et malum in potestate fortunae, tum dicere se beatum in summo cruciatu atque tormentis, cum constituent non modo summum malum esse dolorem, <span class="br"></span><span class="lineNumber">74</span><span class="br"></span>sed etiam solum? Nec vero illa sibi remedia comparavit ad tolerandum dolorem, firmitatem animi, turpitudinis verecundiam, exercitationem consuetudinemque patiendi, praecepta fortitudinis,<a class="footnoteLink" href="#note_LCL141_500_1" id="target_note_LCL141_500_1"><sup>1</sup></a> duritiam virilem, sed una se dicit recordatione acquiescere 
 
</p></section><notes><section class="footnotes"><ul><li class="note" id="note_LCL141_500_1"><a class="footnoteCrossrefLink" href="#target_note_LCL141_500_1" title="Click to highlight in text"><sup class="lineRef">1</sup>The words <span class="italic">praecepta fortitudinis</span> seem to be a gloss.</a></li><script type="text/javascript">document.getElementById('note_LCL141_500_1').style.display = "none";</script></ul></section></notes></section>