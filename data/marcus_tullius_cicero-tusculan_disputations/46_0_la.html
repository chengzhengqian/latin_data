<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
hac causa difficillimum est, suscipiant, posse animum manere corpore vacantem, illud autem, quod non modo facile ad credendum est, sed eo concesso, quod volunt, consequens, id circumcidant,<a class="footnoteLink" href="#note_LCL141_92_1" id="target_note_LCL141_92_1"><sup>1</sup></a> ut, cum diu permanserit, ne intereat. M. Bene reprehendis, et <span class="br"></span><span class="lineNumber">79</span><span class="br"></span>se isto modo res habet. Credamus igitur Panaetio a Platone suo dissentienti? Quem enim omnibus locis divinum, quem sapientissimum, quem sanctissimum, quem Homerum philosophorum appellat, huius hanc unam sententiam de immortalitate animorum non probat. Vult enim, quod nemo negat, quidquid natum sit interire, nasci autem animos, quod declaret eorum similitudo, qui procreentur, quae etiam in ingeniis, non solum in corporibus appareat. Alteram autem adfert rationem, nihil esse quod doleat quin id aegrum esse quoque possit: quod autem in morbum cadat, id etiam interiturum: dolere autem animos, ergo etiam interire.</p>
<p><span class="br"></span><span class="lineNumber">80</span><span class="br"></span>XXXIII. Haec refelli possunt. Sunt enim ignorantis, cum de aeternitate animorum dicatur, de mente dici, quae omni turbido motu semper vacet, non de partibus iis, in quibus aegritudines, irae libidinesque versentur, quas is, contra quem haec dicuntur, semotas a mente et disclusas putat. Iam similitudo 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_92_1"><a class="footnoteCrossrefLink" href="#target_note_LCL141_92_1" title="Click to highlight in text"><sup class="lineRef">1</sup>Most MSS. have <span class="italic">idcirco:</span> other suggestions are <span class="italic">id non concedant</span> and <span class="italic">id vero non dant: circumcidant</span>, Madvig.</a></li><script type="text/javascript">document.getElementById('note_LCL141_92_1').style.display = "none";</script></ul></section></notes></section>