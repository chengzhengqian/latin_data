<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

nec secerni nec dividi nec discerpi nec distrahi potest, ne interire quidem igitur; est enim interitus quasi discessus et secretio ac diremptus earum partium, quae ante interitum coniunctione<a class="footnoteLink" href="#note_LCL141_84_1" id="target_note_LCL141_84_1"><sup>1</sup></a> aliqua tenebantur. His et talibus rationibus adductus Socrates nec patronum quaesivit ad iudicium capitis nec iudicibus supplex fuit adhibuitque liberam contumaciam a magnitudine animi ductam, non a superbia, et supremo vitae die de hoc ipso multa disseruit et paucis ante diebus, cum facile posset educi e custodia, noluit et tum paene in manu iam mortiferum illud tenens poculum locutus ita est, ut non ad mortem trudi, verum in caelum videretur escendere.</p>
<p><span class="br"></span><span class="lineNumber">72</span><span class="br"></span>XXX. Ita enim censebat itaque disseruit, duas esse vias duplicesque cursus animorum e corpore excedentium: nam qui se humanis vitiis contaminavissent et se totos libidinibus dedissent, quibus caecati vel domesticis vitiis atque flagitiis se inquinavissent vel re publica violanda fraudes inexpiabiles concepissent, iis devium quoddam iter esse, seclusum a concilio deorum; qui autem se integros castosque servavissent quibusque fuisset minima cum corporibus contagio seseque ab iis semper sevocavissent essentque in corporibus humanis vitam imitati deorum, iis ad illos, a quibus essent profecti, reditum facilem <span class="br"></span><span class="lineNumber">73</span><span class="br"></span>patere. Itaque commemorat, ut cygni, qui non sine causa Apollini dicati sint sed quod ab eo divinationem 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_84_1"><a class="footnoteCrossrefLink" href="#target_note_LCL141_84_1" title="Click to highlight in text"><sup class="lineRef">1</sup>Madvigâ€™s alteration of <span class="italic">iunctione</span>.</a></li><script type="text/javascript">document.getElementById('note_LCL141_84_1').style.display = "none";</script></ul></section></notes></section>