<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

iisque maxime nocturnis, ut viderentur ei, qui vita excesserant, vivere.</p>
<p><span class="br"></span><span class="lineNumber">30</span><span class="br"></span>Ut porro firmissimum hoc adferri videtur, cur deos esse credamus, quod nulla gens tam fera, nemo omnium tam est immanis, cuius mentem non imbuerit deorum opinio—multi de dis prava sentiunt, id enim vitioso more effici solet, omnes tamen esse vim et naturam divinam arbitrantur, nec vero id collocutio hominum aut consensus<a class="footnoteLink" href="#note_LCL141_36_1" id="target_note_LCL141_36_1"><sup>1</sup></a> effecit, non institutis opinio est confirmata, non legibus, omni autem in re consensio omnium gentium lex naturae putanda est—quis est igitur qui suorum mortem primum non eo lugeat, quod eos orbatos vitae commodis arbitretur? Tolle hanc opinionem, luctum sustuleris. Nemo enim maeret suo incommodo: dolent fortasse et anguntur: sed illa lugubris lamentatio fletusque maerens ex eo est, quod eum, quem dileximus, vitae commodis privatum arbitramur idque sentire. Atque haec ita sentimus natura duce, nulla ratione nullaque doctrina.</p>
<p><span class="br"></span><span class="lineNumber">31</span><span class="br"></span>XIV. Maximum vero argumentum est naturam ipsam de immortalitate animorum tacitam iudicare, quod omnibus curae sunt et maximae quidem, quae 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_36_1"><a class="footnoteCrossrefLink" href="#target_note_LCL141_36_1" title="Click to highlight in text"><sup class="lineRef">1</sup><span class="italic">consensus</span> is not used in the sense it has in § 35. <span class="italic">Consessus</span> has been suggested, or <span class="italic">consensus</span> may be a gloss to explain <span class="italic">collocutio</span>. It is certainly awkward, coming as it does so close to <span class="italic">consensio</span>.</a></li><script type="text/javascript">document.getElementById('note_LCL141_36_1').style.display = "none";</script></ul></section></notes></section>