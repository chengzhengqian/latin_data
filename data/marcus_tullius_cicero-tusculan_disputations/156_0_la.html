<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
ne illos plus quam ipsi velint, si sentiant, plus certe quam nosmet ipsos diligamus.</p>
<p>Nam quod aiunt plerosque consolationibus nihil levari adiunguntque consolatores ipsos confiteri se miseros, cum ad eos impetum suum fortuna<a class="footnoteLink" href="#note_LCL141_312_1" id="target_note_LCL141_312_1"><sup>1</sup></a> converterit, utrumque dissolvitur; sunt enim ista non naturae vitia, sed culpae; stultitiam autem accusare quamvis copiose licet. Nam et qui non levantur ipsi se<a class="footnoteLink" href="#note_LCL141_312_2" id="target_note_LCL141_312_2"><sup>2</sup></a> ad miseriam invitant et qui suos casus aliter ferunt atque ut auctores aliis ipsi fuerunt, non sunt vitiosiores quam fere plerique, qui avari avaros, gloriae cupidos gloriosi reprehendunt; est enim proprium stultitiae aliorum vitia cernere, oblivisci <span class="br"></span><span class="lineNumber">74</span><span class="br"></span>suorum. Sed nimirum hoc maximum est experimentum, cum constet aegritudinem vetustate tolli, hanc vim non esse in die positam, sed in cogitatione diuturna. Nam si eadem res est et idem est homo, qui potest quidquam de dolore mutari, si neque de eo, propter quod dolet, quidquam est mutatum neque de eo, qui dolet? Cogitatio igitur diuturna nihil esse in re mali dolori medetur, non ipsa diuturnitas.</p>
<p>XXXI. Hic mihi adferunt mediocritates, quae si naturales sunt, quid opus est consolatione? Natura enim ipsa terminabit modum; sin opinabiles, opinio 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_312_1"><a class="footnoteCrossrefLink" href="#target_note_LCL141_312_1" title="Click to highlight in text"><sup class="lineRef">1</sup><span class="italic">fortuna</span> is generally omitted in the MSS., but it is needed.</a></li><script type="text/javascript">document.getElementById('note_LCL141_312_1').style.display = "none";</script><li class="note" id="note_LCL141_312_2"><a class="footnoteCrossrefLink" href="#target_note_LCL141_312_2" title="Click to highlight in text"><sup class="lineRef">2</sup><span class="italic">se</span> omitted in MSS.: supplied by Davies.</a></li><script type="text/javascript">document.getElementById('note_LCL141_312_2').style.display = "none";</script></ul></section></notes></section>