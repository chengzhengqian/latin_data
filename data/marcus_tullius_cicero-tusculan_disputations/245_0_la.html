<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
redeamus, omni cultu et victu humano carebat. Vivebat cum fugitivis, cum facinerosis, cum barbaris, neminem, qui aut libertate dignus esset aut vellet omnino liber esse, sibi amicum arbitrabatur.</p>
<p><span class="br"></span><span class="lineNumber">64</span><span class="br"></span>XXIII. Non ego iam cum huius vita, qua taetrius, miserius, detestabilius excogitare nihil possum, Platonis aut Archytae vitam comparabo, doctorum hominum et plane sapientium: ex eadem urbe humilem homunculum a pulvere et radio excitabo, qui multis annis post fuit, Archimedem; cuius ego quaestor ignoratum ab Syracusanis, cum esse omnino negarent, saeptum undique et vestitum vepribus et dumetis indagavi sepulcrum; tenebam enim quosdam senariolos, quos in eius monumento esse inscriptos acceperam, qui declarabant in summo sepulcro <span class="br"></span><span class="lineNumber">65</span><span class="br"></span>sphaeram esse positam cum cylindro. Ego autem, cum omnia collustrarem oculis—est enim ad portas Agragianas<a class="footnoteLink" href="#note_LCL141_490_1" id="target_note_LCL141_490_1"><sup>1</sup></a> magna frequentia sepulcrorum —, animum adverti columellam non multum e dumis eminentem, in qua inerat sphaerae figura et cylindri. Atque ego statim Syracusanis—erant autem principes mecum—dixi me illud ipsum arbitrari esse quod quaererem. Immissi cum falcibus famuli<a class="footnoteLink" href="#note_LCL141_490_2" id="target_note_LCL141_490_2"><sup>2</sup></a> purgarunt <span class="br"></span><span class="lineNumber">66</span><span class="br"></span>et aperuerunt locum: quo cum patefactus esset aditus, ad adversam basim accessimus; apparebat epigramma 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_490_1"><a class="footnoteCrossrefLink" href="#target_note_LCL141_490_1" title="Click to highlight in text"><sup class="lineRef">1</sup><span class="italic">Agragianas</span> in MSS. Suggestions are <span class="italic">Achradinas, Agragantinas</span>. The gate led to Agrigentum, ᾽Ακράγας, Girgenti.</a></li><script type="text/javascript">document.getElementById('note_LCL141_490_1').style.display = "none";</script><li class="note" id="note_LCL141_490_2"><a class="footnoteCrossrefLink" href="#target_note_LCL141_490_2" title="Click to highlight in text"><sup class="lineRef">2</sup>The MSS. have <span class="italic">multi</span>. Suggestions made are <span class="italic">famuli, tumuli, milites</span>.</a></li><script type="text/javascript">document.getElementById('note_LCL141_490_2').style.display = "none";</script></ul></section></notes></section>