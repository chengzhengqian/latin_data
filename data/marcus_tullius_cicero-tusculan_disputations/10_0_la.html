<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p>M. <span class="italic">Emori nolo, sed me esse mortuum nihili aestimo</span>.</p>
<p>A. Iam agnosco Graecum. Sed quoniam coÃ«gisti ut concederem, qui mortui essent, eos miseros non esse, perfice, si potes, ut ne moriendum quidem esse <span class="br"></span><span class="lineNumber">16</span><span class="br"></span>miserum putem. M. Iam istuc quidem nihil negotii est, maiora molior. A. Quo modo hoc nihil negotii est? aut quae sunt tandem ista maiora? M. Quia, quoniam post mortem mali nihil est, ne mors quidem est malum, cui proximum tempus est post mortem, in quo mali nihil esse concedis: ita ne moriendum quidem esse malum est: id est enim, perveniendum esse ad id, quod non esse malum confitemur. A. Uberius ista, quaeso. Haec enim spinosiora prius ut confitear me cogunt quam ut adsentiar. Sed quae sunt ea, quae dicis te maiora moliri? M. Ut doceam, si possim, non modo malum non esse, sed bonum etiam esse mortem. A. Non postulo id quidem, aveo tamen audire. Ut enim non efficias quod vis, tamen mors ut malum non sit efficies. Sed nihil te interpellabo: continentem orationem audire malo. <span class="br"></span><span class="lineNumber">17</span><span class="br"></span>M. Quid? si te rogavero aliquid, nonne respondebis? A. Superbum id quidem est, sed, nisi quid necesse erit, malo non roges.</p>
<p>IX. M. Geram tibi morem et ea, quae vis, ut potero, explicabo, nec tamen quasi Pythius Apollo, certa ut sint et fixa quae dixero, sed ut homunculus unus e multis, probabilla coniectura sequens. Ultra enim quo progrediar quam ut veri
<span class="br"></span><span class="lineNumber"></span><span class="br"></span>
</p></section><notes></notes></section>