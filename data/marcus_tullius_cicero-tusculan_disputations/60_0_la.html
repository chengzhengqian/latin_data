<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

Sed quid ego Socratem aut Theramenem, praestantes viros virtutis et sapientiae gloria, commemoro? cum Lacedaemonius quidam, cuius ne nomen quidem proditum est, mortem tanto opere contempserit, ut, cum ad eam duceretur damnatus ab ephoris et esset vultu hilari atque laeto, dixissetque ei quidam inimicus: <span class="italic">Contemnisne leges Lycurgi?</span> responderit: <span class="italic">Ego vero illi maximam gratiam habeo, qui me ea poena mulctaverit, quam sine mutuatione et sine versura possem dissolvere</span>. O virum Sparta dignum! ut mihi quidem, qui tam magno animo fuerit, innocens damnatus <span class="br"></span><span class="lineNumber">101</span><span class="br"></span>esse videatur. Tales innumerabiles nostra civitas tulit. Sed quid duces et principes nominem, cum legiones scribat Cato saepe alacres in eum locum profectas, unde redituras se non arbitrarentur? Pari animo Lacedaemonii in Thermopylis occiderunt, in quos Simonides:</p>
<blockquote><p>
<span class="line"><span class="italic">Dic, hospes, Spartae nos te hic vidisse iacentes,</span></span><span class="linebreak"></span>
<span class="line indent5"><span class="italic">Dum Sanctis patriae legibus obsequimur</span>.<a class="footnoteLink" href="#note_LCL141_120_1" id="target_note_LCL141_120_1"><sup>1</sup></a></span><span class="linebreak"></span>
</p></blockquote>
<p class="noindent">E quibus unus, cum Perses hostis in colloquio dixisset glorians: <span class="italic">Solem prae iaculorum multitudine et sagittarum non videbitis, In umbra igitur</span>, inquit, <span class="br"></span><span class="lineNumber">102</span><span class="br"></span><span class="italic">pugnabimus</span>. Viros commemoro: qualis tandem Lacaena? quae cum filium in proelium misisset et 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_120_1"><a class="footnoteCrossrefLink" href="#target_note_LCL141_120_1" title="Click to highlight in text"><sup class="lineRef">1</sup>The MSS. have here: “Quid ille dux Leonidas dicit? <span class="italic">Prandete animo forti, Lacedaemonii: hodie apud inferos fortasse cenabimus</span>.—Fuit haec gens fortis, dum Lycurgi leges vigebant!” but the passage is generally condemned as a spurious insertion.</a></li><script type="text/javascript">document.getElementById('note_LCL141_120_1').style.display = "none";</script></ul></section></notes></section>