<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent noindent">
fidem! parumne cognitum est superioribus nostris disputationibus an delectationis et otii consumendi causa locuti sumus, sapientem ab omni concitatione animi, quam perturbationem voco, semper vacare, semper in animo eius esse placidissimam pacem? Vir igitur temperatus, constans, sine metu, sine aegritudine, sine alacritate ulla, sine libidine, nonne beatus? At semper sapiens talis: semper igitur beatus. Iam vero qui potest vir bonus non ad id, quod laudabile sit, omnia referre, quae agit quaeque sentit? Refert autem omnia ad beate vivendum; beata igitur vita laudabilis; nec quidquam sine virtute laudabile: beata igitur vita virtute conficitur.</p>
<p><span class="br"></span><span class="lineNumber">49</span><span class="br"></span>XVII. Atque hoc sic etiam concluditur: nec in misera vita quidquam est praedicabile aut gloriandum nec in ea, quae nec misera sit nec beata; et est in aliqua vita praedicabile aliquid et gloriandum ac prae se ferendum, ut Epaminondas:</p>
<p class="lineGroup">
<span class="line indent1"><span class="italic">Consiliis nostris laus est attonsa Laconum</span>,</span><span class="linebreak"></span>
</p>
<p>ut Africanus:</p>
<p class="lineGroup">
<span class="line"><span class="italic">A sole exoriente supra Maeotis paludes</span></span><span class="linebreak"></span>
<span class="line indent2"><span class="italic">Nemo est qui factis aequiperare queat</span>.</span><span class="linebreak"></span>
</p>
<p class="noindent"><span class="br"></span><span class="lineNumber">50</span><span class="br"></span>Quod si est,<a class="footnoteLink" href="#note_LCL141_474_1" id="target_note_LCL141_474_1"><sup>1</sup></a> beata vita glorianda et praedicanda et 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_474_1"><a class="footnoteCrossrefLink" href="#target_note_LCL141_474_1" title="Click to highlight in text"><sup class="lineRef">1</sup><span class="italic">est</span> is not in the MSS.</a></li><script type="text/javascript">document.getElementById('note_LCL141_474_1').style.display = "none";</script></ul></section></notes></section>