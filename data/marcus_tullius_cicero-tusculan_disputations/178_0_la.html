<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
apparet, sed nomen res non habet. Ergo et invidi et malevoli [et lividi]<a class="footnoteLink" href="#note_LCL141_356_1" id="target_note_LCL141_356_1"><sup>1</sup></a> et timidi et misericordes, quia proclives ad eas perturbationes, non quia semper feruntur. Haec igitur proclivitas ad suum quodque genus a similitudine corporis aegrotatio dicatur, dum ea intelligatur ad aegrotandum proclivitas. Sed haec in bonis rebus, quod alii ad alia bona sunt aptiores, <span class="italic">facilitas</span> nominetur, in malis <span class="italic">proclivitas</span>, ut significet lapsionem, in neutris habeat superius nomen.</p>
<p>XIII. Quo modo autem in corpore est morbus, est aegrotatio, est vitium, sic in animo. <span class="italic">Morbum</span> appellant totius corporis corruptionem, <span class="italic">aegrotationem</span> <span class="br"></span><span class="lineNumber">29</span><span class="br"></span>morbum cum imbecillitate, <span class="italic">vitium</span>, cum partes corporis inter se dissident, ex quo pravitas membrorum, distortio, deformitas. Itaque illa duo, morbus et aegrotatio, ex totius valetudinis corporis conquassatione et perturbatione gignuntur; vitium autem integra valetudine ipsum ex se cernitur. Sed in animo tantum modo cogitatione possumus morbum ab aegrotatione seiungere; <span class="italic">vitiositas</span> autem est habitus aut adfectio in tota vita inconstans et a se ipsa dissentiens. Ita fit ut in altera corruptione opinionum morbus efficiatur et aegrotatio, in altera inconstantia et repugnantia; non enim omne vitium pares habet dissensiones,<a class="footnoteLink" href="#note_LCL141_356_2" id="target_note_LCL141_356_2"><sup>2</sup></a> ut eorum, qui non longe 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_356_1"><a class="footnoteCrossrefLink" href="#target_note_LCL141_356_1" title="Click to highlight in text"><sup class="lineRef">1</sup><span class="italic">et lividi</span> bracketed as unnecessary by Wesenberg.</a></li><script type="text/javascript">document.getElementById('note_LCL141_356_1').style.display = "none";</script><li class="note" id="note_LCL141_356_2"><a class="footnoteCrossrefLink" href="#target_note_LCL141_356_2" title="Click to highlight in text"><sup class="lineRef">2</sup><span class="italic">partes habet dissentientis</span> MSS.: <span class="italic">pares h. dissensiones</span> Bentley.</a></li><script type="text/javascript">document.getElementById('note_LCL141_356_2').style.display = "none";</script></ul></section></notes></section>