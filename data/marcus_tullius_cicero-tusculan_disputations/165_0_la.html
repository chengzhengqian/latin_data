<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
cantu fidibusque ad tranquillitatem traducere, gravissimus auctor in Originibus dixit Cato morem apud maiores hunc epularum fuisse, ut deinceps qui accubarent canerent ad tibiam clarorum virorum laudes atque virtutes: ex quo perspicuum est et cantus tum fuisse descriptos<a class="footnoteLink" href="#note_LCL141_330_1" id="target_note_LCL141_330_1"><sup>1</sup></a> vocurn sonis et carmina. <span class="br"></span><span class="lineNumber">4</span><span class="br"></span>Quamquam id quidem etiam <span class="sc">xii</span>. tabulae declarant, condi iam tum solitum esse carmen, quod ne liceret fieri ad alterius iniuriam, lege sanxerunt. Nec vero illud non eruditorum temporum argumentum est, quod et deorum pulvinaribus et epulis magistratuum fides praecinunt, quod proprium eius fuit, de qua loquor, disciplinae. Mihi quidem etiam Appii Caeci carmen, quod valde Panaetius laudat epistola quadam, quae est ad Q. Tuberonem, Pythagoreum videtur. Multa etiam sunt in nostris institutis ducta ab illis, quae praetereo, ne ea, quae repperisse<a class="footnoteLink" href="#note_LCL141_330_2" id="target_note_LCL141_330_2"><sup>2</sup></a> ipsi putamur, aliunde didicisse videamur. <span class="br"></span><span class="lineNumber">5</span><span class="br"></span>Sed, ut ad propositum redeat oratio, quam brevi tempore quot et quanti poÃ«tae, qui autem oratores exstiterunt! facile ut appareat nostros omnia consequi potuisse, simul ut velle coepissent.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL141_330_1"><a class="footnoteCrossrefLink" href="#target_note_LCL141_330_1" title="Click to highlight in text"><sup class="lineRef">1</sup><span class="italic">rescriptos</span> MSS.: <span class="italic">descriptos</span> Gronoviua.</a></li><script type="text/javascript">document.getElementById('note_LCL141_330_1').style.display = "none";</script><li class="note" id="note_LCL141_330_2"><a class="footnoteCrossrefLink" href="#target_note_LCL141_330_2" title="Click to highlight in text"><sup class="lineRef">2</sup><span class="italic">perperisse</span> MSS.: <span class="italic">repperisse</span> Davies.</a></li><script type="text/javascript">document.getElementById('note_LCL141_330_2').style.display = "none";</script></ul></section></notes></section>