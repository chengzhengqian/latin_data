<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
et quibusdam convenis et feris barbaris corporis custodiam committebat; ita propter iniustam dominatus cupiditatem in carcerem quodam modo ipse se incluserat. Quin etiam, ne tonsori collum committeret, tondere filias suas docuit: ita sordido atque ancillari artificio regiae virgines ut tonstriculae tondebant barbam et capillum patris; et tamen ab his ipsis, cum iam essent adultae, ferrum removit instituitque ut candentibus iuglandium putaminibus <span class="br"></span><span class="lineNumber">59</span><span class="br"></span>barbam sibi et capillum adurerent. Cumque duas uxores haberet, Aristomachen, civem suam, Doridem autem Locrensem, sic noctu ad eas ventitabat, ut omnia specularetur et perscrutaretur ante; et cum fossam latam cubiculari lecto circumdedisset eiusque fossae transitum ponticulo ligneo coniunxisset, eum ipse,<a class="footnoteLink" href="#note_LCL141_484_1" id="target_note_LCL141_484_1"><sup>1</sup></a> cum forem cubiculi clauserat, detorquebat. Idemque cum in communibus suggestis consistere <span class="br"></span><span class="lineNumber">60</span><span class="br"></span>non auderet, contionari ex turri alta solebat. Atque is cum pila ludere vellet—studiose enim id factitabat—tunicamque poneret, adolescentulo, quem amabat, tradidisse gladium dicitur. Hic cum quidam famillaris iocans dixisset: <span class="italic">Huic quidem certe vitam tuam committis</span>, adrisissetque adolescens, utrumque iussit interfici, alterum, quia viam demonstravisset interimendi sui, alterum, quia dictum id risu approbavisset; 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_484_1"><a class="footnoteCrossrefLink" href="#target_note_LCL141_484_1" title="Click to highlight in text"><sup class="lineRef">1</sup><span class="italic">ipsum</span> in MSS.: <span class="italic">ipse</span> Scheibe.</a></li><script type="text/javascript">document.getElementById('note_LCL141_484_1').style.display = "none";</script></ul></section></notes></section>