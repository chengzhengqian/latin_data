<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

iussit inhumatum. Turn amici: <span class="italic">Volucribusne et feris? Minime vero</span>, inquit, <span class="italic">sed bacillum propter me quo abigam ponitote. Qui poteris?</span> illi, <span class="italic">non enim senties. Quid igitur mihi ferarum laniatus oberit nihil sentienti?</span> Praeclare Anaxagoras, qui cum Lampsaci moreretur, quaerentibus amicis velletne Clazomenas in patriam, si quid ei accidisset, auferri: <span class="italic">Nihil necesse est</span>, inquit, <span class="italic">undique enim ad inferos tantumdem viae est</span>. Totaque de ratione humationis unum tenendum est, ad corpus illam pertinere, sive occiderit animus sive vigeat; in corpore autem perspicuum est vel exstincto animo vel elapso nullum residere sensum.</p>
<p><span class="br"></span><span class="lineNumber">105</span><span class="br"></span>XLIV. Sed plena errorum sunt omnia. Trahit Hectorem ad currum religatum Achilles: lacerari eum et sentire, credo, putat. Ergo hic ulciscitur, ut quidem sibi videtur; at illa sicut acerbissimam rem maeret:</p>
<blockquote><p>
<span class="line"><span class="italic">Vidi videre quod sum passa aegerrime</span>,</span><span class="linebreak"></span>
<span class="line"><span class="italic">Hectorem curru quadriiugo raptarier</span>.</span><span class="linebreak"></span>
</p></blockquote>
<p>Quem Hectorem aut quam diu ille erit Hector? Melius Accius et aliquando sapiens Achilles:</p>
<blockquote><p>
<span class="line"><span class="italic">Immo enimvero corpus Priamo reddidi, Hectorem</span></span><span class="linebreak"></span>
<span class="line indent4"><span class="italic">abstuli</span>.</span><span class="linebreak"></span>
</p></blockquote>
<p class="noindent">Non igitur Hectorem traxisti, sed corpus, quod <span class="br"></span><span class="lineNumber"></span><span class="br"></span>
</p></section><notes></notes></section>