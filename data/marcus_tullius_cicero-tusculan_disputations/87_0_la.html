<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

defecerunt, verti etiam<a class="footnoteLink" href="#note_LCL141_174_1" id="target_note_LCL141_174_1"><sup>1</sup></a> multa de Graecis, ne quo ornamento in hoc genere disputationis careret <span class="br"></span><span class="lineNumber">27</span><span class="br"></span>Latina oratio. Sed videsne poëtae quid mali adferant? Lamentantes inducunt fortissimos viros, molliunt animos nostros, ita sunt deinde dulces, ut non legantur modo, sed etiam ediscantur. Sic ad malam domesticam disciplinam vitamque umbratilem et delicatam cum accesserunt etiam poëtae, nervos omnes virtutis elidunt. Recte igitur a Platone eiiciuntur ex ea civitate, quam finxit ille cum optimos mores et optimum rei publicae statum exquireret. At vero nos, docti scilicet a Graecia, haec a pueritia et legimus et discimus, hanc eruditionem liberalem et doctrinam putamus.</p>
<p><span class="br"></span><span class="lineNumber">28</span><span class="br"></span>XII. Sed quid poëtis irascimur? Virtutis magistri, philosophi, inventi sunt qui summum malum dolorem dicerent. At tu, adolescens, cum id tibi paullo ante dixisses videri, rogatus a me etiamne maius quam dedecus, verbo de sententia destitisti. Roga hoc idem Epicurum: maius dicet esse malum mediocrem dolorem quam maximum dedecus; in ipso enim dedecore mali nihil esse, nisi sequantur dolores. Quis igitur Epicurum sequitur dolor, cum hoc ipsum dicit, summum malum esse dolorem? quo dedecus maius a philosopho nullum exspecto. Qua re satis mihi dedisti, cum respondisti maius tibi 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_174_1"><a class="footnoteCrossrefLink" href="#target_note_LCL141_174_1" title="Click to highlight in text"><sup class="lineRef">1</sup>For <span class="italic">verti enim</span> of the MSS.</a></li><script type="text/javascript">document.getElementById('note_LCL141_174_1').style.display = "none";</script></ul></section></notes></section>