<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p class="noindent">Haec cum disputant, hoc student efficere, naturae obsisti nullo posse: ii tamen fatentur graviores aegritudines suscipi quam natura cogat. Quae est igitur amentia? ut nos quoque idem ab illis requiramus.</p>
<p><span class="br"></span><span class="lineNumber">72</span><span class="br"></span>Sed plures sunt causae suscipiendi doloris. Primum illa opinio mali, quo viso atque persuaso aegritudo insequitur necessario; deinde etiam gratum mortuis se facere, si graviter eos lugeant, arbitrantur. Accedit superstitio muliebris quaedam; existimant enim dis immortalibus se facilius satis facturos, si eorum plaga perculsi adflictos se et stratos esse fateantur. Sed haec inter se quam repugnent plerique non vident. Laudant enim eos, qui aequo animo moriantur; qui alterius mortem aequo animo ferant, eos putant vituperandos: quasi fieri ullo modo possit, quod in amatorio sermone dici solet, ut quisquam <span class="br"></span><span class="lineNumber">73</span><span class="br"></span>plus alterum diligat quam se. Praeclarum illud est et, si quaeris, rectum quoque et verum, ut eos, qui nobis carissimi esse debeant, aeque ac nosmet ipsos amemus; ut<a class="footnoteLink" href="#note_LCL141_310_1" id="target_note_LCL141_310_1"><sup>1</sup></a> vero plus, fieri nullo pacto potest. Ne optandum quidem est in amicitia, ut me ille plus quam se, ego illum plus quam me; perturbatio vitae, si ita sit, atque officiorum omnium consequatur.</p>
<p>XXX. Sed de hoc alias: nunc illud satis est, non attribuere ad amissionem amicorum miseriam nostram, 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_310_1"><a class="footnoteCrossrefLink" href="#target_note_LCL141_310_1" title="Click to highlight in text"><sup class="lineRef">1</sup>The <span class="italic">at</span> which many MSS. have would require an interrogative sentence.</a></li><script type="text/javascript">document.getElementById('note_LCL141_310_1').style.display = "none";</script></ul></section></notes></section>