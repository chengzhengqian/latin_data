<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
idem vincatur interdum nec putet ad se praeceptum illud Atrei pertinere:</p>
<p class="lineGroup">
<span class="line"><span class="italic">Proinde ita parent se in vita, ut vinci nesciant</span>.</span><span class="linebreak"></span>
</p>
<p class="noindent">Hic autem vincetur, ut dixi, nec modo vincetur, sed etiam serviet: at nos virtutem semper liberam volumus, semper invictam; quae nisi sunt, sublata <span class="br"></span><span class="lineNumber">53</span><span class="br"></span>virtus est. Atque<a class="footnoteLink" href="#note_LCL141_478_1" id="target_note_LCL141_478_1"><sup>1</sup></a> si in virtute satis est praesidii ad bene vivendum, satis est etiam ad beate. Satis est enim certe in virtute, ut fortiter vivamus; si fortiter, etiam ut magno animo, et quidem ut nulla re umquam terreamur semperque simus invicti. Sequitur ut nihil poeniteat, nihil desit, nihil obstet: ergo omnia profluenter, absolute, prospere, igitur beate. Satis autem virtus ad fortiter vivendum <span class="br"></span><span class="lineNumber">54</span><span class="br"></span>potest: satis ergo etiam ad beate. Etenim ut stultitia, etsi adepta est quod concupivit, numquam se tamen satis consecutam putat, sic sapientia semper eo contenta est, quod adest, neque eam umquam sui poenitet.</p>
<p>XIX. Similemne putas C. Laelii unum consulatum fuisse et eum quidem cum repulsa—si, cum sapiens et bonus vir, qualis ille fuit, suffragiis praeteritur, non populus a bono consule potius, quam ille a populo<a class="footnoteLink" href="#note_LCL141_478_2" id="target_note_LCL141_478_2"><sup>2</sup></a> repulsam fert—sed tamen utrum malles te, 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_478_1"><a class="footnoteCrossrefLink" href="#target_note_LCL141_478_1" title="Click to highlight in text"><sup class="lineRef">1</sup>The MSS. have <span class="italic">atqui</span>. But <span class="italic">atque</span> (Bentley) is needed to introduce a new proof.</a></li><script type="text/javascript">document.getElementById('note_LCL141_478_1').style.display = "none";</script><li class="note" id="note_LCL141_478_2"><a class="footnoteCrossrefLink" href="#target_note_LCL141_478_2" title="Click to highlight in text"><sup class="lineRef">2</sup>The MSS. have <span class="italic">bono populo</span>. Thanks to Madvig <span class="italic">bono</span> goes out. <span class="italic">Vano</span> and <span class="italic">malo</span> have been suggested in its place.</a></li><script type="text/javascript">document.getElementById('note_LCL141_478_2').style.display = "none";</script></ul></section></notes></section>