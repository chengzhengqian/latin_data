<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
sobrius in violentiam vinolentorum incidat, ante discedat. Sic iniurias fortunae, quas ferre nequeas, defugiendo relinquas. Haec eadem quae Epicurus, totidem verbis dicit Hieronymus.</p>
<p><span class="br"></span><span class="lineNumber">119</span><span class="br"></span>Quod si ii philosophi, quorum ea sententia est, ut virtus per se ipsa nihil valeat, omneque, quod honestum nos et laudabile esse dicimus, id illi cassum quiddam et inani vocis sono decoratum esse dicant, ei tamen<a class="footnoteLink" href="#note_LCL141_544_1" id="target_note_LCL141_544_1"><sup>1</sup></a> semper beatum censent esse sapientem, quid tandem a Socrate et Platone profectis philosophis faciendum iudicas?<a class="footnoteLink" href="#note_LCL141_544_2" id="target_note_LCL141_544_2"><sup>2</sup></a> Quorum alii tantam praestantiam in bonis animi esse dicunt, ut ab his corporis et externa obscurentur, alii autem haec ne bona quidem ducunt, in animo reponunt <span class="br"></span><span class="lineNumber">120</span><span class="br"></span>omnia. Quorum controversiam solebat tamquam honorarius arbiter iudicare Carneades; nam cum quaecumque bona Peripateticis eadem Stoicis commoda viderentur, neque tamen Peripatetici plus tribuerent divitiis, bonae valetudini, ceteris rebus generis eiusdem quam Stoici, cum ea re, non verbis ponderarentur, causam esse discrepandi negabat. Qua re hunc locum ceterarum disciplinarum philosophi quem ad modum obtinere possint ipsi viderint: mihi tamen gratum est, quod de sapientium perpetua bene vivendi facultate dignum quiddam philosophorum voce profitentur. 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_544_1"><a class="footnoteCrossrefLink" href="#target_note_LCL141_544_1" title="Click to highlight in text"><sup class="lineRef">1</sup><span class="italic">et tamen</span> MSS.: <span class="italic">ei tamen</span> Wesenberg.</a></li><script type="text/javascript">document.getElementById('note_LCL141_544_1').style.display = "none";</script><li class="note" id="note_LCL141_544_2"><a class="footnoteCrossrefLink" href="#target_note_LCL141_544_2" title="Click to highlight in text"><sup class="lineRef">2</sup><span class="italic"> vides</span> MSS.: <span class="italic">indicas</span> and <span class="italic">putas</span> suggested.</a></li><script type="text/javascript">document.getElementById('note_LCL141_544_2').style.display = "none";</script></ul></section></notes></section>