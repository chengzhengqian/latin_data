<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
volo, sed utor, ut quam maxime significem, pluribus. Volo autem dicere illud homini longe optimum esse, quod ipsum sit optandum per se, a virtute profectum vel in ipsa virtute situm, sua sponte laudabile, quod quidem citius dixerim solum quam <a class="footnoteLink" href="#note_LCL141_200_1" id="target_note_LCL141_200_1"><sup>1</sup></a> summum bonum. Atque ut haec de honesto, sic de turpi contraria: nihil tam taetrum, nihil tam aspernandum, nihil homine indignius.</p>
<p><span class="br"></span><span class="lineNumber">47</span><span class="br"></span>Quod si tibi persuasum est—principio enim dixisti plus in dedecore mali tibi videri quam in dolore—, reliquum est ut tute tibi imperes. Quamquam hoc nescio quo modo dicitur, quasi duo simus, ut alter imperet, alter pareat; non inscite tamen dicitur. XXI. Est enim animus in partes tributus duas, quarum altera rationis est particeps, altera expers. Cum igitur praecipitur, ut nobismet ipsis imperemus, hoc praecipitur, ut ratio coerceat temeritatem. Est in animis omnium fere natura molle quiddam, demissum, humile, enervatum quodam modo et languidum. Si nihil esset aliud, nihil esset homine deformius; sed praesto est domina omnium et regina ratio, quae conixa per se et progressa longius fit perfecta virtus. Haec ut imperet illi parti animi, <span class="br"></span><span class="lineNumber">48</span><span class="br"></span>quae obedire debet, id videndum est viro. Quonam modo? inquies. Vel ut dominus servo vel ut imperator 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_200_1"><a class="footnoteCrossrefLink" href="#target_note_LCL141_200_1" title="Click to highlight in text"><sup class="lineRef">1</sup>Most MSS. have <span class="italic">non summum</span> with the sense “rather than deny it to be the highest good.”</a></li><script type="text/javascript">document.getElementById('note_LCL141_200_1').style.display = "none";</script></ul></section></notes></section>