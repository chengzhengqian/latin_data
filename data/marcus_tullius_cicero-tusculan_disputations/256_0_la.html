<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

bonum nisi vacuitatem doloris,<a class="footnoteLink" href="#note_LCL141_512_1" id="target_note_LCL141_512_1"><sup>1</sup></a> ut Hieronymus; nihil bonum nisi naturae primis bonis aut omnibus aut maximis frui, ut Carneades contra Stoicos dis- <span class="br"></span><span class="lineNumber">85</span><span class="br"></span>serebat. Haec igitur simplicia, illa mixta. Tria genera bonorum, maxima animi, secunda corporis, externa tertia, ut Peripatetici nec multo veteres Academici secus; voluptatem cum honestate Dinomachus et Callipho copulavit; indolentiam autem honestati Peripateticus Diodorus adiunxit. Hae sunt sententiae, quae stabilitatis aliquid habeant; nam Aristonis, Pyrrhonis, Herilli nonnullorumque aliorum evanuerunt. Hi quid possint obtinere videamus omissis Stoicis, quorum satis videor defendisse sententiam. Et Peripateticorum quidem explicata causa est: praeter Theophrastum et si qui illum secuti imbecillius horrent dolorem et reformidant, reliquis quidem licet facere id, quod fere faciunt, ut gravitatem dignitatemque virtutis exaggerent; quam cum ad caelum extulerunt, quod facere eloquentes homines copiose solent, reliqua ex collatione facile est conterere atque contemnere: nec enim licet iis, qui laudem cum dolore petendam esse dicunt, negare eos esse beatos, qui illam adepti sint; quamquam enim sint in quibusdam malis, tamen hoc nomen beati longe et late patet.</p>
<p><span class="br"></span><span class="lineNumber">86</span><span class="br"></span>XXXI. Nam ut quaestuosa mercatura, fructuosa 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_512_1"><a class="footnoteCrossrefLink" href="#target_note_LCL141_512_1" title="Click to highlight in text"><sup class="lineRef">1</sup>Most MSS. omit <span class="italic">doloris</span> which is needed. The phrase <span class="italic">vacuitas doloris</span> occurs frequently in the De <span class="italic">Finibus</span>.</a></li><script type="text/javascript">document.getElementById('note_LCL141_512_1').style.display = "none";</script></ul></section></notes></section>