<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p><span class="br"></span><span class="lineNumber">50</span><span class="br"></span>XXII. Sed plurimi contra nituntur animosque quasi capite damnatos morte mulctant, neque aliud est quidquam cur incredibilis iis animorum videatur aeternitas nisi quod nequeunt qualis animus sit vacans corpore intelligere et cogitatione comprehendere. Quasi vero intelligant qualis sit in ipso corpore, quae conformatio, quae magnitudo, qui locus. At,<a class="footnoteLink" href="#note_LCL141_60_1" id="target_note_LCL141_60_1"><sup>1</sup></a> si iam possent in homine vivo cerni omnia, quae nunc tecta sunt, casurusne in conspectum videatur animus an tanta sit eius tenuitas, ut <span class="br"></span><span class="lineNumber">51</span><span class="br"></span>fugiat aciem? Haec reputent isti, qui negant animum sine corpore se intelligere posse: videbunt quem in ipso corpore intelligant. Mihi quidem naturam animi intuenti multo difficilior occurrit cogitatio multoque obscurior, qualis animus in corpore sit tamquam alienae domui, quam qualis, cum exierit et in liberum caelum quasi domum suam venerit. Nisi enim, quod numquam vidimus, id quale sit intelligere non possumus, certe et deum ipsum et divinum animum corpore liberatum cogitatione complecti possumus. Dicaearchus quidem et Aristoxenus, quia difficilis erat animi quid aut qualis esset intelligentia, nullum omnino animum esse <span class="br"></span><span class="lineNumber">52</span><span class="br"></span>dixerunt. Est illud quidem vel maximum animo ipso animum videre et nimirum hanc habet vim praeceptum Apollinis, quo monet ut se quisque noscat. Non enim, credo, id praecipit, ut membra 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_60_1"><a class="footnoteCrossrefLink" href="#target_note_LCL141_60_1" title="Click to highlight in text"><sup class="lineRef">1</sup>The MSS. have <span class="italic">ut: at</span> Pearce, others <span class="italic">vel</span>.</a></li><script type="text/javascript">document.getElementById('note_LCL141_60_1').style.display = "none";</script></ul></section></notes></section>