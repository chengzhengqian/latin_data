<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

nostrorum opinione “Romulus in caelo cum dis agit aevom,” ut famae adsentiens dixit Ennius, et apud Graecos indeque perlapsus ad nos et usque ad Oceanum Hercules tantus et tam praesens habetur deus: hinc Liber Semela natus eademque famae celebritate Tyndaridae fratres, qui non modo adiutores in proeliis victoriae populi Romani, sed etiam nuntii fuisse perhibentur. Quid? Ino Cadmi filia nonne Λευκοθέα nominata a Graecis Matuta habetur a nostris? Quid? totum prope caelum, ne plures persequar, nonne humano genere completum est?</p>
<p><span class="br"></span><span class="lineNumber">29</span><span class="br"></span>XIII. Si vero scrutari vetera et ex iis ea, quae scriptores Graeciae prodiderunt, eruere coner, ipsi illi maiorum gentium di qui habentur hinc profecti in caelum reperientur. Quaere quorum demonstrentur sepulcra in Graecia, reminiscere, quoniam es initiatus, quae tradantur mysteriis, turn denique quam hoc late pateat intelliges. Sed qui nondum ea, quae multis post annis tractari coepta sunt,<a class="footnoteLink" href="#note_LCL141_34_1" id="target_note_LCL141_34_1"><sup>1</sup></a> physica didicissent tantum sibi persuaserant, quantum natura admonente cognoverant, rationes et causas rerum non tenebant, visis quibusdam saepe movebantur 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_34_1"><a class="footnoteCrossrefLink" href="#target_note_LCL141_34_1" title="Click to highlight in text"><sup class="lineRef">1</sup><span class="italic">coepissent</span>, MSS.: <span class="italic">coepta sunt</span>, Keil.</a></li><script type="text/javascript">document.getElementById('note_LCL141_34_1').style.display = "none";</script></ul></section></notes></section>