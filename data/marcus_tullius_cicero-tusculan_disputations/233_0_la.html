<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
inquit, <span class="italic">rudentibus apta fortuna</span>. An dubium est quin nihil sit habendum in eo genere, quo vita beata compleatur;<a class="footnoteLink" href="#note_LCL141_466_1" id="target_note_LCL141_466_1"><sup>1</sup></a> si id possit amitti? Nihil enim interarescere, nihil exstingui, nihil cadere debet eorum, in quibus vita beata consistit. Nam qui timebit ne quid ex his deperdat beatus esse non <span class="br"></span><span class="lineNumber">41</span><span class="br"></span>poterit. Volumus enim eum, qui beatus sit, tutum esse, inexpugnabilem, saeptum atque munitum, non ut parvo metu praeditus sit, sed ut nullo. Ut enim innocens is dicitur, non qui leviter nocet, sed qui nihil nocet, sic sine metu is habendus est, non qui pauca<a class="footnoteLink" href="#note_LCL141_466_2" id="target_note_LCL141_466_2"><sup>2</sup></a> metuit, sed qui omnino metu vacat. Quae est enim alia fortitudo nisi animi adfectio cum in adeundo periculo et in labore ac dolore patiens tum <span class="br"></span><span class="lineNumber">42</span><span class="br"></span>procul ab omni metu? Atque haec certe non ita se haberent, nisi omne bonum in una honestate consisteret. Qui autem illam maxime optatam et expetitam securitatem—securitatem autem nunc appello vacuitatem aegritudinis, in qua vita beata posita est—habere quisquam potest, cui aut adsit aut adesse possit multitudo malorum? Qui autem poterit esse celsus et erectus et ea, quae homini accidere possunt, omnia parva ducens, qualem sapientem esse volumus, nisi omnia sibi in se posita censebit? An Lacedaemonii, Philippo minitante<a class="footnoteLink" href="#note_LCL141_466_3" id="target_note_LCL141_466_3"><sup>3</sup></a> per litteras se omnia, quae conarentur, prohibiturum, 


 
</p></section><notes><section class="footnotes"><ul><li class="note" id="note_LCL141_466_1"><a class="footnoteCrossrefLink" href="#target_note_LCL141_466_1" title="Click to highlight in text"><sup class="lineRef">1</sup><span class="italic">complectitur</span> MSS.: <span class="italic">compleatur</span> Wopkens: <span class="italic">completur</span> Bentley.</a></li><script type="text/javascript">document.getElementById('note_LCL141_466_1').style.display = "none";</script><li class="note" id="note_LCL141_466_2"><a class="footnoteCrossrefLink" href="#target_note_LCL141_466_2" title="Click to highlight in text"><sup class="lineRef">2</sup>Most MSS. have <span class="italic">parva</span> which Madvig approves. <span class="italic">Pauca, parum</span> or <span class="italic">parvo metu est</span> are conjectures.</a></li><script type="text/javascript">document.getElementById('note_LCL141_466_2').style.display = "none";</script><li class="note" id="note_LCL141_466_3"><a class="footnoteCrossrefLink" href="#target_note_LCL141_466_3" title="Click to highlight in text"><sup class="lineRef">3</sup>The MSS. have <span class="italic">minitanti</span>, which would be ungrammatical with <span class="italic">quaesiverunt</span>.</a></li><script type="text/javascript">document.getElementById('note_LCL141_466_3').style.display = "none";</script></ul></section></notes></section>