<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
quaedam animi relinquentur. Hanc dicant sane naturalem, dum aegritudinis nomen absit grave, taetrum, funestum, quod cum sapientia esse atque, ut ita dicam, habitare nullo modo possit. At quae stirpes sunt aegritudinis, quam multae, quam amarae! quae ipso trunco everso omnes eligendae sunt et, si necesse erit, singulis disputationibus. Superest enim nobis hoc, cuicuimodi est, otium. Sed ratio una omnium est aegritudinum, plura nomina; nam et invidere aegritudinis est et aemulari et obtrectare et misereri et angi, lugere, maerere, aerumna adfici, lamentari, sollicitari, dolere, in molestia esse, adflictari, <span class="br"></span><span class="lineNumber">84</span><span class="br"></span>desperare. Haec omnia definiunt Stoici, eaque verba, quae dixi, singularum rerum sunt, non, ut videntur, easdem res significant, sed aliquid differunt, quod alio loco fortasse tractabimus. Haec sunt illae fibrae stirpium, quas initio dixi, persequendae et omnes eligendae, ne unquam ulla possit exsistere. Magnum opus et difficile, quis negat? quid autem praeclarum non idem arduum? sed tamen id se effecturam philosophia profitetur, nos modo curationem eius recipiamus. Verum haec quidem<a class="footnoteLink" href="#note_LCL141_324_1" id="target_note_LCL141_324_1"><sup>1</sup></a> hactenus: cetera, quotienscumque voletis, et hoc loco et aliis parata vobis erunt.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL141_324_1"><a class="footnoteCrossrefLink" href="#target_note_LCL141_324_1" title="Click to highlight in text"><sup class="lineRef">1</sup><span class="italic">quidem haec</span> MSS.: <span class="italic">haec quidem</span> Wesenberg.</a></li><script type="text/javascript">document.getElementById('note_LCL141_324_1').style.display = "none";</script></ul></section></notes></section>