<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
fecisset per iram? ut Alexandrum regem videmus, qui cum interemisset Clitum famillarem suum, vix a se manus abstinuit: tanta vis fuit poenitendi. Quibus cognitis quis est qui dubitet quin hic quoque motus animi sit totus opinabilis ac voluntarius? Quis enim dubitarit quin aegrotationes animi, qualis est avaritia, gloriae cupiditas, ex eo, quod magni aestimetur ea res, ex qua animus aegrotat, oriantur? Unde intelligi debet perturbationem quoque omnem <span class="br"></span><span class="lineNumber">80</span><span class="br"></span>esse in opinione. Et si fidentia, id est firma animi confisio, scientia quaedam est et opinio gravis non temere adsentientis, metus quoque est diffidentia exspectati et impendentis mali; et, si spes est exspectatio boni, mali exspectationem esse necesse est metum. Ut igitur metus, sic reliquae perturbationes sunt in malo. Ergo ut constantia scientiae, sic perturbatio erroris est. Qui autem natura dicuntur iracundi aut misericordes aut invidi aut tale quid, ei sunt constituti quasi mala valetudine animi, sanabiles tamen, ut Socrates dicitur. Cum multa in conventu vitia collegisset in eum Zopyrus, qui se naturam cuiusque ex forma perspicere profitebatur, derisus est a ceteris, qui illa in Socrate vitia non agnoscerent, ab ipso autem Socrate sublevatus, cum illa sibi insita,<a class="footnoteLink" href="#note_LCL141_418_1" id="target_note_LCL141_418_1"><sup>1</sup></a> sed ratione a se deiecta diceret. <span class="br"></span><span class="lineNumber">81</span><span class="br"></span>Ergo ut optima quisque valetudine adfectus potest 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_418_1"><a class="footnoteCrossrefLink" href="#target_note_LCL141_418_1" title="Click to highlight in text"><sup class="lineRef">1</sup><span class="italic">signa</span> MSS.: <span class="italic">insita</span> Bentley.</a></li><script type="text/javascript">document.getElementById('note_LCL141_418_1').style.display = "none";</script></ul></section></notes></section>