<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

commune est virtutum: omnes enim inter se nexae et iugatae sunt—: reliqua igitur est, quarta virtus ut sit, ipsa frugalitas. Eius enim videtur esse proprium motus animi appetentis regere et sedare semperque adversantem libidini moderatam in omni re servare constantiam: cui contrarium vitium <span class="br"></span><span class="lineNumber">18</span><span class="br"></span>nequitia dicitur. <span class="italic">Frugalitas</span>, ut opinor, a <span class="italic">fruge</span>, qua nihil melius e terra, <span class="italic">nequitia</span> ab eo—etsi erit hoc fortasse durius, sed temptemus; lusisse putemur, si nihil sit—, ab eo, quod <span class="italic">nequidquam</span> est in tali homine, ex quo idem <span class="italic">nihili</span> dicitur. Qui sit frugi igitur vel, si mavis, moderatus et temperans, eum necesse est esse constantem; qui autem constans, quietum; qui quietus, perturbatione omni vacuum, ergo etiam aegritudine; et sunt illa sapientis: aberit igitur a sapiente aegritudo.</p>
<p>IX. Itaque non inscite Heracleotes Dionysius ad ea disputat, quae apud Homerum Achilles queritur hoc, ut opinor, modo:</p>
<p class="lineGroup">
<span class="line indent2"><span class="italic">Corque meum penitus turgescit tristibus iris</span>,</span><span class="linebreak"></span>
<span class="line indent2"><span class="italic">Cum decore atque omni me orbatum laude recorder</span>.</span><span class="linebreak"></span>
</p>
<p class="noindent"><span class="br"></span><span class="lineNumber">19</span><span class="br"></span>Num manus adfecta recte est, cum in tumore est, aut num aliud quodpiam membrum tumidum ac <span class="br"></span><span class="lineNumber"></span><span class="br"></span>
</p></section><notes></notes></section>