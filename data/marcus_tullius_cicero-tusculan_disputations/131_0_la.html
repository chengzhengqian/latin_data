<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
Anaxagorae, quem ferunt nuntiata morte filii dixisse: “Sciebam me genuisse mortalem.” Quae vox declarat iis esse haec acerba, quibus non fuerint cogitata. Ergo id quidem non dubium, quin omnia, quae mala putentur, sint improvisa graviora. Itaque quamquam non haec una res efficit maximam aegritudinem, tamen, quoniam multum potest provisio animi et praeparatio ad minuendum dolorem, sint semper omnia homini humana meditata. Et nimirum haec est illa praestans et divina sapientia et perceptas penitus et pertractatas res humanas habere, nihil admirari cum acciderit, nihil, ante quam evenerit, non evenire posse arbitrari.</p>
<p class="lineGroup">
<span class="line indent2"><span class="italic">Quam ob rem omnes, cum secundae res sunt maxume,</span></span><span class="linebreak"></span>
<span class="line indent3"><span class="italic">tum maxume</span></span><span class="linebreak"></span>
<span class="line indent2"><span class="italic">Meditari secum oportet quo pacto advorsam aerumnam</span></span><span class="linebreak"></span>
<span class="line indent3"><span class="italic">ferant:</span></span><span class="linebreak"></span>
<span class="line indent2"><span class="italic">Pericla, damna, peregre rediens semper secum cogitet</span>,</span><span class="linebreak"></span>
<span class="line indent2"><span class="italic">Aut fili peccatum aut uxoris mortem aut morbum</span></span><span class="linebreak"></span>
<span class="line indent3"><span class="italic">filiae:</span></span><span class="linebreak"></span>
<span class="line indent2"><span class="italic">Communia esse haec, ne quid horum umquam accidat animo novum:</span></span><span class="linebreak"></span>
<span class="line indent2"><span class="italic">Quidquid praeter spem eveniat, omne id deputare esse</span></span><span class="linebreak"></span>
<span class="line indent3"><span class="italic">in lucro</span>.</span><span class="linebreak"></span>
</p>
<p><span class="br"></span><span class="lineNumber">31</span><span class="br"></span>XV. Ergo hoc Terentius a philosophia sumptum cum tam commode dixerit, nos, e quorum fontibus id haustum est, non et dicemus hoc melius et constantius <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_262_1"><a class="footnoteCrossrefLink" href="#target_note_LCL141_262_1" title="Click to highlight in text"><sup class="lineRef">1</sup>Cf. I. § 104.</a></li><script type="text/javascript">document.getElementById('note_LCL141_262_1').style.display = "none";</script></ul></section></notes></section>