<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent noindent">

arbitramur, quia natura optima sint, cernere naturae vim maxime, veri simile est, cum optimus quisque maxime posteritati serviat, esse aliquid, cuius is post mortem sensum sit habiturus.</p>
<p><span class="br"></span><span class="lineNumber">36</span><span class="br"></span>XVI. Sed ut deos esse natura opinamur, quales sint ratione cognoscimus, sic permanere animos arbitramur consensu nationum omnium, qua in sede maneant qualesque sint ratione discendum est. Cuius ignoratio finxit inferos easque formidines, quas tu contemnere non sine causa videbare. In terram enim cadentibus corporibus iisque humo tectis, e quo dictum est humari, sub terra censebant reliquam vitam agi mortuorum; quam eorum opinionem magni <span class="br"></span><span class="lineNumber">37</span><span class="br"></span>errores consecuti sunt, quos auxerunt poÃ«tae. Frequens enim consessus theatri, in quo sunt mulierculae et pueri, movetur audiens tam grande carmen:</p>
<blockquote><p>
<span class="line"><span class="italic">Adsum atque advenio Acherunte vix via alta atque</span></span><span class="linebreak"></span>
<span class="line indent6"><span class="italic">ardua</span></span><span class="linebreak"></span>
<span class="line"><span class="italic">Per speluncas saxis structas asperis, pendentibus</span>,</span><span class="linebreak"></span>
<span class="line"><span class="italic">Maxumis, ubi rigida constat crassa caligo inferum</span>,</span><span class="linebreak"></span>
</p></blockquote>
<p class="noindent">tantumque valuit error, qui mihi quidem iam sublatus videtur, ut, corpora cremata cum scirent, tamen ea fieri apud inferos fingerent, quae sine <span class="br"></span><span class="lineNumber"></span><span class="br"></span>
</p></section><notes></notes></section>