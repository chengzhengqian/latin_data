<section class="div1 language" lang="la"><header><hgroup><h1>Marcus Tullius Cicero</h1></hgroup></header>
<section class="div2">
<h2><span class="ac">M. Tulli Ciceronis Tusculanarum Disputationum</span></h2>
<h2><span class="sc">Liber I</span></h2>
<p>I. <span class="sc">Cum</span> defensionum laboribus senatoriisque muneribus aut omnino aut magna ex parte essem aliquando liberatus, rettuli me, Brute, te hortante maxime ad ea studia, quae retenta animo, remissa temporibus, longo intervallo intermissa revocavi, et, cum omnium artium, quae ad rectam vivendi viam pertinerent, ratio et disciplina studio sapientiae, quae philosophia dicitur, contineretur, hoc mihi Latinis litteris illustrandum putavi, non quia philosophia Graecis et litteris et doctoribus percipi non posset, sed meum semper iudicium fuit omnia nostros aut invenisse per se sapientius quam Graecos aut accepta ab illis fecisse meliora, quae quidem digna statuissent in <span class="br"></span><span class="lineNumber">2</span><span class="br"></span>quibus elaborarent. Nam mores et instituta vitae resque domesticas ac famillares nos profecto et melius tuemur et lautius, rem vero publicam nostri 
<span class="br"></span><span class="lineNumber"></span><span class="br"></span>
</p></section><notes></notes></section>