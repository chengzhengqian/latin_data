<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

inhaeret in mentibus quasi saeclorum quoddam augurium futurorum, idque in maximis ingeniis altissimisque animis et exsistit maxime et apparet facillime. Quo quidem dempto quis tam esset amens qui <span class="br"></span><span class="lineNumber">34</span><span class="br"></span>semper in laboribus et periculis viveret? Loquor de principibus: quid poëtae? nonne post mortem nobilitari volunt? Unde ergo illud?</p>
<blockquote><p>
<span class="line"><span class="italic">Aspicite, o cives, senis Enni imaginis formam:</span></span><span class="linebreak"></span>
<span class="line indent5"><span class="italic">Hic vestrum panxit maxuma facta patrum</span>.</span><span class="linebreak"></span>
</p></blockquote>
<p class="noindent">Mercedem gloriae flagitat ab iis, quorum patres adfecerat gloria, idemque:</p>
<blockquote><p>
<span class="line"><span class="italic">Nemo me lacrumis decoret nec funera fletu</span></span><span class="linebreak"></span>
<span class="line indent5"><span class="italic">Faxit. Cur? volito vivus per ora virum</span>.</span><span class="linebreak"></span>
</p></blockquote>
<p class="noindent">Sed quid poëtas? opifices post mortem nobilitari volunt. Quid enim Phidias sui similem speciem inclusit in clipeo Minervae, cum inscribere non liceret? Quid nostri philosophi? nonne in iis libris ipsis, quos scribunt de contemnenda gloria, sua <span class="br"></span><span class="lineNumber">35</span><span class="br"></span>nomina inscribunt? Quod si omnium consensus naturae vox est omnesque, qui ubique sunt, consentiunt esse aliquid quod ad eos pertineat, qui vita cesserint, nobis quoque idem existimandum est et si, quorum aut ingenio aut virtute animus excellit, eos

</p></section><notes></notes></section>