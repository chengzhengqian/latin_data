<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

eam, quam Graeci κακίαν appellant; nam malitia certi cuiusdam vitii nomen est, vitiositas omnium,—ex qua concitantur<a class="footnoteLink" href="#note_LCL141_364_1" id="target_note_LCL141_364_1"><sup>1</sup></a> perturbationes, quae sunt, ut paullo ante diximus, turbidi animorum concitatique motus, aversi a ratione et inimicissimi mentis vitaeque tranquillae. Important enim aegritudines anxias atque acerbas animosque adfligunt et debilitant metu; iidem inflammant appetitione nimia, quam turn cupiditatem, tum libidinem dicimus, impotentiam quandam animi a temperantia et moderatione <span class="br"></span><span class="lineNumber">35</span><span class="br"></span>plurimum dissidentem. Quae si quando adepta erit id, quod ei fuerit concupitum, tum efferetur alacritate, “ut nihil ei constet” quod agat, ut ille, qui “voluptatem animi nimiam summum esse errorem” arbitratur. Eorum igitur malorum in una virtute posita sanatio est.</p>
<p>XVI. Quid autem est non miserius solum, sed foedius etiam et deformius quam aegritudine quis adflictus, debilitatus, iacens? Cui miseriae proximus est is, qui appropinquans aliquod malum metuit exanimatusque pendet animi. Quam vim mali significantes poëtae impendere apud inferos saxum Tantalo faciunt</p>
<p><span class="italic">Ob scelera animique impotentiam et superbiloquentiam</span>.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL141_364_1"><a class="footnoteCrossrefLink" href="#target_note_LCL141_364_1" title="Click to highlight in text"><sup class="lineRef">1</sup><span class="italic">cogitantur</span> MSS.: <span class="italic">concitantur</span> Manutius: <span class="italic">oriuntur</span> Bentley.</a></li><script type="text/javascript">document.getElementById('note_LCL141_364_1').style.display = "none";</script></ul></section></notes></section>