<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
omnia dilabantur, si unum aliquid effugerit. Quoniam, quae Graeci πάθη vocant, nobis perturbationes appellari magis placet quam morbos, in his explicandis veterem illam equidem Pythagorae primum, dein Platonis discriptionem sequar, qui animum in duas partes dividunt, alteram rationis participem faciunt, alteram expertem. In participe rationis ponunt tranquillitatem, id est, placidam quietamque constantiam, in illa altera motus turbidos cum irae <span class="br"></span><span class="lineNumber">11</span><span class="br"></span>tum cupiditatis contrarios inimicosque rationi. Sit igitur hic fons; utamur tamen in his perturbationibus describendis Stoicorum definitionibus et partitionibus, qui mihi videntur in hac quaestione versari acutissime.</p>
<p>VI. Est igitur Zenonis haec definitio, ut perturbatio sit, quod πάθoς ille dicit, aversa a recta ratione contra naturam animi commotio. Quidam brevius perturbationem esse appetitum vehementiorem, sed vehementiorem eum volunt esse, qui longius discesserit a naturae constantia. Partes autem perturbationum volunt ex duobus opinatis bonis nasci et ex duobus opinatis malis, ita esse quattuor: ex bonis <span class="italic">libidinem</span> et <span class="italic">laetitiam</span>, ut sit laetitia praesentium bonorum, libido futurorum, ex malis <span class="italic">metum</span> et <span class="italic">aegritudinem</span> nasci censent, metum futuris, aegritudinem praesentibus; quae enim venientia metuuntur, <span class="br"></span><span class="lineNumber">12</span><span class="br"></span>eadem adficiunt aegritudine instantia. <span class="italic">Laetitia</span> autem et <span class="italic">libido</span> in bonorum opinione versantur, cum <span class="br"></span><span class="lineNumber"></span><span class="br"></span>
</p></section><notes></notes></section>