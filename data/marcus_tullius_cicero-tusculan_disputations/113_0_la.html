<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
opinionibusque depravati sic restinguimus, ut nusquam naturae lumen appareat. Sunt enim ingeniis nostris semina innata virtutum, quae si adolescere liceret, ipsa nos ad beatam vitam natura perduceret: nunc autem, simul atque editi in lucem et suscepti sumus, in omni continuo pravitate et in summa opinionum perversitate versamur, ut paene cum lacte nutricis errorem suxisse videamur. Cum vero parentibus redditi, dein magistris traditi sumus, tum ita variis imbuimur erroribus, ut vanitati veritas et <span class="br"></span><span class="lineNumber">3</span><span class="br"></span>opinioni confirmatae natura ipsa cedat.</p>
<p>II. Accedunt etiam poÃ«tae, qui cum magnam speciem doctrinae sapientiaeque prae se tulerunt, audiuntur, leguntur, ediscuntur et inhaerescunt penitus in mentibus; cum vero eodem quasi maximus quidam magister populus accessit atque omnis undique ad vitia consentiens multitudo, tum plane inficimur opinionum pravitate a naturaque desciscimus, ut nobis optime naturae vim vidisse<a class="footnoteLink" href="#note_LCL141_226_1" id="target_note_LCL141_226_1"><sup>1</sup></a> videantur, qui nihil melius homini, nihil magis expetendum, nihil praestantius honoribus, imperiis, populari gloria iudicaverunt; ad quam fertur optimus quisque, veramque illam honestatem expetens, quam unam natura maxime anquirit, in summa inanitate versatur consectaturque nullam eminentem effigiem virtutis, sed adumbratam imaginem gloriae. Est enim gloria 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_226_1"><a class="footnoteCrossrefLink" href="#target_note_LCL141_226_1" title="Click to highlight in text"><sup class="lineRef">1</sup><span class="italic">naturam invidisse</span>, MSS.: <span class="italic">naturae vim vidisse</span>, Madvig.</a></li><script type="text/javascript">document.getElementById('note_LCL141_226_1').style.display = "none";</script></ul></section></notes></section>