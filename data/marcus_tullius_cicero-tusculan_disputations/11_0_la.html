<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

similla videam non habeo. Certa dicent ii, qui et percipi ea posse dicunt et se sapientes esse profitentur. A. Tu, ut videtur: nos ad audiendum parati sumus.</p>
<p><span class="br"></span><span class="lineNumber">18</span><span class="br"></span>M. Mors igitur ipsa, quae videtur notissima res esse, quid sit primum est videndum. Sunt enim qui discessum animi a corpore putent esse mortem: sunt qui nullum censeant fieri discessum, sed una animum et corpus occidere animumque in corpore exstingui. Qui discedere animum censent, alii statim dissipari, alii diu permanere, alii semper. Quid sit porro ipse animus aut ubi aut unde, magna dissensio est. Aliis cor ipsum animus videtur, ex quo <span class="italic">excordes, vecordes concordes</span>que dicuntur et Nasica ille prudens bis consul <span class="italic">Corculum</span> et</p>
<blockquote><p>
<span class="line"><span class="italic">Egregie cordatus homo, catus Aelius Sextus</span>.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">19</span><span class="br"></span>Empedocles animum esse censet cordi suffusum sanguinem. Aliis pars quaedam cerebri visa est animi principatum tenere. Aliis nec cor ipsum placet nec cerebri quandam partem esse animum, sed alii in corde, alii in cerebro dixerunt animi esse sedem et locum; animum autem alii animam, ut
<span class="br"></span><span class="lineNumber"></span><span class="br"></span>
</p></section><notes></notes></section>