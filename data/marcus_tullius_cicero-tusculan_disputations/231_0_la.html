<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
ipso omnem spem reponet sui.”<a class="footnoteLink" href="#note_LCL141_462_1" id="target_note_LCL141_462_1"><sup>1</sup></a> Ex hoc igitur Platonis quasi quodam sancto augustoque fonte nostra omnis manabit oratio.</p>
<p><span class="br"></span><span class="lineNumber">37</span><span class="br"></span>XIII. Unde igitur ordiri rectius possumus quam a communi parente natura? quae, quidquid genuit, non modo animal, sed etiam quod ita ortum esset e terra, ut stirpibus suis niteretur, in suo quidque genere perfectum esse voluit. Itaque et arbores et vites et ea, quae sunt humiliora neque se tollere a terra altius possunt, alia semper virent, alia hieme nudata, verno tempore tepefacta frondescunt: neque est ullum, quod non ita vigeat interiore quodam motu et suis in quoque seminibus inclusis, ut aut flores aut fruges fundat aut bacas omniaque in omnibus, quantum in ipsis est, nulla vi impediente perfecta <span class="br"></span><span class="lineNumber">38</span><span class="br"></span>sint. Facilius vero etiam in bestiis, quod iis sensus a natura est datus, vis ipsius naturae perspici potest. Namque alias bestias nantes aquarum incolas esse voluit, alias volucres caelo frui libero, serpentes quasdam, quasdam esse gradientes: earum ipsarum partim solivagas, partim congregatas, immanes alias, quasdam autem cicures, non nullas abditas terraque tectas. Atque earum quaeque suum tenens munus, cum in disparis animantis vitam transire non possit, manet in lege naturae. Et ut bestiis aliud alii praecipui <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_462_1"><a class="footnoteCrossrefLink" href="#target_note_LCL141_462_1" title="Click to highlight in text"><sup class="lineRef">1</sup><span class="italic">Neque enim</span> to <span class="italic">reponet sui</span> are printed in some editions as two lines of poetry, but Cicero is translating Plato’s prose, oὔτε γὰρ χαίρων oὔτε λυπούμενος ἄγαν φανήσεται διὰ τὸ αὑτῷ πεποιθέναι.</a></li><script type="text/javascript">document.getElementById('note_LCL141_462_1').style.display = "none";</script></ul></section></notes></section>