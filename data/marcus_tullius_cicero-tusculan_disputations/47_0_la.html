<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

magis apparet in bestiis, quarum animi sunt rationis expertes; hominum autem similitudo in corporum figura magis exstat et ipsi animi magni refert quali in corpore locati sint; multa enim e corpore exsistunt quae acuant mentem, multa quae obtundant. Aristoteles quidem ait omnes ingeniosos melancholicos esse, ut ego me tardiorem esse non moleste feram. Enumerat multos, idque quasi constet, rationem cur ita fiat adfert. Quod si tanta vis est ad habitum mentis in iis, quae gignuntur in corpore—ea sunt autem, quaecumque sunt, quae similitudinem faciunt—, nihil necessitatis adfert, cur nascantur animi, similitudo <span class="br"></span><span class="lineNumber">81</span><span class="br"></span>. Omitto dissimilitudines.<a class="footnoteLink" href="#note_LCL141_94_1" id="target_note_LCL141_94_1"><sup>1</sup></a> Vellem adesse posset Panaetius—vixit cum Africano—: quaererem ex eo, cuius suorum similis fuisset Africani fratris nepos, facie vel patris, vita omnium perditorum ita similis, ut esset facile deterrimus; cuius etiam similis P. Crassi, et sapientis et eloquentis et primi hominis, nepos multorumque aliorum clarorum virorum, quos nihil attinet nominare, nepotes et filii. Sed quid agimus? oblitine sumus hoc nunc nobis esse propositum, cum satis de aeternitate dixissemus, ne si interirent quidem animi, quidquam mali esse in morte? A. Ego vero memineram, sed te de 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_94_1"><a class="footnoteCrossrefLink" href="#target_note_LCL141_94_1" title="Click to highlight in text"><sup class="lineRef">1</sup>Bentley’s correction of <span class="italic">similitudines</span>.</a></li><script type="text/javascript">document.getElementById('note_LCL141_94_1').style.display = "none";</script></ul></section></notes></section>