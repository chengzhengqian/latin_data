<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

interemit. Hic si vivis filiis incolumi regno occidisset,</p>
<blockquote><p>
<span class="line"><span class="italic">. . . astante ope barbarica</span></span><span class="linebreak"></span>
<span class="line"><span class="italic">Tectis caelatis, laqueatis</span>,</span><span class="linebreak"></span>
</p></blockquote>
<p class="noindent">utrum tandem a bonis an a malis discessisset? Tum profecto videretur a bonis. At certe ei melius evenisset nec tam flebiliter illa canerentur:</p>
<blockquote><p>
<span class="line"><span class="italic">Haec omnia vidi inflammari</span>,</span><span class="linebreak"></span>
<span class="line"><span class="italic">Priamo vi vitam evitari</span>,</span><span class="linebreak"></span>
<span class="line"><span class="italic">Iovis aram sanguine turpari</span>.</span><span class="linebreak"></span>
</p></blockquote>
<p>Quasi vero ista vi quidquam tum potuerit ei melius accidere. Quod si ante occidisset, talem eventum omnino amisisset, hoc autem tempore sensum amisit malorum. <span class="br"></span><span class="lineNumber">86</span><span class="br"></span>Pompeio, nostro famillari, cum graviter aegrotaret Neapoli, melius est factum. Coronati Neapolitani fuerunt, nimirum etiam Puteolani, vulgo ex oppidis publice gratulabantur. Ineptum sane negotium et Graeculum, sed tamen fortunatum. Utrum igitur, si tum esset exstinctus, a bonis rebus an a malis discessisset? Certe a miseris. Non enim cum socero bellum gessisset, non imparatus arma sumpsisset, non domum reliquisset, non ex Italia fugisset, non exercitu amisso nudus in servorum ferrum et <span class="br"></span><span class="lineNumber"></span><span class="br"></span>
</p></section><notes></notes></section>