<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
interpretor sententiam tuam? Solent enim isti <span class="br"></span><span class="lineNumber">38</span><span class="br"></span>negare nos intelligere quid dicat Epicurus. Hoc dicit et hoc ille acriculus me audiente Athenis senex Zeno, istorum acutissimus, contendere et magna voce dicere solebat, eum esse beatum, qui praesentibus voluptatibus frueretur confideretque se fruiturum aut in omni aut in magna parte vitae dolore non interveniente aut, si interveniret, si summus foret, futurum brevem, sin productior, plus habiturum iucundi quam mali: haec cogitantem fore beatum, praesertim si et ante perceptis bonis contentus esset et nec mortem nec deos extimesceret. Habes formam Epicuri vitae beatae verbis Zenonis expressam, nihil ut possit negari.</p>
<p><span class="br"></span><span class="lineNumber">39</span><span class="br"></span>XVIII. Quid ergo? huiusne vitae propositio et cogitatio aut Thyestem levare poterit aut Aeetam, de quo paullo ante dixi, aut Telamonem pulsum patria exsulantem atque egentem? in quo haec admiratio fiebat:</p>
<p class="lineGroup">
<span class="line indent2"><span class="italic">Hicine est ille Telamon, modo quem gloria ad caelum</span></span><span class="linebreak"></span>
<span class="line indent3"><span class="italic">extulit</span>,</span><span class="linebreak"></span>
<span class="line indent2"><span class="italic">Quem aspectabant, cuius ob os Graii ora obvertebant</span></span><span class="linebreak"></span>
<span class="line indent3"><span class="italic">sua?</span></span><span class="linebreak"></span>
</p>
<p class="noindent"><span class="br"></span><span class="lineNumber">40</span><span class="br"></span>Quod si cui, ut ait idem, <span class="italic">simul animus cum re concidit</span>, a gravibus illis antiquis philosophis petenda medicina est, non ab his voluptariis. Quam enim isti bonorum copiam dicunt? Fac sane esse summum bonum non <span class="br"></span><span class="lineNumber"></span><span class="br"></span>
</p></section><notes></notes></section>