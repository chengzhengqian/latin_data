<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
militi vel ut parens filio. Si turpissime se illa pars animi geret, quam dixi esse mollem, si se lamentis muliebriter lacrimisque dedet, vinciatur et constringatur amicorum propinquorumque custodiis; saepe enim videmus fractos pudore, qui ratione nulla vincerentur. Ergo hos quidem ut famulos vinclis prope ac custodia, qui autem erunt firmiores nec tamen robustissimi, hos admonitu oportebit ut bonos milites revocatos dignitatem tueri. Non nimis in Niptris ille sapientissimus Graeciae saucius lamentatur vel modice potius:</p>
<blockquote><p>
<span class="line"><span class="italic">Pedetemptim</span>, inquit, <span class="italic">et sedato nisu</span>,</span><span class="linebreak"></span>
<span class="line"><span class="italic">Ne succussu adripiat maior</span></span><span class="linebreak"></span>
<span class="line"><span class="italic">Dolor</span>.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">49</span><span class="br"></span>Pacuvius hoc melius quam Sophocles—apud illum enim perquam flebiliter Ulixes lamentatur in vulnere: tamen huic leniter gementi illi ipsi, qui ferunt saucium, personae gravitatem intuentes non dubitant dicere:</p>
<blockquote><p>
<span class="line"><span class="italic">Tu quoque, Ulixes, quamquam graviter</span></span><span class="linebreak"></span>
<span class="line"><span class="italic">Cernimus ictum, nimis paene animo es</span></span><span class="linebreak"></span>
<span class="line"><span class="italic">Molli, qui consuetus in armis</span></span><span class="linebreak"></span>
<span class="line"><span class="italic">Aevom agere . . . . .</span>.</span><span class="linebreak"></span>
</p></blockquote>
<p class="noindent">Intelligit poëta prudens ferendi doloris consuetudinem <span class="br"></span><span class="lineNumber">50</span><span class="br"></span>esse non contemnendam magistram. Atque ille non immoderate magno in dolore:</p>
<span class="br"></span><span class="lineNumber"></span><span class="br"></span>
</section><notes></notes></section>