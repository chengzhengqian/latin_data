<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
lectulo? Ad philosophos me revocas, qui in aciem non saepe prodeunt, e quibus homo sane levis Heracleotes Dionysius, cum a Zenone fortis esse didicisset, a dolore dedoctus est. Nam cum ex renibus laboraret, ipso in eiulatu clamitabat falsa esse illa, quae antea de dolore ipse sensisset. Quem cum Cleanthes condiscipulus rogaret quaenam ratio eum de sententia deduxisset, respondit: “Quia si,<a class="footnoteLink" href="#note_LCL141_214_1" id="target_note_LCL141_214_1"><sup>1</sup></a> cum tantum operae philosophiae dedissem, dolorem tamen ferre non possem, satis esset argumenti malum esse dolorem. Plurimos autem annos in philosophia consumpsi nec ferre possum: malum est igitur dolor.” Tum Cleanthem, cum pede terram percussisset, versum ex Epigonis ferunt dixisse:</p>
<p class="lineGroup">
<span class="line indent3"><span class="italic">Audisne haec, Amphiaraë sub terram abdite?</span></span><span class="linebreak"></span>
</p>
<p class="noindent">Zenonem significabat, a quo illum degenerare do- <span class="br"></span><span class="lineNumber">61</span><span class="br"></span>lebat. At non noster Posidonius, quem et ipse saepe vidi et id dicam, quod solebat narrare Pompeius, se, cum Rhodum venisset decedens ex 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_214_1"><a class="footnoteCrossrefLink" href="#target_note_LCL141_214_1" title="Click to highlight in text"><sup class="lineRef">1</sup>The MSS. have <span class="italic">qui cum</span> or <span class="italic">quia cum</span> and <span class="italic">opere</span> or <span class="italic">opera</span>. The reading adopted is that of Madvig. The argument is in syllogistic form.</a></li><script type="text/javascript">document.getElementById('note_LCL141_214_1').style.display = "none";</script></ul></section></notes></section>