<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

non nasci homini longe optimum esse, proximum <span class="br"></span><span class="lineNumber">115</span><span class="br"></span>autem quam primum mori. Qua est sententia in Cresphonte usus Euripides:</p>
<p class="lineGroup">
<span class="line indent2"><span class="italic">Nam nos decebat coetus celebrantes domum</span></span><span class="linebreak"></span>
<span class="line indent2"><span class="italic">Lugere, ubi esset aliquis in lucem editus</span>,</span><span class="linebreak"></span>
<span class="line indent2"><span class="italic">Humanae vitae varia reputantes mala:</span></span><span class="linebreak"></span>
<span class="line indent2"><span class="italic">At, qui labores morte finisset graves</span>,</span><span class="linebreak"></span>
<span class="line indent2"><span class="italic">Hunc omni amicos laude et laetitia exsequi</span>.</span><span class="linebreak"></span>
</p>
<p>Simile quiddam est in Consolatione Crantoris: ait enim Terinaeum quendam Elysium, cum graviter filii mortem maereret, venisse in psychomantium quaerentem quae fuisset tantae calamitatis causa: huic in tabellis tris huius modi versiculos datos:</p>
<p class="lineGroup">
<span class="line indent2"><span class="italic">Ignaris homines in vita mentibus errant:</span></span><span class="linebreak"></span>
<span class="line indent2"><span class="italic">Euthynous potitur fatorum numine leto</span>.</span><span class="linebreak"></span>
<span class="line indent2"><span class="italic">Sic fuit utilius finiri ipsique tibique</span>.</span><span class="linebreak"></span>
</p>
<p><span class="br"></span><span class="lineNumber">116</span><span class="br"></span>His et talibus auctoribus usi confirmant causam rebus a dis immortalibus iudicatam. Alcidamas quidem, rhetor antiquus in primis nobilis, scripsit etiam laudationem mortis, quae constat ex enumeratione humanorum malorum; cui rationes eae, quae exquisitius a philosophis colliguntur, defuerunt, ubertas orationis non defuit. Clarae vero mortes pro patria oppetitae non solum gloriosae rhetoribus, sed etiam beatae videri solent. Repetunt ab Erechtheo, <span class="br"></span><span class="lineNumber"></span><span class="br"></span>
</p></section><notes></notes></section>