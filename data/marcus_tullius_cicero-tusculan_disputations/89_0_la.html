<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

docere. Illud et melius et verius, omnia, quae natura aspernetur, in malis esse: quae asciscat, in bonis. Hoc posito et verborum concertatione sublata tantum tamen excellet illud, quod recte amplexantur isti, quod honestum, quod rectum, quod decorum appellamus, quod idem interdum virtutis nomine amplectimur, ut omnia praeterea, quae bona corporis et fortunae putantur, perexigua et minuta videantur, nec malum ullum ne si in unum quidem locum collata omnia sint, cum turpitudinis malo comparandum.<a class="footnoteLink" href="#note_LCL141_178_1" id="target_note_LCL141_178_1"><sup>1</sup></a> <span class="br"></span><span class="lineNumber">31</span><span class="br"></span>Qua re si, ut initio concessisti, turpitudo peius est quam dolor, nihil est plane dolor; nam dum tibi turpe nec dignum viro videbitur gemere, eiulare, lamentari, frangi, debilitari dolore, dum honestas, dum dignitas, dum decus aderit, tuque in ea intuens te continebis, cedet profecto virtuti dolor et animi inductione languescet; aut enim nulla virtus est aut contemnendus omnis dolor. Prudentiamne vis esse, sine qua ne intelligi quidem ulla virtus potest? Quid ergo? ea patieturne te quidquam facere nihil proficientem et frustra <a class="footnoteLink" href="#note_LCL141_178_2" id="target_note_LCL141_178_2"><sup>2</sup></a> laborantem, an temperantia sinet te immoderate facere quidquam, an coli iustitia poterit ab homine propter vim doloris enuntiante commissa, prodente conscios, <span class="br"></span><span class="lineNumber">32</span><span class="br"></span>multa officia relinquente? Quid? fortitudini comitibusque 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_178_1"><a class="footnoteCrossrefLink" href="#target_note_LCL141_178_1" title="Click to highlight in text"><sup class="lineRef">1</sup>For <span class="italic">comparanda</span> of MSS. which would go back to <span class="italic">omnia</span>: Halm.</a></li><script type="text/javascript">document.getElementById('note_LCL141_178_1').style.display = "none";</script><li class="note" id="note_LCL141_178_2"><a class="footnoteCrossrefLink" href="#target_note_LCL141_178_2" title="Click to highlight in text"><sup class="lineRef">2</sup><span class="italic">frustra</span> is not in the MSS.: its insertion is due to Bentley.</a></li><script type="text/javascript">document.getElementById('note_LCL141_178_2').style.display = "none";</script></ul></section></notes></section>