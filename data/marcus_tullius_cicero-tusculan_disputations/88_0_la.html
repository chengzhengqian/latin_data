<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
videri malum dedecus quam dolorem. Hoc ipsum enim si tenebis, intelliges quam sit obsistendum dolori; nec tam quaerendum est dolor malumne sit quam firmandus animus ad dolorem ferendum. <span class="br"></span><span class="lineNumber">29</span><span class="br"></span>Concludunt ratiunculas Stoici cur non sit malum, quasi de verbo, non de re laboretur.—Quid me decipis, Zeno? Nam cum id, quod mihi horribile videtur, tu omnino malum negas esse, capior et scire cupio quo modo id, quod ego miserrimum existimem, ne malum quidem sit.—“Nihil est,” inquit, “malum, nisi quod turpe atque vitiosum est.”—Ad ineptias redis. Illud enim, quod me angebat, non eximis. Scio dolorem non esse nequitiam; desine id me docere: hoc doce, doleam necne doleam nihil interesse.—“Numquam quidquam,” inquit, “ad beate quidem vivendum, quod est in una virtute positum, sed est tamen reiiciendum.” Cur? “Asperum est, contra naturam, difficile perpessu, triste, durum.”</p>
<p><span class="br"></span><span class="lineNumber">30</span><span class="br"></span>XIII. Haec est copia verborum, quod omnes uno verbo malum appellamus, id tot modis posse dicere. Definis tu mihi, non tollis dolorem, cum dicis asperum, contra naturam, vix quod ferri tolerarique possit, nec mentiris, sed re succumbere non oportebat, verbis gloriantem. Nihil bonum nisi quod honestum, nihil malum nisi quod turpe: optare hoc quidem est, non <span class="br"></span><span class="lineNumber"></span><span class="br"></span>
</p></section><notes></notes></section>