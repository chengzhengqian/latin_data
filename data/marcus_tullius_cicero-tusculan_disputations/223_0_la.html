<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
libido. Nos vellem praemio elicere possemus, qui nobis aliquid attulisset, quo hoc firmius crederemus.</p>
<p><span class="br"></span><span class="lineNumber">21</span><span class="br"></span>VIII. A. Vellem id quidem, sed habeo paullum quod requiram. Ego enim adsentior eorum, quae posuisti, alterum alteri consequens esse, ut, quem ad modum, si quod honestum sit, id solum sit bonum, sequatur vitam beatam virtute confici, sic si vita beata in virtute sit, nihil esse nisi virtutem bonum. Sed Brutus tuus auctore Aristo<a class="footnoteLink" href="#note_LCL141_446_1" id="target_note_LCL141_446_1"><sup>1</sup></a> et Antiocho non sentit hoc; putat enim, etiam si sit bonum aliquod praeter virtutem. M. Quid igitur? contra Brutumne me dicturum putas? A. Tu vero, ut videtur; nam <span class="br"></span><span class="lineNumber">22</span><span class="br"></span>praefinire non est meum. M. Quid cuique igitur consentaneum sit, alio loco. Nam ista mihi et cum Antiocho saepe et cum Aristo nuper, cum Athenis imperator apud eum deversarer, dissensio fuit: mihi enim non videbatur quisquam esse beatus posse, cum in malis esset, in malis autem sapientem esse posse, si essent ulla corporis aut fortunae mala. Dicebantur haec, quae scriptitavit<a class="footnoteLink" href="#note_LCL141_446_2" id="target_note_LCL141_446_2"><sup>2</sup></a> etiam Antiochus locis pluribus, virtutem ipsam per se beatam vitam efficere 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_446_1"><a class="footnoteCrossrefLink" href="#target_note_LCL141_446_1" title="Click to highlight in text"><sup class="lineRef">1</sup>A common reading is <span class="italic">Aristone</span>. Aristus brother of Antiochus and Aristo pupil of Zeno were often confused. In the <span class="italic">Life of Brutus</span> Plutarch gives the name <span class="italic">Aristo</span> to the brother of Antiochus.</a></li><script type="text/javascript">document.getElementById('note_LCL141_446_1').style.display = "none";</script><li class="note" id="note_LCL141_446_2"><a class="footnoteCrossrefLink" href="#target_note_LCL141_446_2" title="Click to highlight in text"><sup class="lineRef">2</sup>The ordinary readings are <span class="italic">scripsit, scripta sit</span> for which <span class="italic">scriptitavit</span> has been suggested by Klotz.</a></li><script type="text/javascript">document.getElementById('note_LCL141_446_2').style.display = "none";</script></ul></section></notes></section>