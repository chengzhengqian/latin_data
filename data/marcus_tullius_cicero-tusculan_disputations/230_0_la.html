<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
ignobilis verborum opifex, insinuasse se in antiquam philosophiam videtur, huius sententiae gravitas a Platonis auctoritate repetatur, apud quem saepe haec oratio usurpata est, ut nihil praeter virtutem diceretur bonum, velut in <span class="italic">Gorgia</span> Socrates, cum esset ex eo quaesitum Archelaum, Perdiccae filium qui tum fortunatissimus haberetur, nonne beatum putaret, <span class="br"></span><span class="lineNumber">35</span><span class="br"></span>“Haud scio” inquit; “numquam enim cum eo collocutus sum.” Ain tu? an<a class="footnoteLink" href="#note_LCL141_460_1" id="target_note_LCL141_460_1"><sup>1</sup></a> aliter id scire non potes? “Nullo modo.” Tu igitur ne de Persarum quidem rege magno potes dicere beatusne sit? “An ego possim, cum ignorem quam sit doctus, quam vir bonus? “Quid? tu in eo sitam vitam beatam putas? “Ita prorsus existimo, bonos beatos, improbos miseros.” Miser ergo Archelaus? “Certe, si iniustus.” Videturne omnem hic beatam vitam in una virtute <span class="br"></span><span class="lineNumber">36</span><span class="br"></span>ponere? Quid vero? in Epitaphio quo modo idem? “Nam cui viro,” inquit, “ex se ipso apta sunt omnia, quae ad beate vivendum ferunt, nec suspensa aliorum aut bono casu aut contrario pendere ex alterius eventis et errare coguntur, huic optime vivendi ratio comparata est. Hic est ille moderatus, hic fortis, hic sapiens, hic et nascentibus et cadentibus cum reliquis commodis, tum maxime liberis, parebit et obediet praecepto illi veteri; neque enim laetabitur umquam nec maerebit nimis, quod semper in se 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_460_1"><a class="footnoteCrossrefLink" href="#target_note_LCL141_460_1" title="Click to highlight in text"><sup class="lineRef">1</sup><span class="italic">Ain tu an</span> is the common reading. Some editors omit <span class="italic">an</span> as unusual after <span class="italic">Ain tu?</span></a></li><script type="text/javascript">document.getElementById('note_LCL141_460_1').style.display = "none";</script></ul></section></notes></section>