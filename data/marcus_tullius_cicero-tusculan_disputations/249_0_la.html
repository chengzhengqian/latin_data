<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
<span class="br"></span><span class="lineNumber">71</span><span class="br"></span>Haec ille intuens atque suspiciens vel potius omnes partes orasque circumspiciens quanta rursus animi tranquillitate humana et citeriora considerat! Hinc illa cognitio virtutis exsistit, efflorescunt genera partesque virtutum, invenitur quid sit quod natura spectet extremum in bonis, quid in malis ultimum, quo referenda sint officia, quae degendae aetatis ratio deligenda. Quibus et talibus rebus exquisitis hoc vel maxime efficitur, quod hac disputatione agimus, ut virtus ad beate vivendum sit se ipsa <span class="br"></span><span class="lineNumber">72</span><span class="br"></span>contenta. Sequitur tertia, quae per omnes partes sapientiae manat et funditur, quae rem definit, genera dispertit, sequentia adiungit, perfecta concludit, vera et falsa diiudicat, disserendi ratio et scientia; ex qua cum summa utilitas exsistit ad res ponderandas tum maxime ingenua delectatio et digna sapientia. Sed haec otii: transeat idem iste sapiens ad rem publicam tuendam. Quid eo possit esse praestantius, cum<a class="footnoteLink" href="#note_LCL141_498_1" id="target_note_LCL141_498_1"><sup>1</sup></a> prudentia utilitatem civium cernat, iustitia nihil in suam domum inde derivet, reliquis utatur tot tam variisque virtutibus? Adiunge fructum amicitiarum, in quo doctis positum est cum consilium omnis vitae consentiens et paene conspirans, tum summa iucunditas e cotidiano cultu atque victu. Quid haec tandem vita desiderat quo 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_498_1"><a class="footnoteCrossrefLink" href="#target_note_LCL141_498_1" title="Click to highlight in text"><sup class="lineRef">1</sup>After <span class="italic">cum</span> the MSS. have <span class="italic">contineri</span>, which was removed on the conjecture of Lambinus.</a></li><script type="text/javascript">document.getElementById('note_LCL141_498_1').style.display = "none";</script></ul></section></notes></section>