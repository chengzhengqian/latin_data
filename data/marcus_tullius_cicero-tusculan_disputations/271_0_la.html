<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
quam hi sint inventi, multos beate vixisse sapientes, deinde multo maiorem percipi posse legendis his <span class="br"></span><span class="lineNumber">117</span><span class="br"></span>quam audiendis voluptatem. Tum ut paullo ante caecos ad aurium traducebamus voluptatem, sic licet surdos ad oculorum; etenim qui secum loqui poterit, sermonem alterius non requiret.</p>
<p>Congerantur in unum omnia, ut idem oculis et auribus captus sit, prematur etiam doloribus acerrimis corporis; qui primum per se ipsi plerumque conficiunt hominem: sin forte longinquitate producti vehementius tamen torquent, quam ut causa sit cur ferantur, quid est tandem, di boni, quod laboremus? Portus enim praesto est, quoniam mors ibidem est<a class="footnoteLink" href="#note_LCL141_542_1" id="target_note_LCL141_542_1"><sup>1</sup></a> aeternum nihil sentiendi receptaculum. Theodorus Lysimacho mortem minitanti: <span class="italic">Magnum vero</span>, inquit, <span class="italic">effecisti, si cantharidis vim consecutus es</span>. <span class="br"></span><span class="lineNumber">118</span><span class="br"></span>Paullus Persi deprecanti ne in triumpho duceretur: <span class="italic">In tua id quidem potestate est</span>. Multa primo die, cum de ipsa morte quaereremus, non pauca etiam postero, cum ageretur de dolore, sunt dicta de morte, quae qui recordetur, haud sane periculum est ne non mortem aut optandam aut certe non timendam putet.</p>
<p>XLI. Mihi quidem in vita servanda videtur illa lex, quae in Graecorum conviviis obtinetur: <span class="italic">Aut bibat</span>, inquit, <span class="italic">aut abeat</span>. Et recte; aut enim fruatur aliquis pariter cum aliis voluptate potandi aut, ne 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_542_1"><a class="footnoteCrossrefLink" href="#target_note_LCL141_542_1" title="Click to highlight in text"><sup class="lineRef">1</sup><span class="italic">quoniam</span>â€”<span class="italic">est</span> is suspected of being a gloss by Bentley.</a></li><script type="text/javascript">document.getElementById('note_LCL141_542_1').style.display = "none";</script></ul></section></notes></section>