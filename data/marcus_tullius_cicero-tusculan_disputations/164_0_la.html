<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
etiam conservata et culta videantur. Erat enim illis paene in conspectu praestanti sapientiae nobilitate<a class="footnoteLink" href="#note_LCL141_328_1" id="target_note_LCL141_328_1"><sup>1</sup></a> Pythagoras, qui fuit in Italia temporibus iisdem, quibus L. Brutus patriam liberavit, praeclarus auctor nobilitatis tuae. Pythagorae autem doctrina cum longe lateque flueret, permanavisse mihi videtur in hanc civitatem, idque cum coniectura probabile est tum quibusdam etiam vestigiis indicatur. Quis enim est qui putet, cum floreret in Italia Graecia potentissimis et maximis urbibus, ea quae magna dicta est, in iisque primum ipsius Pythagorae, deinde postea Pythagoreorum tantum nomen esset, nostrorum hominum ad eorum doctissimas voces aures <span class="br"></span><span class="lineNumber">3</span><span class="br"></span>clausas fuisse? Quin etiam arbitror propter Pythagoreorum admirationem Numam quoque regem Pythagoreum a posterioribus existimatum: nam cum Pythagorae disciplinam et instituta cognoscerent regisque eius aequitatem et sapientiam a maioribus suis accepissent, aetates autem et tempora ignorarent propter vetustatem, eum, qui sapientia excelleret, Pythagorae auditorem crediderunt fuisse.</p>
<p>II. Et de coniectura quidem hactenus; vestigia autem Pythagoreorum quamquam multa colligi possunt, paucis tamen utemur, quoniam non id agitur hoc tempore: nam cum carminibus soliti illi esse dicantur et praecepta quaedam occultius tradere et mentes suas a cogitationum intentione 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_328_1"><a class="footnoteCrossrefLink" href="#target_note_LCL141_328_1" title="Click to highlight in text"><sup class="lineRef">1</sup><span class="italic">sapientia et nobilitate</span> MSS.: <span class="italic">sapientiae nobilitate</span> Madvig.</a></li><script type="text/javascript">document.getElementById('note_LCL141_328_1').style.display = "none";</script></ul></section></notes></section>