<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

cognitionem admirantur eiusque inventori et principi gratias exsultantes agunt eumque venerantur ut deum; liberatos enim se per eum dicunt gravissimis dominis, terrore sempiterno et diurno ac nocturno metu. Quo terrore? quo metu? quae est anus tam delira quae timeat ista, quae vos videlicet, si physica non didicissetis, timeretis, “<span class="italic">Acherunsia templa alta Orci, pallida Leti, obnubila tenebris loca?”</span> Non pudet philosophum in eo gloriari, quod haec non timeat et quod falsa esse cognoverit? E quo intelligi potest quam acuti natura sint, qui haec <span class="br"></span><span class="lineNumber">49</span><span class="br"></span>sine doctrina credituri fuerint.<a class="footnoteLink" href="#note_LCL141_58_1" id="target_note_LCL141_58_1"><sup>1</sup></a> Praeclarum autem nescio quid adepti sunt, quod didicerunt se, cum tempus mortis venisset, totos esse perituros. Quod ut ita sit—nihil enim pugno—, quid habet ista res aut laetabile aut gloriosum? Nec tamen mihi sane quidquam occurrit cur non Pythagorae sit et Platonis vera sententia. Ut enim rationem Plato nullam adferret—vide quid homini tribuam—, ipsa auctoritate me frangeret: tot autem rationes attulit, ut velle ceteris, sibi certe persuasisse videatur.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL141_58_1"><a class="footnoteCrossrefLink" href="#target_note_LCL141_58_1" title="Click to highlight in text"><sup class="lineRef">1</sup>Or <span class="italic">quoniam … fuerunt</span> have good authority.</a></li><script type="text/javascript">document.getElementById('note_LCL141_58_1').style.display = "none";</script></ul></section></notes></section>