<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

manus incidisset, non liberi defieti, non fortunae omnes a victoribus possiderentur.<a class="footnoteLink" href="#note_LCL141_102_1" id="target_note_LCL141_102_1"><sup>1</sup></a> Qui si mortem tum obisset, in amplissimis fortunis occidisset, is propagatione vitae quot, quantas, quam incredibiles hausit calamitates!</p>
<p class="noindent">XXXVI. Haec morte effugiuntur, etiam si non evenerunt, tamen, quia possunt evenire; sed homines ea sibi accidere posse non cogitant: Metelli sperat sibi quisque fortunam, proinde quasi aut plures fortunati sint quam infelices aut certi quidquam sit in rebus humanis aut sperare sit prudentius quam timere.</p>
<p><span class="br"></span><span class="lineNumber">87</span><span class="br"></span>Sed hoc ipsum concedatur, bonis rebus homines morte privari: ergo etiam carere mortuos vitae commodis idque esse miserum? Certe ita dicant necesse est.<a class="footnoteLink" href="#note_LCL141_102_2" id="target_note_LCL141_102_2"><sup>2</sup></a> An potest is, qui non est, re ulla carere? Triste enim est nomen ipsum carendi, quia subiicitur haec vis: habuit, non habet, desiderat, requirit, indiget. Haec, opinor, incommoda sunt carentis: caret oculis, odiosa caecitas: liberis, orbitas. Valet hoc in vivis, mortuorum autem non modo vitae commodis, sed ne vita quidem ipsa quisquam caret. De mortuis loquor, qui nulli sunt: nos, qui sumus, num aut cornibus caremus aut pinnis? ecquis id dixerit? Certe nemo. Quid ita? Quia, cum id non habeas, quod tibi nec usu nec natura sit aptum, 


</p></section><notes><section class="footnotes"><ul><li class="note" id="note_LCL141_102_1"><a class="footnoteCrossrefLink" href="#target_note_LCL141_102_1" title="Click to highlight in text"><sup class="lineRef">1</sup><span class="italic">incidisset</span> seems to be the natural end of the sentence and the thought. From <span class="italic">non liberi</span> to <span class="italic">possiderentur</span> may be a gloss. To alter <span class="italic">defleti</span> to <span class="italic">deleti</span> does not help, as Pompeyâ€™s sons survived him and fought against Caesar, and one of them, Sextus, lived till 35 <span class="sc">b.c</span>.</a></li><script type="text/javascript">document.getElementById('note_LCL141_102_1').style.display = "none";</script><li class="note" id="note_LCL141_102_2"><a class="footnoteCrossrefLink" href="#target_note_LCL141_102_2" title="Click to highlight in text"><sup class="lineRef">2</sup>There is no subject for <span class="italic">dicant</span>, and the sentence is suspected of being a gloss.</a></li><script type="text/javascript">document.getElementById('note_LCL141_102_2').style.display = "none";</script></ul></section></notes></section>