<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

mollivimus. Aegyptiorum morem quis ignorat? quorum imbutae mentes pravis<a class="footnoteLink" href="#note_LCL141_506_1" id="target_note_LCL141_506_1"><sup>1</sup></a> erroribus quamvis carnificinam prius subierint quam ibim aut aspidem aut felem aut canem aut crocodilum violent, quorum etiam si imprudentes quidpiam fecerint <span class="br"></span><span class="lineNumber">79</span><span class="br"></span>poenam nullam recusent. De hominibus loquor: quid bestiae? Non frigus, non famem, non montivagos atque silvestres cursus lustrationesque patiuntur? non pro suo partu ita propugnant, ut vulnera excipiant, nullos impetus, nullos ictus reformident? Omitto quae perferant quaeque patiantur ambitiosi honoris causa, laudis studiosi gloriae gratia, amore incensi cupiditatis. Plena vita exemplorum est.</p>
<p><span class="br"></span><span class="lineNumber">80</span><span class="br"></span>XXVIII. Sed adhibeat oratio modum et redeat illuc, unde deflexit. Dabit, inquam, se in tormenta vita beata, nec iustitiam, temperantiam in primisque fortitudinem, magnitudinem animi, patientiam prosecuta, cum tortoris os viderit, consistet virtutibusque omnibus sine ullo animi terrore ad cruciatum profectis resistet extra fores, ut ante dixi, limenque carceris. Quid enim ea foedius, quid deformius sola relicta, a<a class="footnoteLink" href="#note_LCL141_506_2" id="target_note_LCL141_506_2"><sup>2</sup></a> comitatu pulcherrimo segregata? quod tamen fieri nullo pacto potest; nec enim virtutes sine beata vita cohaerere possunt nec illa sine virtutibus: <span class="br"></span><span class="lineNumber">81</span><span class="br"></span>itaque eam tergiversari non sinent secumque rapient, ad quemcumque ipsae dolorem cruciatumque ducentur. 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_506_1"><a class="footnoteCrossrefLink" href="#target_note_LCL141_506_1" title="Click to highlight in text"><sup class="lineRef">1</sup>Suggested by Lambinus for the MSS., <span class="italic">pravitatis</span>.</a></li><script type="text/javascript">document.getElementById('note_LCL141_506_1').style.display = "none";</script><li class="note" id="note_LCL141_506_2"><a class="footnoteCrossrefLink" href="#target_note_LCL141_506_2" title="Click to highlight in text"><sup class="lineRef">2</sup>Î± not in MSS., added by Lambinus.</a></li><script type="text/javascript">document.getElementById('note_LCL141_506_2').style.display = "none";</script></ul></section></notes></section>