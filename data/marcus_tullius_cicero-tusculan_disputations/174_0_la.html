<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
<span class="italic">exanimationem</span> metum subsequentem et quasi comitem pavoris, <span class="italic">conturbationem</span> metum excutientem cogitata, <span class="italic">formidinem</span> metum permanentem.</p>
<p><span class="br"></span><span class="lineNumber">20</span><span class="br"></span>IX. Voluptatis autem partes hoc modo describunt, ut <span class="italic">malevolentia</span> sit voluptas ex malo alterius sine emolumento suo, <span class="italic">delectatio</span> voluptas suavitate auditus animum deleniens, et qualis est haec aurium, tales sunt et oculorum et tactionum et odorationum et saporum, quae sunt omnes unius generis, ad perfundendum animum tamquam illiquefactae voluptates. <span class="italic">Iactatio</span> est voluptas gestiens et se efferens <span class="br"></span><span class="lineNumber">21</span><span class="br"></span>insolentius. Quae autem libidini subiecta sunt, ea sic definiunt, ut <span class="italic">ira</span> sit libido poeniendi eius, qui videatur laesisse iniuria, <span class="italic">excandescentia</span> autem sit ira nascens et modo exsistens, quae θύμωσις Graece dicitur, <span class="italic">odium</span> ira inveterata, <span class="italic">inimicitia</span> ira ulciscendi tempus observans, <span class="italic">discordia</span> ira acerbior, intimo animo<a class="footnoteLink" href="#note_LCL141_348_1" id="target_note_LCL141_348_1"><sup>1</sup></a> et corde concepta, <span class="italic">indigentia</span> libido inexplebilis, <span class="italic">desiderium</span> libido eius, qui nondum adsit, videndi. Distinguunt illud etiam, ut libido sit earum rerum, quae dicuntur de quodam aut quibusdam, quae κατηγορήματα dialectici appellant, ut habere divitias, capere honores: indigentia rerum <span class="br"></span><span class="lineNumber">22</span><span class="br"></span>ipsarum est, ut honorum, ut pecuniae. Omnium autem perturbationum fontem esse dicunt <span class="italic">intemperantiam</span>, quae est a tota mente et a recta ratione defectio sic aversa a praescriptione rationis, ut nullo modo appetitiones animi nec regi nec contineri 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_348_1"><a class="footnoteCrossrefLink" href="#target_note_LCL141_348_1" title="Click to highlight in text"><sup class="lineRef">1</sup><span class="italic">odio</span> MSS.: <span class="italic">animo</span> Lambinus.</a></li><script type="text/javascript">document.getElementById('note_LCL141_348_1').style.display = "none";</script></ul></section></notes></section>