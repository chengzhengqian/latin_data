<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
nisi quod honestum esset, hoc probato consequens esse beatam vitam virtute esse contentam, et quo modo hoc sit consequens illi, sic illud huic, ut, si beata vita virtute contenta sit, nisi honestum quod <span class="br"></span><span class="lineNumber">19</span><span class="br"></span>sit, nihil aliud sit bonum. Sed tamen non agunt sic; nam et de honesto et de summo bono separatim libri sunt, et cum ex eo efficiatur satis magnam in virtute ad beate vivendum esse vim, nihilo minus hoc agunt separatim; propriis enim et suis argumentis et admonitionibus tractanda quaeque res est, tanta praesertim. Cave enim putes ullam in<a class="footnoteLink" href="#note_LCL141_444_1" id="target_note_LCL141_444_1"><sup>1</sup></a> philosophia vocem emissam clariorem ullumve esse philosophiae promissum uberius aut maius. Nam quid profitetur? o di boni! perfecturam se qui legibus suis paruisset ut esset contra fortunam semper armatus, ut omnia praesidia haberet in se bene beateque vivendi, ut <span class="br"></span><span class="lineNumber">20</span><span class="br"></span>esset semper denique beatus. Sed videro quid efficiat: tantisper hoc ipsum magni aestimo, quod pollicetur. Nam Xerxes quidem refertus omnibus praemiis donisque fortunae, non equitatu, non pedestribus copiis, non navium multitudine, non infinito pondere auri contentus, praemium proposuit, qui invenisset novam voluptatem: qua ipsa non fuisset<a class="footnoteLink" href="#note_LCL141_444_2" id="target_note_LCL141_444_2"><sup>2</sup></a> contentus: neque enim umquam finem inveniet 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_444_1"><a class="footnoteCrossrefLink" href="#target_note_LCL141_444_1" title="Click to highlight in text"><sup class="lineRef">1</sup>A few MSS. read <span class="italic">a</span>.</a></li><script type="text/javascript">document.getElementById('note_LCL141_444_1').style.display = "none";</script><li class="note" id="note_LCL141_444_2"><a class="footnoteCrossrefLink" href="#target_note_LCL141_444_2" title="Click to highlight in text"><sup class="lineRef">2</sup>Bentleyâ€™s correction for the <span class="italic">fuit</span> of MSS.</a></li><script type="text/javascript">document.getElementById('note_LCL141_444_2').style.display = "none";</script></ul></section></notes></section>