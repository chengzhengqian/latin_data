<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
a recta ratione aversas esse vitiosas, ut, etiam si et mala sint illa, quae metum aegritudinemve, et bona,<a class="footnoteLink" href="#note_LCL141_398_1" id="target_note_LCL141_398_1"><sup>1</sup></a> quae cupiditatem laetitiamve moveant, tamen sit vitiosa ipsa commotio: constantem enim quendam volumus, sedatum, gravem, humana omnia spernentem<a class="footnoteLink" href="#note_LCL141_398_2" id="target_note_LCL141_398_2"><sup>2</sup></a> illum esse, quem magnanimum et fortem virum dicimus. Talis autem nec maerens nec timens nec cupiens nec gestiens esse quisquam potest. Eorum enim haec sunt, qui eventus humanos superiores quam suos animos esse ducunt.</p>
<p><span class="br"></span><span class="lineNumber">62</span><span class="br"></span>XXIX. Qua re omnium philosophorum, ut ante dixi, una ratio est medendi, ut nihil quale sit illud, quod perturbet animum, sed de ipsa sit perturbatione dicendum.</p>
<p>Itaque primum in ipsa cupiditate, cum id solum agitur, ut ea tollatur, non est quaerendum, bonum illud necne sit, quod libidinem moveat, sed libido ipsa tollenda est, ut, sive, quod honestum est, id sit summum bonum, sive voluptas sive horum utrumque coniunctum sive tria illa genera bonorum, tamen, etiam si virtutis ipsius vehementior appetitus sit, eadem sit omnibus ad deterrendum adhibenda oratio. Continet autem omnem sedationem animi humana in conspectu posita natura, quae quo facilius expressa cernatur, explicanda est oratione <span class="br"></span><span class="lineNumber">63</span><span class="br"></span>communis condicio lexque vitae. Itaque non sine 

 
</p></section><notes><section class="footnotes"><ul><li class="note" id="note_LCL141_398_1"><a class="footnoteCrossrefLink" href="#target_note_LCL141_398_1" title="Click to highlight in text"><sup class="lineRef">1</sup><span class="italic">nec mala … nec bona</span> MSS.: <span class="italic">et mala … et bona</span> Lambinus.</a></li><script type="text/javascript">document.getElementById('note_LCL141_398_1').style.display = "none";</script><li class="note" id="note_LCL141_398_2"><a class="footnoteCrossrefLink" href="#target_note_LCL141_398_2" title="Click to highlight in text"><sup class="lineRef">2</sup><span class="italic">prementem</span> MSS.: <span class="italic">spernentem</span> Anon.</a></li><script type="text/javascript">document.getElementById('note_LCL141_398_2').style.display = "none";</script></ul></section></notes></section>