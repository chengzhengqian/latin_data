<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
autem mali sapientis adfectio nulla est; stultorum<a class="footnoteLink" href="#note_LCL141_342_1" id="target_note_LCL141_342_1"><sup>1</sup></a> aegritudo est, eaque<a class="footnoteLink" href="#note_LCL141_342_2" id="target_note_LCL141_342_2"><sup>2</sup></a> adficiuntur in malis opinatis animosque demittunt et contrahunt rationi non obtemperantes. Itaque haec prima definitio est, ut aegritudo sit animi adversante ratione contractio. Sic quattuor <span class="italic">perturbationes</span> sunt, tres <span class="italic">constantiae</span>, quoniam aegritudini nulla constantia opponitur.</p>
<p>VII. Sed omnes perturbationes iudicio censent fieri et opinione; itaque eas definiunt pressius, ut intelligatur non modo quam vitiosae, sed etiam quam in nostra sint potestate. Est ergo <span class="italic">aegritudo</span> opinio recens mali praesentis, in quo demitti contrahique animo rectum esse videatur; <span class="italic">laetitia</span> opinio recens boni praesentis, in quo efferri rectum esse videatur; <span class="italic">metus</span> opinio impendentis mali, quod intolerabile esse videatur, <span class="italic">libido</span> opinio venturi boni, quod sit ex usu iam praesens esse atque adesse. <span class="br"></span><span class="lineNumber">15</span><span class="br"></span>Sed quae iudicia quasque opiniones perturbationum esse dixi, non in eis perturbationes solum positas esse dicunt, verum illa etiam, quae efficiuntur perturbationibus, ut aegritudo quasi morsum aliquem doloris efficiat, metus recessum quendam animi et fugam, laetitia profusam hilaritatem, libido effrenatam appetentiam. <span class="italic">Opinationem</span> autem, quam in omnes definitiones superiores inclusimus, volunt esse imbecillam adsensionem.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL141_342_1"><a class="footnoteCrossrefLink" href="#target_note_LCL141_342_1" title="Click to highlight in text"><sup class="lineRef">1</sup><span class="italic">stultorum</span> for the <span class="italic">stulta</span> or <span class="italic">stulti autem</span> of MSS.</a></li><script type="text/javascript">document.getElementById('note_LCL141_342_1').style.display = "none";</script><li class="note" id="note_LCL141_342_2"><a class="footnoteCrossrefLink" href="#target_note_LCL141_342_2" title="Click to highlight in text"><sup class="lineRef">2</sup><span class="italic">ea qua</span> MSS.: <span class="italic">eaque</span> Bake.</a></li><script type="text/javascript">document.getElementById('note_LCL141_342_2').style.display = "none";</script></ul></section></notes></section>