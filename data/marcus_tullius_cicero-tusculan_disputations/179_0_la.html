<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
a sapientia absunt, adfectio est illa quidem dis crepans sibi ipsa, dum est insipiens, sed non distorta nec prava. Morbi autem et aegrotationes partes sunt vitiositatis, sed perturbationes <span class="br"></span><span class="lineNumber">30</span><span class="br"></span>sintne eiusdem partes quaestio est: vitia enim adfectiones sunt manentes, perturbationes autem moventes, ut non possint adfectionum manentium partes esse. Atque ut in malis attingit animi naturam corporis similitudo, sic in bonis; sunt enim in corpore praecipua, pulcritudo, vires, valetudo, firmitas, velocitas, sunt item in animo. Ut enim corporis temperatio, cum ea congruunt inter se, e quibus constamus, sanitas, sic animi dicitur, cum eius iudicia opinionesque concordant, eaque animi est virtus, quam alii ipsam temperantiam dicunt esse, alii obtemperantem temperantiae praeceptis et eam subsequentem nec habentem ullam speciem suam, sed, sive hoc sive illud sit, in solo esse sapiente. Est autem quaedam animi sanitas, quae in insipientem etiam cadat, cum curatione<a class="footnoteLink" href="#note_LCL141_358_1" id="target_note_LCL141_358_1"><sup>1</sup></a> medicorum <span class="br"></span><span class="lineNumber">31</span><span class="br"></span>conturbatio mentis aufertur. Et ut corporis est quaedam apta figura membrorum cum coloris 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_358_1"><a class="footnoteCrossrefLink" href="#target_note_LCL141_358_1" title="Click to highlight in text"><sup class="lineRef">1</sup><span class="italic">curatione et perturbatione</span> MSS.: <span class="italic">curatione</span> Victorius.</a></li><script type="text/javascript">document.getElementById('note_LCL141_358_1').style.display = "none";</script></ul></section></notes></section>