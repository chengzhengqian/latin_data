<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
contulit se ad eam potissimum disciplinam, sive quod erat cognitu perfacilis, sive quod invitabantur illecebris blandae voluptatis, sive etiam, quia nihil erat prolatum melius, illud, quod erat, tenebant. <span class="br"></span><span class="lineNumber">7</span><span class="br"></span>Post Amafinium autem multi eiusdem aemuli rationis multa cum scripsissent, Italiam totam occupaverunt, quodque maximum argumentum est non dici illa subtiliter, quod et tam facile ediscantur et ab indoctis probentur, id illi firmamentum esse disciplinae putant.</p>
<p>IV. Sed defendat quod quisque sentit; sunt enim iudicia libera: nos institutum tenebimus nulliusque<a class="footnoteLink" href="#note_LCL141_334_1" id="target_note_LCL141_334_1"><sup>1</sup></a> unius disciplinae legibus astricti, quibus in philosophia necessario pareamus, quid sit in quaque re maxime probabile semper requiremus; quod cum saepe alias tum nuper in Tusculano studiose egimus. Itaque expositis tridui disputationibus quartus dies hoc libro concluditur; ut enim in inferiorem ambulationem descendimus, quod feceramus idem superioribus diebus, acta res est sic.</p>
<p><span class="br"></span><span class="lineNumber">8</span><span class="br"></span>M. Dicat, si quis vult, qua de re disputari velit. A. Non mihi videtur omni animi perturbatione posse sapiens vacare. M. Aegritudine quidem hesterna disputatione videbatur, nisi forte temporis causa nobis adsentiebare. A. Minime vero; nam mihi egregie probata est oratio tua. M. Non igitur existimas cadere in sapientem aegritudinem. A. Prorsus non arbitror. M. Atqui, si ista perturbare 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_334_1"><a class="footnoteCrossrefLink" href="#target_note_LCL141_334_1" title="Click to highlight in text"><sup class="lineRef">1</sup><span class="italic">nullisque</span> MSS.: <span class="italic">nulliusque</span> Bentley.</a></li><script type="text/javascript">document.getElementById('note_LCL141_334_1').style.display = "none";</script></ul></section></notes></section>