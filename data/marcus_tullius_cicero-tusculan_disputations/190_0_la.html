<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p class="lineGroup">
<span class="line"><span class="italic">Quam gladium in stomacho spurci<a class="footnoteLink" href="#note_LCL141_380_1" id="target_note_LCL141_380_1"><sup>1</sup></a> ac pulmonibus sisto</span>.</span><span class="linebreak"></span>
<span class="line"><span class="italic">Odi hominem, iratus pugno, nec longius quidquam</span></span><span class="linebreak"></span>
<span class="line"><span class="italic">Nobis quam dextrae gladium dum accommodet alter:</span></span><span class="linebreak"></span>
<span class="line"><span class="italic">Usque adeo studio atque odio illius ecferor ira</span>.</span><span class="linebreak"></span>
</p>
<p><span class="br"></span><span class="lineNumber">49</span><span class="br"></span>XXII. At sine hac gladiatoria iracundia videmus progredientem apud Homerum Aiacem multa cum hilaritate, cum depugnaturus est cum Hectore; cuius ut arma sumpsit, ingressio laetitiam attulit sociis, terrorem autem hostibus, ut ipsum Hectorem, quem ad modum est apud Homerum, toto pectore trementem provocasse ad pugnam poeniteret. Atque hi collocuti inter se, prius quam manum consererent, leniter et quiete nihil ne in ipsa quidem pugna iracunde rabioseve fecerunt. Ego ne Torquatum quidem illum, qui hoc cognomen invenit, iratum existimo Gallo torquem detraxisse nec Marcellum apud Clastidium ideo fortem fuisse, quia <span class="br"></span><span class="lineNumber">50</span><span class="br"></span>fuerit iratus. De Africano quidem, quia notior est nobis propter recentem memoriam, vel iurare possum non illum iracundia tum inflammatum fuisse, cum in acie M. Allienum Pelignum scuto protexerit gladiumque hosti in pectus infixerit. De L. Bruto 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_380_1"><a class="footnoteCrossrefLink" href="#target_note_LCL141_380_1" title="Click to highlight in text"><sup class="lineRef">1</sup><span class="italic">sura</span>, most MSS., but a wound in the calf does not fit the passage: <span class="italic">spurci</span>, a Lucillan word, Seyffert. Bentley suggests <span class="italic">Furiae</span> as the name of the rival gladiator.</a></li><script type="text/javascript">document.getElementById('note_LCL141_380_1').style.display = "none";</script></ul></section></notes></section>