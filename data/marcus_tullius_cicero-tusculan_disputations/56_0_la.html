<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

gustaverat,” inquiunt, “vitae suavitatem: hic autem iam sperabat magna, quibus frui coeperat.” At id quidem in ceteris rebus melius putatur, aliquam partem quam nullam attingere: cur in vita secus? Quamquam non male ait Callimachus <span class="italic">multo saepius lacrimasse Priamum quam Troilum</span>. Eorum autem, <span class="br"></span><span class="lineNumber">94</span><span class="br"></span>qui exacta aetate moriuntur, fortuna laudatur. Cur? nam, reor, nullis, si vita longior daretur, posset esse iucundior. Nihil enim est profecto homini prudentia dulcius, quam, ut cetera auferat, adfert certe senectus. Quae vero aetas longa est aut quid omnino homini longum? Nonne</p>
<blockquote><p>
<span class="line"><span class="italic">Modo pueros, modo adolescentes in cursu a tergo</span></span><span class="linebreak"></span>
<span class="line indent4"><span class="italic">insequens</span></span><span class="linebreak"></span>
<span class="line"><span class="italic">Nec opinantes assecuta est</span></span><span class="linebreak"></span>
</p></blockquote>
<p class="noindent">senectus? Sed quia ultra nihil habemus, hoc longum dicimus. Omnia ista, perinde ut cuique data sunt pro rata parte, aut longa aut brevia dicuntur. Apud Hypanim fluvium, qui ab Europae parte in Pontum influit, Aristoteles ait bestiolas quasdam nasci, quae unum diem vivant. Ex his igitur hora octava quae mortua est, provecta aetate mortua est; quae vero occidente sole, decrepita, eo magis, si etiam solstitiali die. Confer nostram longissimam aetatem cum aeternitate: in eadem propemodum brevitate qua illae bestiolae reperiemur.</p>
<p><span class="br"></span><span class="lineNumber">95</span><span class="br"></span>XL. Contemnamus igitur omnes ineptias—quod <span class="br"></span><span class="lineNumber"></span><span class="br"></span>
</p></section><notes></notes></section>