<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
sit? Exsilium, credo, quod in maximis malis ducitur. Id si propter alienam et offensam populi voluntatem malum est, quam sit ea contemnenda paullo ante dictum est; sin abesse patria miserum est, plenae miserorum provinciae sunt, ex quibus admodum pauci in patriam revertuntur.—At mulctantur bonis <span class="br"></span><span class="lineNumber">107</span><span class="br"></span>exsules.—Quid tum? parumne multa de toleranda paupertate dicuntur? Iam vero exsilium, si rerum naturam, non ignominiam nominis quaerimus, quantum tandem a perpetua peregrinatione differt? in qua aetates suas philosophi nobilissimi consumpserunt, Xenocrates, Crantor, Arcesilas, Lacydes, Aristoteles, Theophrastus, Zeno, Cleanthes, Chrysippus, Antipater, Carneades, Clitomachus, Philo, Antiochus, Panaetius, Posidonius, innumerabiles alii, qui semel egressi numquam domum reverterunt. At enim sine ignominia. An potest exsilium ignominia adficere<a class="footnoteLink" href="#note_LCL141_532_1" id="target_note_LCL141_532_1"><sup>1</sup></a> sapientem? de sapiente enim haec omnis oratio est, cui iure id accidere non possit; <span class="br"></span><span class="lineNumber">108</span><span class="br"></span>nam iure exsulantem consolari non oportet. Postremo ad omnes casus facillima ratio est eorum, qui ad voluptatem ea referunt, quae sequuntur in vita, ut, quocumque haec loco suppeditetur, ibi beate queant vivere. Itaque ad omnem rationem Teucri vox accommodari potest:</p>
<p class="lineGroup">
<span class="line indent3"><span class="italic">Patria est, ubicumque est bene</span>.</span><span class="linebreak"></span>
</p>
<p class="noindent">Socrates quidem cum rogaretur cuiatem se esse 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_532_1"><a class="footnoteCrossrefLink" href="#target_note_LCL141_532_1" title="Click to highlight in text"><sup class="lineRef">1</sup>The MSS. have <span class="italic">sine ignominia adficere</span>. Wesenberg suggested <span class="italic">An potest exsilium ignominia</span> before <span class="italic">adficere</span>.</a></li><script type="text/javascript">document.getElementById('note_LCL141_532_1').style.display = "none";</script></ul></section></notes></section>