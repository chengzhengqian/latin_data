<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent noindent">
edunt et cantibus? Fortis vir in sua re publica cognitus quae de iuvenum amore scribit Alcaeus! Nam Anacreontis quidem tota poÃ«sis est amatoria. Maxime vero omnium flagrasse amore Rheginum Ibycum apparet ex scriptis.</p>
<p>XXXIV. Atque horum omnium libidinosos esse amores videmus. Philosophi sumus exorti et auctore quidem nostro Platone, quem non iniuria Dicaearchus accusat, qui amori auctoritatem tribueremus. <span class="br"></span><span class="lineNumber">72</span><span class="br"></span>Stoici vero et sapientem amaturum esse dicunt et amorem ipsum conatum amicitiae faciendae ex pulcritudinis specie definiunt. Qui si quis est in rerum natura sine sollicitudine, sine desiderio, sine cura, sine suspirio, sit sane; vacat enim omni libidine; haec autem de libidine oratio est. Sin autem est aliquis amor, ut est certe, qui nihil absit aut non multum ab insania, qualis in Leucadia est:</p>
<p class="lineGroup">
<span class="line indent5"><span class="italic">Si quidem sit quisquam deus</span>,</span><span class="linebreak"></span>
<span class="line"><span class="italic">Cui ego sim curae</span>.</span><span class="linebreak"></span>
</p>
<p class="noindent"><span class="br"></span><span class="lineNumber">73</span><span class="br"></span>At id erat deis omnibus curandum, quem ad modum hic frueretur voluptate amatoria!</p>
<p class="lineGroup">
<span class="line"><span class="italic">Heu me infelicem!</span></span><span class="linebreak"></span>
</p>
<p class="noindent">Nihil verius. Probe et ille:</p>
<p class="lineGroup">
<span class="line indent5"><span class="italic">Sanusne es, qui temere lamentare?</span></span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>