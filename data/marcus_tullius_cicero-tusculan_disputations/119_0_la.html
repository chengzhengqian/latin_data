<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
rerum suarum vetant duodecim tabulae; itaque non est scriptum, si insanus, sed <span class="sc">si furiosus escit</span>. Stultitiam enim censuerunt eonstantia, id est, sanitate, vacantem posse tamen tueri mediocritatem officiorum et vitae communem cultum atque usitatum; furorem autem esse rati sunt mentis ad omnia caecitatem. Quod cum maius esse videatur quam insania, tamen eius modi est, ut furor in sapientem cadere possit, non possit insania. Sed haec alia quaestio est: nos ad propositum revertamur.</p>
<p><span class="br"></span><span class="lineNumber">12</span><span class="br"></span>VI. Cadere, opinor, in sapientem aegritudinem tibi dixisti videri. A. Et vero ita existimo. M. Humanum id quidem, quod ita existimas. Non enim silice nati sumus, sed est natura<a class="footnoteLink" href="#note_LCL141_238_1" id="target_note_LCL141_238_1"><sup>1</sup></a> in animis tenerum quiddam atque molle, quod aegritudine quasi tempestate quatiatur. Nec absurde Crantor ille, qui in nostra Academia vel in primis fuit nobilis: “Minime” inquit “adsentior iis, qui istam nescio quam indolentiam magno opere laudant, quae nec potest ulla esse nec debet. Ne aegrotus sim: si sim, qui fuerat<a class="footnoteLink" href="#note_LCL141_238_2" id="target_note_LCL141_238_2"><sup>2</sup></a> sensus adsit, sive secetur quid sive avellatur a corpore. Nam istuc nihil dolere non 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_238_1"><a class="footnoteCrossrefLink" href="#target_note_LCL141_238_1" title="Click to highlight in text"><sup class="lineRef">1</sup><span class="italic">naturabile</span>, MSS.: <span class="italic">natura</span>, Lambinus: <span class="italic">natura fere</span>, Bentley.</a></li><script type="text/javascript">document.getElementById('note_LCL141_238_1').style.display = "none";</script><li class="note" id="note_LCL141_238_2"><a class="footnoteCrossrefLink" href="#target_note_LCL141_238_2" title="Click to highlight in text"><sup class="lineRef">2</sup><span class="italic">nec aegrotassem si inquit, fuerat</span>, most MSS.: Halm’s correction adopted.</a></li><script type="text/javascript">document.getElementById('note_LCL141_238_2').style.display = "none";</script></ul></section></notes></section>