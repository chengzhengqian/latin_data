<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
principio dixi, causa aegritudinis; est enim nulla alia nisi opinio et iudicium magni praesentis atque urguentis mali. Itaque et dolor corporis, cuius est morsus acerrimus, perfertur spe proposita boni et acta aetas honeste ac splendide tantam adfert consolationem, ut eos, qui ita vixerint, aut non attingat aegritudo aut perleviter pungat animi dolor.</p>
<p>XXVI. Sed ad hanc opinionem magni mali cum illa etiam opinio accessit, oportere, rectum esse, ad officium pertinere ferre illud aegre, quod acciderit, tum denique efficitur illa gravis aegritudinis per- <span class="br"></span><span class="lineNumber">62</span><span class="br"></span>turbatio. Ex hac opinione sunt illa varia et detestabilla genera lugendi: pedores, muliebres lacerationes genarum, pectoris, feminum, capitis percussiones. Hinc ille Agamemno Homericus et idem Accianus</p>
<blockquote><p>
<span class="line"><span class="italic">Scindens dolore identidem intonsam comam</span>,</span><span class="linebreak"></span>
</p></blockquote>
<p class="noindent">in quo facetum illud Bionis, perinde stultissimum regem in luctu capillum sibi evellere quasi calvitio <span class="br"></span><span class="lineNumber">63</span><span class="br"></span>maeror levaretur. Sed haec omnia faciunt opinantes ita fieri oportere. Itaque et Aeschines in Demosthenem invehitur, quod is septimo die post filiae mortem hostias immolavisset. At quam rhetorice, quam copiose, quas sententias colligit, quae verba contorquet! ut licere quidvis rhetori intelligas. Quae nemo probaret, nisi insitum illud in animis haberemus, omnes bonos interitu suorum quam <span class="br"></span><span class="lineNumber"></span><span class="br"></span>
</p></section><notes></notes></section>