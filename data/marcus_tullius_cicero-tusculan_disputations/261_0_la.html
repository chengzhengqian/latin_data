<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

omniaque iucunda, quamquam sensu corporis <span class="br"></span><span class="lineNumber">96</span><span class="br"></span>iudicentur, ad animum referri tamen; quocirca corpus gaudere tam diu, dum praesentem sentiret voluptatem, animum et praesentem percipere pariter cum corpore et prospicere venientem nec praeteritam praeterfluere sinere: ita perpetuas et contextas voluptates in sapiente fore semper, cum exspectatio speratarum voluptatum cum perceptarum memoria iungeretur.</p>
<p><span class="br"></span><span class="lineNumber">97</span><span class="br"></span>XXXIV. Atque his similla ad victum etiam transferuntur, extenuaturque magnificentia et sumptus epularum, quod parvo cultu natura contenta sit. Etenim quis hoc non videt, desideriis omnia ista condiri? Darius in fuga cum aquam turbidam et cadaveribus inquinatam bibisset, negavit umquam se bibisse iucundius; numquam videlicet sitiens biberat. Nec esuriens Ptolemaeus ederat; cui cum<a class="footnoteLink" href="#note_LCL141_522_1" id="target_note_LCL141_522_1"><sup>1</sup></a> peragranti Aegyptum comitibus non consecutis cibarius in casa panis datus esset, nihil visum est illo pane iucundius. Socratem ferunt, cum usque ad vesperum contentius ambularet quaesitumque esset ex eo qua re id faceret, respondisse se, quo melius cenaret, opsonare ambulando famem. <span class="br"></span><span class="lineNumber">98</span><span class="br"></span>Quid? victum Lacedaemoniorum in philitiis nonne videmus? Ubi cum tyrannus cenavisset Dionysius, 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_522_1"><a class="footnoteCrossrefLink" href="#target_note_LCL141_522_1" title="Click to highlight in text"><sup class="lineRef">1</sup><span class="italic">cum</span> is not in MSS. and is added by Madvig.</a></li><script type="text/javascript">document.getElementById('note_LCL141_522_1').style.display = "none";</script></ul></section></notes></section>