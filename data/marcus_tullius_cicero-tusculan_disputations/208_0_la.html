<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p class="noindent">Quo igitur haec erumpit<a class="footnoteLink" href="#note_LCL141_416_1" id="target_note_LCL141_416_1"><sup>1</sup></a> moles? Audi Thyestem:</p>
<p class="lineGroup">
<span class="line"><span class="italic">Ipsus hortatur me frater, ut meos malis miser</span></span><span class="linebreak"></span>
<span class="line"><span class="italic">Mandarem natos …</span>.</span><span class="linebreak"></span>
</p>
<p>Eorum viscera apponit. Quid est enim quo non progrediatur eodem ira quo furor? Itaque iratos proprie dicimus exisse de potestate, id est, de consilio, de ratione, de mente; horum enim potestas in <span class="br"></span><span class="lineNumber">78</span><span class="br"></span>totum animum esse debet. His aut subtrahendi sunt ei, in quos impetum conantur facere, dum se ipsi colligant—quid est autem se ipsum colligere nisi dissipatas animi partes rursum in suum locum cogere?—aut rogandi orandique sunt, ut, si quam habent ulciscendi vim, different in tempus aliud, dum defervescat ira. Defervescere autem certe significat ardorem animi invita ratione excitatum: ex quo illud laudatur Archytae, qui cum vilico factus esset iratior: <span class="italic">Quo te modo</span>, inquit, <span class="italic">accepissem, nisi iratus essem!</span></p>
<p><span class="br"></span><span class="lineNumber">79</span><span class="br"></span>XXXVII. Ubi sunt ergo isti, qui iracundiam utilem dicunt—potest utilis esse insania?—aut naturalem? An quidquam est secundum naturam, quod fit repugnante ratione? quo modo autem, si naturalis esset ira, aut alius alio magis iracundus esset aut finem haberet prius, quam esset ulta, ulciscendi libido aut quemquam poeniteret quod 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_416_1"><a class="footnoteCrossrefLink" href="#target_note_LCL141_416_1" title="Click to highlight in text"><sup class="lineRef">1</sup><span class="italic">erunt</span> MSS.: <span class="italic">erumpit</span> Davies.</a></li><script type="text/javascript">document.getElementById('note_LCL141_416_1').style.display = "none";</script></ul></section></notes></section>