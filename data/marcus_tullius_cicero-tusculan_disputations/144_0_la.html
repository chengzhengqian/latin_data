<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
<span class="br"></span><span class="lineNumber">53</span><span class="br"></span>acriorem facit. Quod ita esse dies declarat, quae procedens ita mitigat, ut iisdem malis manentibus non modo leniatur aegritudo, sed in plerisque tollatur. Karthaginienses multi Romae servierunt, Macedones rege Perse capto; vidi etiam in Peloponneso, cum essem adolescens, quosdam Corinthios. Hi poterant omnes eadem illa de Andromacha deplorare,</p>
<p class="lineGroup">
<span class="line indent4"><span class="italic">Haec omnia vidiâ€¦</span>.</span><span class="linebreak"></span>
</p>
<p class="noindent">Sed iam decantaverant fortasse. Eo enim erant vultu, oratione, omni reliquo motu et statu, ut eos Argivos aut Sicyonios diceres, magisque me moverant Corinthi subito aspectae parietinae quam ipsos Corinthios, quorum animis diuturna cogitatio callum <span class="br"></span><span class="lineNumber">54</span><span class="br"></span>vetustatis obduxerat. Legimus librum Clitomachi, quem ille eversa Karthagine misit consolandi causa ad captivos cives suos: in eo est disputatio scripta Carneadis, quam se ait in commentarium rettulisse. Cum ita positum esset, videri fore in aegritudine sapientem patria capta, quae Carneades contra dixerit scripta sunt. Tanta igitur calamitatis praesentis adhibetur a philosopho medicina, quanta in<a class="footnoteLink" href="#note_LCL141_288_1" id="target_note_LCL141_288_1"><sup>1</sup></a> inveterata ne desideratur quidem, nec si aliquot annis post idem ille liber captivis missus esset, vulneribus 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_288_1"><a class="footnoteCrossrefLink" href="#target_note_LCL141_288_1" title="Click to highlight in text"><sup class="lineRef">1</sup>Most MSS. omit <span class="italic">in</span>.</a></li><script type="text/javascript">document.getElementById('note_LCL141_288_1').style.display = "none";</script></ul></section></notes></section>