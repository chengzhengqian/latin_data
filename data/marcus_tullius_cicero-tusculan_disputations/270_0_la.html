<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
non ita expictus est, ut quae ipse non viderit nos ut videremus effecerit? Quid ergo? aut Homere delectationem animi ac voluptatem aut cuiquam <span class="br"></span><span class="lineNumber">115</span><span class="br"></span>docto defuisse umquam arbitramur, aut, ni ita se res haberet, Anaxagoras aut hic ipse Democritus agros et patrimonia sua reliquissent, huic discendi quaerendique divinae delectationi toto se animo dedissent? Itaque augurem Tiresiam, quem sapientem fingunt poÃ«tae, numquam inducunt deplorantem caecitatem suam. At vero Polyphemum Homerus, cum immanem ferumque finxisset, cum ariete etiam colloquentem facit eiusque laudare fortunas, quod qua vellet ingredi posset et quae vellet attingere. Recte hic quidem; nihilo enim erat ipse Cyclops quam aries ille prudentior.</p>
<p><span class="br"></span><span class="lineNumber">116</span><span class="br"></span>XL. In surditate vero quidnam est mali? Erat surdaster M. Crassus; sed aliud molestius, quod male audiebat, etiam si, ut mihi videbatur, iniuria. Nostri<a class="footnoteLink" href="#note_LCL141_540_1" id="target_note_LCL141_540_1"><sup>1</sup></a> Graece fere nesciunt nec Graeci Latine. Ergo hi in illorum et illi in horum sermone surdi, omnesque item<a class="footnoteLink" href="#note_LCL141_540_2" id="target_note_LCL141_540_2"><sup>2</sup></a> nos in iis linguis, quas non intelligimus, quae sunt innumerabiles, surdi profecto sumus. At vocem citharoedi non audiunt. Ne stridorem quidem serrae tum, cum acuitur, aut grunditum, cum iugulatur, suis, nec, cum quiescere volunt, fremitum murmurantis maris. Et si cantus eos forte delectant, primum cogitare debent, ante 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_540_1"><a class="footnoteCrossrefLink" href="#target_note_LCL141_540_1" title="Click to highlight in text"><sup class="lineRef">1</sup><span class="italic">Epicurei nostri</span> MSS.: <span class="italic">Nostri</span> Davies or <span class="italic">Operarii nostri</span>.</a></li><script type="text/javascript">document.getElementById('note_LCL141_540_1').style.display = "none";</script><li class="note" id="note_LCL141_540_2"><a class="footnoteCrossrefLink" href="#target_note_LCL141_540_2" title="Click to highlight in text"><sup class="lineRef">2</sup><span class="italic">id</span> MSS.: <span class="italic">item</span> Manutius: others <span class="italic">idem</span> or omit.</a></li><script type="text/javascript">document.getElementById('note_LCL141_540_2').style.display = "none";</script></ul></section></notes></section>