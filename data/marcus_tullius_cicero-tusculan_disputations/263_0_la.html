<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
<span class="italic">non solum in praesentia, sed etiam postero die iucunda sunt</span>. Quid, quod ne mente quidem recte uti possumus multo cibo et potione completi? Est praeclara epistola Platonis ad Dionis propinquos, in qua scriptum est his fere verbis: “Quo cum venissem, vita illa beata, quae ferebatur, plena Italicarum Syracusiarumque mensarum, nullo modo mihi placuit; bis in die saturum fieri nec umquam pernoctare solum, ceteraque, quae comitantur huic vitae, in qua sapiens nemo efficietur umquam, <span class="br"></span><span class="lineNumber">101</span><span class="br"></span>moderatus vero multo minus. Quae enim natura tam mirabiliter temperari potest?” Quo modo igitur iucunda vita potest esse, a qua absit prudentia, absit moderatio? Ex quo Sardanapalli, opulentissimi Syriae regis, error agnoscitur, qui incidi iussit in busto:</p>
<p class="lineGroup">
<span class="line"><span class="italic">Haec habeo, quae edi quaeque exsaturata libido</span></span><span class="linebreak"></span>
<span class="line"><span class="italic">Hausit; at illa iacent multa et praeclara relicta</span>.</span><span class="linebreak"></span>
</p>
<p class="noindent">Quid aliud, inquit Aristoteles, in bovis, non in regis sepulcro inscriberes? Haec habere se mortuum dicit, quae ne vivus quidem diutius habebat quam <span class="br"></span><span class="lineNumber">102</span><span class="br"></span>fruebatur. Cur igitur divitiae desiderentur, aut ubi paupertas beatos esse non sinit? Signis, credo, tabulis studes:<a class="footnoteLink" href="#note_LCL141_526_1" id="target_note_LCL141_526_1"><sup>1</sup></a> si quis est qui his delectetur, nonne 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_526_1"><a class="footnoteCrossrefLink" href="#target_note_LCL141_526_1" title="Click to highlight in text"><sup class="lineRef">1</sup>The MSS. have <span class="italic">ludis</span> which does not fit in. <span class="italic">Studes</span> and <span class="italic">pictis</span> are suggested.</a></li><script type="text/javascript">document.getElementById('note_LCL141_526_1').style.display = "none";</script></ul></section></notes></section>