<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
his, si virtutis compotes vel potius si viri volumus esse, quoniam a viris virtus nomen est mutuata. Quaeres fortasse, quo modo, et recte. Talem enim medicinam philosophia profitetur.</p>
<p><span class="br"></span><span class="lineNumber">44</span><span class="br"></span>XIX. Venit Epicurus, homo minime malus vel potius vir optimus: tantum monet, quantum intelligit: “Neglige” inquit “dolorem.” Quis hoc dicit? Idem qui dolorem summum malum. Vix satis constanter. Audiamus. “Si summus dolor est” inquit, “brevem necesse est esse.”</p>
<p class="lineGroup">
<span class="line indent3"><span class="italic">Itera dum eadem istaec mihi!</span></span><span class="linebreak"></span>
</p>
<p class="noindent">Non enim satis intelligo quid summum dicas esse, quid breve. “Summum, quo nihil sit superius: breve, quo nihil brevius. Contemno magnitudinem doloris, a qua me brevitas temporis vindicabit ante paene quam venerit.” Sed si est tantus dolor quantus Philoctetae? “Bene plane magnus mihi quidem videtur, sed tamen non summus: nihil enim dolet nisi pes: possunt oculi: potest caput, latera, pulmones, possunt omnia: longe igitur abest a summo dolore.” “Ergo,” inquit “dolor diuturnus <span class="br"></span><span class="lineNumber">45</span><span class="br"></span>habet laetitiae plus quam molestiae.” Hunc ego non possum tantum hominem nihil sapere dicere, sed nos ab eo derideri puto. Ego summum dolorem—summum autem dico, etiam si decem atomis est maior alius—, non continuo esse dico brevem multosque possum bonos viros nominare, qui complures <span class="br"></span><span class="lineNumber"></span><span class="br"></span>
</p></section><notes></notes></section>