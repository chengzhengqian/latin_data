<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent noindent">
consuetudine prohibemur; poÃ«ta ius suum tenuit et <span class="br"></span><span class="lineNumber">21</span><span class="br"></span>dixit audacius.</p>
<p>X. Cadit igitur in eundem et misereri et invidere; nam qui dolet rebus alicuius adversis, idem alicuius etiam secundis dolet, ut Theophrastus interitum deplorans Callisthenis sodalis sui rebus Alexandri prosperis angitur, itaque dicit Callisthenem incidisse in hominem summa potentia summaque fortuna, sed ignarum quem ad modum rebus secundis uti conveniret. Atqui quem ad modum misericordia aegritudo est ex alterius rebus adversis, sic invidentia aegritudo est ex alterius rebus secundis; in quem igitur cadit misereri, in eundem etiam invidere; non cadit autem invidere in sapientem: ergo ne misereri quidem. Quod si aegre ferre sapiens soleret, misereri etiam soleret: abest ergo a sapiente aegritudo.</p>
<p><span class="br"></span><span class="lineNumber">22</span><span class="br"></span>Haec sic dicuntur a Stoicis concludunturque contortius; sed latius aliquanto dicenda sunt et diffusius, sententiis tamen utendum eorum potissimum, qui maxime forti et, ut ita dicam, virili utuntur ratione atque sententia: nam Peripatetici, famillares nostri, quibus nihil est uberius, nihil eruditius, nihil gravius, <span class="br"></span><span class="lineNumber"></span><span class="br"></span>
</p></section><notes></notes></section>