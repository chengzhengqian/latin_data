<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent noindent">
prae se ferenda est; nihil est enim aliud quod praedicandum et prae se ferendum sit. Quibus positis intelligis quid sequatur, et quidem, nisi ea vita beata est, quae est eadem honesta, sit aliud necesse est melius vita beata. Quod erit enim honestum, certe fatebuntur esse melius; ita erit beata vita melius aliquid, quo quid potest dici perversius? Quid? cum fatentur satis magnam vim esse in vitiis ad miseram vitam, nonne fatendum est eandem vim in virtute<a class="footnoteLink" href="#note_LCL141_476_1" id="target_note_LCL141_476_1"><sup>1</sup></a> esse ad beatam vitam? Contrariorum enim <span class="br"></span><span class="lineNumber">51</span><span class="br"></span>contraria sunt consequentia. Quo loco quaero quam vim habeat libra illa Critolai, qui cum in alteram lancem animi bona imponat, in alteram corporis et externa, tantum propendere illam<a class="footnoteLink" href="#note_LCL141_476_2" id="target_note_LCL141_476_2"><sup>2</sup></a> putet, ut terram et maria deprimat.</p>
<p>XVIII. Quid ergo aut hunc prohibet aut etiam Xenocratem illum gravissimum philosophorum, exaggerantem tanto opere virtutem, extenuantem cetera et abiicientem, in virtute non beatam modo vitam, sed etiam beatissimam ponere? quod quidem <span class="br"></span><span class="lineNumber">52</span><span class="br"></span>nisi fit, virtutum interitus consequetur. Nam in quem cadit aegritudo, in eundem metum cadere necesse est; est enim metus futurae aegritudinis sollicita exspectatio: in quem autem metus, in eundem formido, timiditas, pavor, ignavia: ergo ut 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_476_1"><a class="footnoteCrossrefLink" href="#target_note_LCL141_476_1" title="Click to highlight in text"><sup class="lineRef">1</sup><span class="italic">vim virtutum</span> in some MSS.</a></li><script type="text/javascript">document.getElementById('note_LCL141_476_1').style.display = "none";</script><li class="note" id="note_LCL141_476_2"><a class="footnoteCrossrefLink" href="#target_note_LCL141_476_2" title="Click to highlight in text"><sup class="lineRef">2</sup>The MSS. have <span class="italic">illam boni lancem</span>, but <span class="italic">boni</span> is quite unsuitable when there are <span class="italic">bona</span> in each of the scales: <span class="italic">illam</span> by itself is clear.</a></li><script type="text/javascript">document.getElementById('note_LCL141_476_2').style.display = "none";</script></ul></section></notes></section>