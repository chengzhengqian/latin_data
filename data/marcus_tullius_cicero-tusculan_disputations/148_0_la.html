<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent noindent">

tulisse.</p>
<p>XXV. Quocirca Carneades, ut video nostrum scribere Antiochum, reprehendere Chrysippum solebat laudantem Euripideum carmen illud:</p>
<blockquote><p>
<span class="line"><span class="italic">Mortalis nemo est quem non attingat dolor</span></span><span class="linebreak"></span>
<span class="line"><span class="italic">Morbusque; multis sunt humandi liberi</span>,</span><span class="linebreak"></span>
<span class="line"><span class="italic">Rursum creandi, morsque est finita omnibus</span>,</span><span class="linebreak"></span>
<span class="line"><span class="italic">Quae generi humano angorem nequiquam ad ferunt</span>.</span><span class="linebreak"></span>
<span class="line"><span class="italic">Reddenda terrae est terra, tum vita omnibus</span></span><span class="linebreak"></span>
<span class="line"><span class="italic">Metenda, ut fruges. Sic iubet Necessitas</span>.</span><span class="linebreak"></span>
</p></blockquote>
<p><span class="br"></span><span class="lineNumber">60</span><span class="br"></span>Negabat genus hoc orationis quidquam omnino ad levandam aegritudinem pertinere; id enim ipsum dolendum esse dicebat, quod in tam crudelem necessitatem incidissemus; nam illam quidem orationem ex commemoratione alienorum malorum ad malevolos consolandos esse accommodatam. Mihi vero longe videtur secus; nam et necessitas ferendae condicionis humanae quasi cum deo pugnare prohibet admonetque esse hominem, quae cogitatio magno opere luctum levat, et enumeratio exemplorum, non ut animum malevolorum oblectet, adfertur, sed ut ille, qui maeret, ferendum sibi id censeat, quod videat multos moderate et tranquille <span class="br"></span><span class="lineNumber">61</span><span class="br"></span>tulisse. Omnibus enim modis fulciendi sunt, qui ruunt nec cohaerere possunt propter magnitudinem aegritudinis; ex quo ipsam aegritudinem λύπην Chrysippus, quasi solutionem totius hominis appellatam putat: quae tota poterit evelli, explicata, ut <span class="br"></span><span class="lineNumber"></span><span class="br"></span>
</p></section><notes></notes></section>