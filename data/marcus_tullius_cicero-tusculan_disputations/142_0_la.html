<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
patrimonium publicum dissipari? Lege orationes <span class="br"></span><span class="lineNumber">49</span><span class="br"></span>Gracchi: patronum aerarii esse dices. Negat Epicurus iucunde posse vivi nisi cum virtute vivatur, negat ullam in sapientem vim esse fortunae, tenuem victum antefert copioso, negat ullum esse tempus quo sapiens non beatus sit: omnia philosopho digna, sed cum voluptate pugnantia. “Non istam dicit voluptatem.” Dicat quamlibet: nempe eam dicit, in qua virtutis nulla pars insit. Age, si voluptatem non intelligimus, ne dolorem quidem? Nego igitur eius esse, qui dolore summum malum metiatur, mentionem facere virtutis.</p>
<p><span class="br"></span><span class="lineNumber">50</span><span class="br"></span>XXI. Et queruntur quidem<a class="footnoteLink" href="#note_LCL141_284_1" id="target_note_LCL141_284_1"><sup>1</sup></a> Epicurei, viri optimi—nam nullum genus est minus malitiosum—, me studiose dicere contra Epicurum. Ita, credo, de honore aut de dignitate contendimus. Mihi summum in animo bonum videtur, illi autem in corpore: mihi in virtute, illi in voluptate. Et illi pugnant et quidem vicinorum fidem implorant; multi autem sunt qui statim convolent. Ego sum is, qui dicam me non laborare, actum habiturum quod egerint. <span class="br"></span><span class="lineNumber">51</span><span class="br"></span>Quid enim? de bello Punico agitur? de quo ipso cum aliud M. Catoni, aliud L. Lentulo videretur, nulla inter eos concertatio umquam fuit. Hi nimis 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_284_1"><a class="footnoteCrossrefLink" href="#target_note_LCL141_284_1" title="Click to highlight in text"><sup class="lineRef">1</sup>Some editors adopt the reading <span class="italic">quidam</span>. Cicero means Roman Epicureans.</a></li><script type="text/javascript">document.getElementById('note_LCL141_284_1').style.display = "none";</script></ul></section></notes></section>