<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent noindent">
mali recenti<a class="footnoteLink" href="#note_LCL141_258_1" id="target_note_LCL141_258_1"><sup>1</sup></a>â€”; sed maeres videlicet regni desiderio, non filiae; illam enim oderas et iure fortasse: regno non aequo animo carebas. Est autem impudens luctus maerore se conficientis, quod imperare non <span class="br"></span><span class="lineNumber">27</span><span class="br"></span>liceat liberis. Dionysius quidem tyrannus Syracusis expulsus Corinthi pueros docebat: usque eo imperio carere non poterat. Tarquinio vero quid impudentius, qui bellum gereret cum iis, qui eius non tulerant superbiam? Is cum restitui in regnum nec Veientium nec Latinorum armis potuisset, Cumas contulisse se dicitur inque ea urbe senio et aegritudine esse confectus.</p>
<p>XIII. Hoc tu igitur censes sapienti accidere posse, ut aegritudine opprimatur, id est, miseria? Nam cum omnis perturbatio miseria est, tum carnificina est aegritudo. Habet ardorem libido, levitatem laetitia gestiens, humilitatem metus, sed aegritudo maiora quaedam, tabem, cruciatum, adflictationem, foeditatem; lacerat, exest animum planeque conficit. Hanc nisi exuimus sic, ut abiiciamus, miseria carere non possumus.</p>
<p><span class="br"></span><span class="lineNumber">28</span><span class="br"></span>Atque hoc quidem perspicuum est, tum aegritudinem exsistere, cum quid ita visum sit, ut magnum quoddam malum adesse et urguere videatur. Epicuro autem placet opinionem mali aegritudinem esse 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_258_1"><a class="footnoteCrossrefLink" href="#target_note_LCL141_258_1" title="Click to highlight in text"><sup class="lineRef">1</sup><span class="italic">recentis</span> MSS.: <span class="italic">recenti</span> Bake.</a></li><script type="text/javascript">document.getElementById('note_LCL141_258_1').style.display = "none";</script></ul></section></notes></section>