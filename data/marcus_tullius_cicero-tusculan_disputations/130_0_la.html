<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
natura, ut quicumque intueatur in aliquod maius malum, si id sibi accidisse opinetur, sit continuo in aegritudine. Cyrenaici non omni malo aegritudinem effici censent, sed insperato et necopinato malo. Est id quidem non mediocre ad aegritudinem augendam; videntur enim omnia repentina graviora. Ex hoc et illa iure laudantur:</p>
<p class="lineGroup">
<span class="line indent2"><span class="italic">Ego cum genui, tum morituros scivi et ei rei sustuli</span>.</span><span class="linebreak"></span>
<span class="line indent2"><span class="italic">Praeterea ad Troiam cum misi ob defendendam Graeciam</span>,</span><span class="linebreak"></span>
<span class="line indent2"><span class="italic">Scibam me in mortiferum bellum, non in epulas mittere</span>.</span><span class="linebreak"></span>
</p>
<p><span class="br"></span><span class="lineNumber">29</span><span class="br"></span>XIV. Haec igitur praemeditatio futurorum malo rum lenit eorum adventum, quae venientia longe ante videris. Itaque apud Euripidem a Theseo dicta laudantur; licet enim, ut saepe facimus, in Latinum illa convertere:</p>
<blockquote><p>
<span class="line"><span class="italic">Nam qui haec audita a docto meminissem viro</span>,</span><span class="linebreak"></span>
<span class="line"><span class="italic">Futuras mecum commentabar miserias:</span></span><span class="linebreak"></span>
<span class="line"><span class="italic">Aut mortem acerbam aut exsili maestam fugam</span>,</span><span class="linebreak"></span>
<span class="line"><span class="italic">Aut semper aliquam molem meditabar mali</span>,</span><span class="linebreak"></span>
<span class="line"><span class="italic">Ut, si qua invecta diritas casu foret</span>,</span><span class="linebreak"></span>
<span class="line"><span class="italic">Ne me imparatum cura laceraret repens</span>,</span><span class="linebreak"></span>
</p></blockquote>
<p><span class="br"></span><span class="lineNumber">30</span><span class="br"></span>Quod autem Theseus a docto se audisse dicit, id de se ipso loquitur Euripides; fuerat enim auditor <span class="br"></span><span class="lineNumber"></span><span class="br"></span>
</p></section><notes></notes></section>