<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

quorum procedit agraen<a class="footnoteLink" href="#note_LCL141_186_1" id="target_note_LCL141_186_1"><sup>1</sup></a> ad tibiam nec adhibetur ulla sine anapaestis pedibus hortatioâ€”, nostri exercitus primum unde nomen habeant vides, deinde qui labor quantus agminis, ferre plus dimidiati mensis cibaria, ferre si quid ad usum velint, ferre vallum; nam scutum, gladium, galeam in onere nostri milites non plus numerant quam humeros, lacertos, manus; arma enim membra militis esse dicunt; quae quidem ita geruntur apte, ut, si usus ferat, abiectis oneribus, expeditis armis ut membris pugnare possint. Quid? exercitatio legionum, quid? ille cursus, concursus, clamor quanti laboris est! Ex hoc ille animus in proeliis paratus ad vulnera. Adduc pari animo inexercitatum militem, mulier videbitur. <span class="br"></span><span class="lineNumber">38</span><span class="br"></span>Cur tantum interest inter novum et veterem exercitum quantum experti sumus? Aetas tironum plerumque melior, sed ferre laborem, contemnere vulnus consuetudo docet. Quin etiam videmus ex acie efferri saepe saucios et quidem rudem illum et inexercitatum quamvis levi ictu ploratus turpissimos edere: at vero ille exercitatus et vetus ob eamque 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_186_1"><a class="footnoteCrossrefLink" href="#target_note_LCL141_186_1" title="Click to highlight in text"><sup class="lineRef">1</sup>The MSS. have <span class="italic">quorum procedit ad modum ad tibiam. Iter</span> may have fallen out after the <span class="italic">it</span> of <span class="italic">procedit</span> or <span class="italic">agmen</span> may be concealed in <span class="italic">ad modum</span>.</a></li><script type="text/javascript">document.getElementById('note_LCL141_186_1').style.display = "none";</script></ul></section></notes></section>