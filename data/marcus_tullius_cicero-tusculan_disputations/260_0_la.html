<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
satiari posse paene nihilo, divitias enim naturae esse parabiles; secundum autem genus cupiditatum nec ad potiendum difficile esse censet nec vero ad carendum; tertias, quod essent plane inanes neque necessitatem modo, sed ne naturam quidem attin- <span class="br"></span><span class="lineNumber">94</span><span class="br"></span>gerent, funditus eiiciendas putavit. Hoc loco multa ab Epicureis disputantur eaeque voluptates singillatim extenuantur, quarum genera contemnunt,<a class="footnoteLink" href="#note_LCL141_520_1" id="target_note_LCL141_520_1"><sup>1</sup></a> quaerunt tamen copiam; nam et obscenas voluptates, de quibus multa ab illis habetur oratio, faciles, communes, in medio sitas esse dicunt, easque si natura requirat, non genere aut loco aut ordine, sed forma, aetate, figura metiendas putant, ab iisque abstinere minime esse difficile, si aut valetudo aut officium aut fama postulet, omninoque genus hoc voluptatum optabile <span class="br"></span><span class="lineNumber">95</span><span class="br"></span>esse, si non obsit, prodesse numquam. Totumque hoc de voluptate sic ille praecipit, ut voluptatem ipsam per se, quia voluptas sit, semper optandam expetendamque putet, eademque ratione dolorem ob id ipsum, quia dolor sit, semper esse fugiendum; itaque hac usurum compensatione sapientem, ut et voluptatem fugiat, si ea maiorem dolorem effectura sit, et dolorem suscipiat maiorem efficientem voluptatem, 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_520_1"><a class="footnoteCrossrefLink" href="#target_note_LCL141_520_1" title="Click to highlight in text"><sup class="lineRef">1</sup>The MSS. have <span class="italic">non contemnunt</span>. Madvig says <span class="italic">non</span> originated in <span class="italic">con</span> and should be removed.</a></li><script type="text/javascript">document.getElementById('note_LCL141_520_1').style.display = "none";</script></ul></section></notes></section>