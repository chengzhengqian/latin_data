<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
nos causa aegritudinis reperta medendi facultatem reperiemus.</p>
<p><span class="br"></span><span class="lineNumber">24</span><span class="br"></span>XI. Est igitur causa omnis in opinione nec vero aegritudinis solum, sed etiam reliquarum omnium perturbationum,â€”quae sunt genere quattuor, partibus plures. Nam cum omnis perturbatio sit animi motus vel rationis expers vel rationem aspernans vel rationi non obediens, isque motus aut boni aut mali opinione citetur bifariam, quattuor perturbationes aequaliter distributae sunt: nam duae sunt ex opinione boni, quarum altera, voluptas gestiens, id est, praeter modum elata laetitia, opinione praesentis magni alicuius boni, altera, quae est<a class="footnoteLink" href="#note_LCL141_254_1" id="target_note_LCL141_254_1"><sup>1</sup></a> immoderata appetitio opinati magni boni rationi non obtemper- <span class="br"></span><span class="lineNumber">25</span><span class="br"></span>ans, vel cupiditas recte vel libido dici potest. Ergo haec duo genera, voluptas gestiens et libido, bonorum opinione turbantur, ut duo reliqua, metus et aegritudo, malorum. Nam et metus opinio magni mali impendentis et aegritudo est opinio magni mali praesentis et quidem recens opinio talis mali, ut in eo rectum videatur esse angi; id autem est, ut is, qui doleat, oportere opinetur se dolere. His autem perturbationibus, quas in vitam hominum stultitia quasi quasdam furias immittit atque incitat, omnibus viribus atque opibus repugnandum est, si volumus hoc, quod datum est vitae, tranquille placideque traducere. Sed cetera alias: nunc aegritudinem, si possumus, depellamus. Id enim sit propositum, quando quidem eam tu videri tibi in sapientem 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_254_1"><a class="footnoteCrossrefLink" href="#target_note_LCL141_254_1" title="Click to highlight in text"><sup class="lineRef">1</sup>The order of words is confused in the MSS. and has been corrected by Davies.</a></li><script type="text/javascript">document.getElementById('note_LCL141_254_1').style.display = "none";</script></ul></section></notes></section>