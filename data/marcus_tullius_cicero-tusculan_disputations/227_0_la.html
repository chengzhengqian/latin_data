<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
eius spe<a class="footnoteLink" href="#note_LCL141_454_1" id="target_note_LCL141_454_1"><sup>1</sup></a> contineri, fortunae aditus interclusisti? Quo modo? Isto enim bono iam exspoliari potes.</p>
<p><span class="br"></span><span class="lineNumber">28</span><span class="br"></span>X. Atqui his capiuntur imperiti, et propter huius modi sententias istorum hominum est multitudo: acute autem disputantis illud est non quid quisque dicat, sed quid cuique dicendum sit videre: velut in ea ipsa sententia, quam in hac disputatione suscepimus, omnes bonos semper beatos volumus esse. Quos dicam bonos perspicuum est; omnibus enim virtutibus instructos et ornatos tum sapientes, tum viros bonos dicimus. Videamus qui dicendi sint beati. Equidem eos existimo, qui sint in bonis, nullo adiuncto malo, neque ulla alia huic verbo, cum beatum dicimus, subiecta notio est nisi secretis malis omnibus <span class="br"></span><span class="lineNumber">29</span><span class="br"></span>cumulata bonorum complexio. Hanc adsequi virtus, si quidquam praeter ipsam boni est, non potest; aderit enim malorum, si mala illa ducimus, turba quaedam, paupertas, ignobilitas, humilitas, solitudo, amissio suorum, graves dolores corporis, perdita valetudo, debilitas, caecitas, interitus patriae, exsilium, servitus denique: in his tot et tantis,—atque etiam plura possunt accidere,—potest esse sapiens; nam haec casus importat, qui in sapientem potest incurrere. At si ea mala sunt, quis potest praestare semper sapientem beatum fore, cum vel in <span class="br"></span><span class="lineNumber">30</span><span class="br"></span>omnibus his uno tempore esse possit? Non igitur 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL141_454_1"><a class="footnoteCrossrefLink" href="#target_note_LCL141_454_1" title="Click to highlight in text"><sup class="lineRef">1</sup><span class="italic">explorataque spe</span> is the reading of the MSS.: <span class="italic">eius</span> has been inserted (Wesenberg) and corresponds to Metrodorus’ own words, τὸ περὶ ταύτης πιστὸν ἔλπισμα.</a></li><script type="text/javascript">document.getElementById('note_LCL141_454_1').style.display = "none";</script></ul></section></notes></section>