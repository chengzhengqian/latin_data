<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 549</span>ad exstinguendum invidiae crimen tamquam mihi ab infimo quoque periculum sit ne mecum aemuletur, et non ab eo qui, quia super ceteros excellat, quo me<a class="footnoteLink" href="#note_LCL381_178_1" id="target_note_LCL381_178_1"><sup>1</sup></a> quoque niti non dissimulo, me sibi aequari nolit.
<span class="innerMarginNote right">5</span>Sic senem se perfunctumque et me infra aetatem fili etiam sui posuit tamquam non longius quam quantum
vitae humanae spatium est cupiditas gloriae extendatur maximaque pars eius in memoriam ac
<span class="innerMarginNote right">6</span>posteritatem promineat. Maximo cuique id accidere animo certum habeo ut se non cum praesentibus modo, sed cum omnis aevi claris viris comparent.<a class="footnoteLink" href="#note_LCL381_178_2" id="target_note_LCL381_178_2"><sup>2</sup></a>
<span class="innerMarginNote right">7</span>Equidem haud dissimulo me tuas, Q. Fabi, laudes non adsequi solum velle, sed—bona venia tua dixerim—si
<span class="innerMarginNote right">8</span>possim, etiam exsuperare. Illud nec tibi in me nec mihi in minoribus natu animi sit ut nolimus quemquam
nostri similem evadere civem; id enim non eorum modo quibus inviderimus, sed rei publicae et paene omnis generis humani detrimentum sit.<a class="footnoteLink" href="#note_LCL381_178_3" id="target_note_LCL381_178_3"><sup>3</sup></a></p>
<p><span class="innerMarginNote right">9</span>“Commemoravit quantum essem periculi aditurus, si in Africam traicerem, ut meam quoque, non solum rei publicae et exercitus vicem videretur
<span class="innerMarginNote right">10</span>sollicitus. Unde haec repente cura de me<a class="footnoteLink" href="#note_LCL381_178_4" id="target_note_LCL381_178_4"><sup>4</sup></a> exorta? Cum pater patruusque meus interfecti, cum duo exercitus eorum prope occidione occisi essent, cum amissae Hispaniae, cum quattuor exercitus Poenorum quattuorque duces omnia metu armisque
<span class="innerMarginNote right">11</span>tenerent, cum quaesitus ad id bellum imperator nemo se ostenderet praeter me, nemo profiteri nomen




</p></section><notes><section class="footnotes"><ul><li class="note" id="note_LCL381_178_1"><a class="footnoteCrossrefLink" href="#target_note_LCL381_178_1" title="Click to highlight in text"><sup class="lineRef">1</sup>quo me <span class="italic">A<sup>s</sup>N<sup>s</sup>JK Eds.</span>: <span class="italic">om. P(1)N Alschefski, M. Müller.</span></a></li><script type="text/javascript">document.getElementById('note_LCL381_178_1').style.display = "none";</script><li class="note" id="note_LCL381_178_2"><a class="footnoteCrossrefLink" href="#target_note_LCL381_178_2" title="Click to highlight in text"><sup class="lineRef">2</sup>comparent <span class="italic">P Eds.</span>: -aret <span class="italic">P<sup>2</sup> or P<sup>1</sup>(3)NJK Aldus, Froben.</span></a></li><script type="text/javascript">document.getElementById('note_LCL381_178_2').style.display = "none";</script><li class="note" id="note_LCL381_178_3"><a class="footnoteCrossrefLink" href="#target_note_LCL381_178_3" title="Click to highlight in text"><sup class="lineRef">3</sup>sit <span class="italic">P<sup>2</sup> or P<sup>1</sup></span>(1) <span class="italic">Aldus, Froben, Eds.</span>; st <span class="italic">P</span>: est <span class="italic">SpJK Conway.</span></a></li><script type="text/javascript">document.getElementById('note_LCL381_178_3').style.display = "none";</script><li class="note" id="note_LCL381_178_4"><a class="footnoteCrossrefLink" href="#target_note_LCL381_178_4" title="Click to highlight in text"><sup class="lineRef">4</sup>cura de me <span class="italic">P(1)N</span>: de me cura <span class="italic">J K.</span></a></li><script type="text/javascript">document.getElementById('note_LCL381_178_4').style.display = "none";</script></ul></section></notes></section>