<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span>pecora aliqua vis sit, ita in acie ac signis conlatis nullam esse; magis velocitate ad fugam quam armis
<span class="innerMarginNote right">10</span>pugnaturos esse. Itaque non quod ullum inde periculum
aut semen maioris belli videat, ideo se, priusquam provincia decedat, opprimendos Ilergetes
<span class="innerMarginNote right">11</span>duxisse, sed primum ne inpunita tam scelerata defectio esset, deinde ne quis in provincia simul virtute tanta et felicitate perdomita relictus hostis dici
<span class="innerMarginNote right">12</span>posset. Proinde deis bene iuvantibus sequerentur, non tam ad bellum gerendum—neque enim cum pari hoste certamen esse—quam ad expetendas ab hominibus scelestis poenas.</p>
<p>XXXIII. Ab hac oratione dimissos ad iter se comparare
in diem posterum iubet, profectusque decumis castris pervenit ad Hiberum flumen. Inde superato amni die quarto in conspectu hostium posuit castra.
<span class="innerMarginNote right">2</span>Campus ante montibus circa saeptus erat. In eam vallem Scipio cum pecora, rapta pleraque ex ipsorum<a class="footnoteLink" href="#note_LCL381_132_1" id="target_note_LCL381_132_1"><sup>1</sup></a> hostium agris, propelli ad inritandam feritatem barbarorum 
<span class="innerMarginNote right">3</span>iussisset, velites subsidio misit, a quibus ubi per procursationem commissa pugna esset, Laelium cum equitatu impetum ex occulto facere iubet.
<span class="innerMarginNote right">4</span>Mons opportune prominens equitum insidias texit, nec ulla mora pugnae facta est. Hispani in conspecta procul pecora, velites in Hispanos praeda occupatos
<span class="innerMarginNote right">5</span>incurrere. Primo missilibus territavere; deinde missis levibus telis, quae inritare magis quam decernere 

</p></section><notes><section class="footnotes"><ul><li class="note" id="note_LCL381_132_1"><a class="footnoteCrossrefLink" href="#target_note_LCL381_132_1" title="Click to highlight in text"><sup class="lineRef">1</sup>ipsorum <span class="italic">N<sup>s</sup>JK Aldus, Froben: om. P(1)N.</span></a></li><script type="text/javascript">document.getElementById('note_LCL381_132_1').style.display = "none";</script></ul></section></notes></section>