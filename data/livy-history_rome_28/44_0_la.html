<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span><span class="innerMarginNote right">4</span>alii ipsi professi se pugnaturos in gratiam ducis, alios aemulatio et certamen, ut provocarent
<span class="innerMarginNote right">5</span>provocative<a class="footnoteLink" href="#note_LCL381_88_1" id="target_note_LCL381_88_1"><sup>1</sup></a> haud abnuerent traxit; quidam quas disceptando controversias finire nequierant aut noluerant,
pacto<a class="footnoteLink" href="#note_LCL381_88_2" id="target_note_LCL381_88_2"><sup>2</sup></a> inter se ut victorem res sequeretur,
<span class="innerMarginNote right">6</span>ferro decreverunt. Neque obscuri generis homines sed clari inlustresque, Corbis et Orsua, patrueles fratres, de principatu civitatis quam Ibem vocabant
<span class="innerMarginNote right">7</span>ambigentes, ferro se certaturos professi sunt. Corbis maior erat aetate; Orsuae pater princeps proxime fuerat, a fratre maiore post mortem eius principatu
<span class="innerMarginNote right">8</span>accepto. Cum verbis disceptare Scipio vellet ac sedare iras, negatum id ambo dicere cognatis communibus,
nec alium deorum hominumve quam Martem
<span class="innerMarginNote right">9</span>se iudicem habituros esse. Robore maior, minor flore aetatis ferox, mortem in certamine quam ut alter alterius imperio subiceretur praeoptantes, cum dirimi ab tanta rabie nequirent, insigne spectaculum exercitui
praebuere documentumque quantum cupiditas
<span class="innerMarginNote right">10</span>imperii malum inter mortales esset. Maior usu armorum et astu facile stolidas vires minoris superavit. Huic gladiatorum spectaculo ludi funebres additi pro copia provinciali et castrensi apparatu.</p>
<p>XXII. Res interim nihilo minus ab legatis gerebantur.
Marcius superato Baete amni, quem incolae Certim appellant, duas opulentas civitates sine certamine






</p></section><notes><section class="footnotes"><ul><li class="note" id="note_LCL381_88_1"><a class="footnoteCrossrefLink" href="#target_note_LCL381_88_1" title="Click to highlight in text"><sup class="lineRef">1</sup>-ve <span class="italic">P</span>(1)<span class="italic">N Aldus</span>: -que <span class="italic">Sp?JK Froben</span> 2.</a></li><script type="text/javascript">document.getElementById('note_LCL381_88_1').style.display = "none";</script><li class="note" id="note_LCL381_88_2"><a class="footnoteCrossrefLink" href="#target_note_LCL381_88_2" title="Click to highlight in text"><sup class="lineRef">2</sup>pacto <span class="italic">P</span>(1)<span class="italic">NSp?JK Froben</span> 2: pacti <span class="italic">x Aldus, Madvig, Riemann.</span></a></li><script type="text/javascript">document.getElementById('note_LCL381_88_2').style.display = "none";</script></ul></section></notes></section>