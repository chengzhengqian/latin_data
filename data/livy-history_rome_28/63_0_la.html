<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span>retro intortam victoribus inlatam, et sequentem, si in contrarium tractum incidisset maris, fugientis modo
<span class="innerMarginNote right">10</span>sese avertentem. Iam in ipsa pugna haec, cum infesto<a class="footnoteLink" href="#note_LCL381_126_1" id="target_note_LCL381_126_1"><sup>1</sup></a> rostro peteret hostium navem, obliqua ipsa ictum alterius rostri accipiebat; illa, cum transversa obiceretur hosti, repente intorta in proram circumagebatur. 
<span class="innerMarginNote right">11</span>Cum inter triremes fortuna regente anceps proelium misceretur, quinqueremis Romana seu pondere tenacior, seu pluribus remorum ordinibus scindentibus vertices cum facilius regeretur, duas triremes suppressit, unius praelata impetu lateris
<span class="innerMarginNote right">12</span>alterius remos detersit; ceterasque quas indepta esset mulcasset, ni cum reliquis quinque navibus Adherbal velis in Africam transmisisset.</p>
<p>XXXI. Laelius victor Carteiam revectus, auditis quae acta Gadibus erant—patefactam proditionem coniuratosque missos Carthaginem, spem ad inritum
<span class="innerMarginNote right">2</span>redactam qua venissent—nuntiis ad L. Marcium missis, nisi si<a class="footnoteLink" href="#note_LCL381_126_2" id="target_note_LCL381_126_2"><sup>2</sup></a> terere frustra tempus sedendo ad Gades vellent, redeundum ad imperatorem esse, adsentiente Marcio paucos post dies ambo Carthaginem 
<span class="innerMarginNote right">3</span>rediere. Ad quorum discessum non respiravit




</p></section><notes><section class="footnotes"><ul><li class="note" id="note_LCL381_126_1"><a class="footnoteCrossrefLink" href="#target_note_LCL381_126_1" title="Click to highlight in text"><sup class="lineRef">1</sup>infesto <span class="italic">JK Aldus, Froben, Eds.</span>: infesta P(1)N <span class="italic">Conway.</span></a></li><script type="text/javascript">document.getElementById('note_LCL381_126_1').style.display = "none";</script><li class="note" id="note_LCL381_126_2"><a class="footnoteCrossrefLink" href="#target_note_LCL381_126_2" title="Click to highlight in text"><sup class="lineRef">2</sup>si <span class="italic">om. N<sup>s</sup>J Aldus, Froben.</span></a></li><script type="text/javascript">document.getElementById('note_LCL381_126_2').style.display = "none";</script></ul></section></notes></section>