<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 547</span>benigno responso dimissis—se neque causam eius belli fuisse nec moram, si modo aequa et honesta condicione 
<span class="innerMarginNote right">16</span>liceat, paci facturum—cum expedito agmine profectus per Boeotiam Megara atque inde Corinthum descendit, unde commeatibus sumptis Phliunta
<span class="innerMarginNote right">17</span>Pheneumque petit. Et iam cum Heraeam venisset, audito Machanidam fama adventus sui territum refugisse
Lacedaemonem, Aegium se ad concilium Achaeorum recepit, simul classem Punicam, ut mari quoque aliquid posset,<a class="footnoteLink" href="#note_LCL381_30_1" id="target_note_LCL381_30_1"><sup>1</sup></a> accitam, ibi ratus se inventurum.
<span class="innerMarginNote right">18</span>Paucis ante diebus inde Oxeas<a class="footnoteLink" href="#note_LCL381_30_2" id="target_note_LCL381_30_2"><sup>2</sup></a> traiecerant Poeni; inde portus Acarnanum petierant, cum ab Oreo profectum Attalum Romanosque audissent, veriti ne ad<a class="footnoteLink" href="#note_LCL381_30_3" id="target_note_LCL381_30_3"><sup>3</sup></a> se iretur et intra Rhium—fauces eae sunt Corinthii sinus—opprimerentur.</p>
<p>VIII. Philippus maerebat quidem et angebatur, cum ad omnia ipse raptim isset, nulli tamen se rei in tempore occurrisse, et rapientem omnia ex oculis
<span class="innerMarginNote right">2</span>elusisse celeritatem suam fortunam. In concilio autem dissimulans aegritudinem elato animo disseruit,







</p></section><notes><section class="footnotes"><ul><li class="note" id="note_LCL381_30_1"><a class="footnoteCrossrefLink" href="#target_note_LCL381_30_1" title="Click to highlight in text"><sup class="lineRef">1</sup>posset <span class="italic">JK Aldus</span>, <span class="italic">Froben</span>: possit <span class="italic">P</span>(l)<span class="italic">N.</span></a></li><script type="text/javascript">document.getElementById('note_LCL381_30_1').style.display = "none";</script><li class="note" id="note_LCL381_30_2"><a class="footnoteCrossrefLink" href="#target_note_LCL381_30_2" title="Click to highlight in text"><sup class="lineRef">2</sup>Oxeas <span class="italic">Crévier</span> (<span class="italic">cf. Strabo</span> X. ii. 19): uaeas <span class="italic">P</span>(3)<span class="italic">N</span>: ut eas <span class="italic">A</span>: phoceas <span class="italic">A<sup>s</sup>JK.</span></a></li><script type="text/javascript">document.getElementById('note_LCL381_30_2').style.display = "none";</script><li class="note" id="note_LCL381_30_3"><a class="footnoteCrossrefLink" href="#target_note_LCL381_30_3" title="Click to highlight in text"><sup class="lineRef">3</sup>ad <span class="italic">P</span>(1)<span class="italic">N</span>: in <span class="italic">JK Aldus</span>, <span class="italic">Froben</span>, <span class="italic">Conway.</span></a></li><script type="text/javascript">document.getElementById('note_LCL381_30_3').style.display = "none";</script></ul></section></notes></section>