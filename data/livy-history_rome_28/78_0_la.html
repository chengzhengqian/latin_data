<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 549</span>datos dimissis qui conquirerent, ex servitute in
<span class="innerMarginNote right">6</span>libertatem restituerunt. Cum iam prope esset ut optabilem ex miserrima fortunam<a class="footnoteLink" href="#note_LCL381_156_1" id="target_note_LCL381_156_1"><sup>1</sup></a> haberemus, P. et Cn. Cornelii imperatores vestri luctuosius nobis prope<a class="footnoteLink" href="#note_LCL381_156_2" id="target_note_LCL381_156_2"><sup>2</sup></a> quam vobis perierunt.</p>
<p><span class="innerMarginNote right">7</span>“Tum vero ad hoc retracti ex distantibus locis in sedem antiquam videbamur ut iterum periremus et alterum
<span class="innerMarginNote right">8</span>excidium patriae videremus—nec ad perniciem nostram Carthaginiensi utique aut duce aut exercitu opus esse; ab Turdulis nos, veterrimis hostibus, qui prioris quoque excidii causa nobis fuerant, exstingui
<span class="innerMarginNote right">9</span>posse—cum ex insperato repente misistis nobis hunc P. Scipionem, quem fortunatissimi omnium Saguntinorum
videmur, quia consulem declaratum videmus ac vidisse nos civibus nostris renuntiaturi sumus,
<span class="innerMarginNote right">10</span>spem, opem,<a class="footnoteLink" href="#note_LCL381_156_3" id="target_note_LCL381_156_3"><sup>3</sup></a> salutem nostram; qui cum plurimas hostium vestrorum cepisset in Hispania urbes, ubique ex captorum numero excretos Saguntinos in
<span class="innerMarginNote right">11</span>patriam remisit; postremo Turdetaniam, adeo infestam nobis ut illa gente incolumi stare Saguntum non posset, ita bello adflixit ut non modo nobis, sed<a class="footnoteLink" href="#note_LCL381_156_4" id="target_note_LCL381_156_4"><sup>4</sup></a>—absit
verbo invidia—ne posteris quidem timenda
<span class="innerMarginNote right">12</span>nostris esset. Deletam urbem cernimus eorum quorum in gratiam Saguntum deleverat Hannibal;






</p></section><notes><section class="footnotes"><ul><li class="note" id="note_LCL381_156_1"><a class="footnoteCrossrefLink" href="#target_note_LCL381_156_1" title="Click to highlight in text"><sup class="lineRef">1</sup>fortunam <span class="italic">A<sup>s</sup> or A<sup>1</sup>N<sup>x</sup>JK Aldus, Froben, Luchs, Conway</span>: fortuna <span class="italic">P(1)(A?)N Eds.</span></a></li><script type="text/javascript">document.getElementById('note_LCL381_156_1').style.display = "none";</script><li class="note" id="note_LCL381_156_2"><a class="footnoteCrossrefLink" href="#target_note_LCL381_156_2" title="Click to highlight in text"><sup class="lineRef">2</sup>prope <span class="italic">A<sup>s</sup>N<sup>s</sup>(altem.)J K Aldus, Froben</span>: quoque <span class="italic">P(1)N.</span></a></li><script type="text/javascript">document.getElementById('note_LCL381_156_2').style.display = "none";</script><li class="note" id="note_LCL381_156_3"><a class="footnoteCrossrefLink" href="#target_note_LCL381_156_3" title="Click to highlight in text"><sup class="lineRef">3</sup>opem <span class="italic">Sp?JKN<sup>s</sup> Froben</span> 2: omnem <span class="italic">P(1)N (all with</span> salutemque, <span class="italic">which N<sup>s</sup> Aldus have with</span> opem).</a></li><script type="text/javascript">document.getElementById('note_LCL381_156_3').style.display = "none";</script><li class="note" id="note_LCL381_156_4"><a class="footnoteCrossrefLink" href="#target_note_LCL381_156_4" title="Click to highlight in text"><sup class="lineRef">4</sup>sed <span class="italic">om. P(1)NJ: supplied by Ussing (before</span> ne <span class="italic">by A<sup>x</sup>Kz Aldus).</span></a></li><script type="text/javascript">document.getElementById('note_LCL381_156_4').style.display = "none";</script></ul></section></notes></section>