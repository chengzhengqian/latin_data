<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span>pugnam poterant, gladios nudant, et conlato pede res coepta geri est; ancepsque<a class="footnoteLink" href="#note_LCL381_134_1" id="target_note_LCL381_134_1"><sup>1</sup></a> pedestre certamen
<span class="innerMarginNote right">6</span>erat, ni<a class="footnoteLink" href="#note_LCL381_134_2" id="target_note_LCL381_134_2"><sup>2</sup></a> equites supervenissent. Neque ex adverso tantum inlati obvios obtrivere, sed circumvecti
etiam quidam per infima clivi ab tergo se, ut plerosque intercluderent, obiecerunt,<a class="footnoteLink" href="#note_LCL381_134_3" id="target_note_LCL381_134_3"><sup>3</sup></a> maiorque caedes fuit quam quantam edere levia per excursiones proelia solent.</p>
<p><span class="innerMarginNote right">7</span>Ira magis accensa adverso proelio barbaris est quam imminuti animi. Itaque ne perculsi<a class="footnoteLink" href="#note_LCL381_134_4" id="target_note_LCL381_134_4"><sup>4</sup></a> viderentur,
<span class="innerMarginNote right">8</span>prima luce postero die in aciem processere. Non capiebat omnes copias angusta, sicut ante dictum est, valles; duae ferme peditum partes et<a class="footnoteLink" href="#note_LCL381_134_5" id="target_note_LCL381_134_5"><sup>5</sup></a> omnis equitatus
in aciem descendit; quod relicum peditum erat
<span class="innerMarginNote right">9</span>obliquo constituerunt<a class="footnoteLink" href="#note_LCL381_134_6" id="target_note_LCL381_134_6"><sup>6</sup></a> colle. Scipio, pro se esse loci angustias ratus, et quod in arto pugna Romano aptior quam Hispano militi futura videbatur, et quod in eum locum detracta hostium acies esset qui non omnem multitudinem eorum caperet, novo etiam consilio 
<span class="innerMarginNote right">10</span>adiecit animum; equitem nec se posse circumdare
cornibus in tam angusto spatio, et hosti quem
<span class="innerMarginNote right">11</span>cum pedite deduxisset inutilem fore. Itaque imperat Laelio ut per colles quam occultissimo itinere circumducat equites segregetque quantum possit<a class="footnoteLink" href="#note_LCL381_134_7" id="target_note_LCL381_134_7"><sup>7</sup></a> equestrem
<span class="innerMarginNote right">12</span>a pedestri pugnam; ipse omnia signa peditum in hostes vertit; quattuor cohortes in fronte statuit,
<span class="innerMarginNote right">13</span>quia latius pandere aciem non poterat. Moram







</p></section><notes><section class="footnotes"><ul><li class="note" id="note_LCL381_134_1"><a class="footnoteCrossrefLink" href="#target_note_LCL381_134_1" title="Click to highlight in text"><sup class="lineRef">1</sup>pede . . . ancepsque <span class="italic">om. P(1)N, two lines probably, supplied from A<sup>s</sup>N<sup>s</sup>JK Aldus, Froben.</span></a></li><script type="text/javascript">document.getElementById('note_LCL381_134_1').style.display = "none";</script><li class="note" id="note_LCL381_134_2"><a class="footnoteCrossrefLink" href="#target_note_LCL381_134_2" title="Click to highlight in text"><sup class="lineRef">2</sup>ni <span class="italic">P<sup>1</sup>CJK Froben</span> 2: nisi <span class="italic">P(3)N Aldus.</span></a></li><script type="text/javascript">document.getElementById('note_LCL381_134_2').style.display = "none";</script><li class="note" id="note_LCL381_134_3"><a class="footnoteCrossrefLink" href="#target_note_LCL381_134_3" title="Click to highlight in text"><sup class="lineRef">3</sup>obiecerunt <span class="italic">P(3)M<sup>1</sup>N Aldus</span>: -cere <span class="italic">JK Froben</span> 2.</a></li><script type="text/javascript">document.getElementById('note_LCL381_134_3').style.display = "none";</script><li class="note" id="note_LCL381_134_4"><a class="footnoteCrossrefLink" href="#target_note_LCL381_134_4" title="Click to highlight in text"><sup class="lineRef">4</sup>perculsi <span class="italic">Sp?A<sup>s</sup>?JK Froben</span> 2: pulsi <span class="italic">P(1)N Aldus.</span></a></li><script type="text/javascript">document.getElementById('note_LCL381_134_4').style.display = "none";</script><li class="note" id="note_LCL381_134_5"><a class="footnoteCrossrefLink" href="#target_note_LCL381_134_5" title="Click to highlight in text"><sup class="lineRef">5</sup>et <span class="italic">A<sup>x</sup>JK: om. P(1)N.</span></a></li><script type="text/javascript">document.getElementById('note_LCL381_134_5').style.display = "none";</script><li class="note" id="note_LCL381_134_6"><a class="footnoteCrossrefLink" href="#target_note_LCL381_134_6" title="Click to highlight in text"><sup class="lineRef">6</sup>constituerunt <span class="italic">P(1)N Aldus</span>: -stiterunt <span class="italic">M<sup>3</sup>Sp?JK Froben</span> 2.</a></li><script type="text/javascript">document.getElementById('note_LCL381_134_6').style.display = "none";</script><li class="note" id="note_LCL381_134_7"><a class="footnoteCrossrefLink" href="#target_note_LCL381_134_7" title="Click to highlight in text"><sup class="lineRef">7</sup>possit <span class="italic">ANJK Aldus, Froben</span>: posset <span class="italic">P(3).</span></a></li><script type="text/javascript">document.getElementById('note_LCL381_134_7').style.display = "none";</script></ul></section></notes></section>