<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span>professus est ad vindicandum id scelus quo civilem
<span class="innerMarginNote right">4</span>errorem nuper sanaverit. Tum se haud secus quam viscera secantem sua cum gemitu et lacrimis triginta hominum capitibus expiasse octo milium seu imprudentiam seu noxam; nunc laeto et erecto animo
<span class="innerMarginNote right">5</span>ad caedem Ilergetum ire. Non enim eos neque natos in eadem terra nec ulla secum societate iunctos esse; eam quae sola fuerit fidei atque amicitiae<a class="footnoteLink" href="#note_LCL381_130_1" id="target_note_LCL381_130_1"><sup>1</sup></a> ipsos
<span class="innerMarginNote right">6</span>per scelus rupisse. In exercitu suo se, praeterquam quod omnes cives aut socios Latinique nominis videat, etiam eo moveri quod nemo fere sit miles qui non aut a patruo suo Cn. Scipione, qui primus Romani nominis in eam provinciam venerit, aut a patre
<span class="innerMarginNote right">7</span>consule aut a se sit ex Italia advectus. Scipionum nomini auspiciisque<a class="footnoteLink" href="#note_LCL381_130_2" id="target_note_LCL381_130_2"><sup>2</sup></a> omnes adsuetos, quos secum in patriam ad meritum triumphum deducere velit, quos consulatum petenti, velut si omnium communis agatur honos, adfuturos speret.</p>
<p><span class="innerMarginNote right">8</span>Quod ad expeditionem<a class="footnoteLink" href="#note_LCL381_130_3" id="target_note_LCL381_130_3"><sup>3</sup></a> attineat quae instet, immemorem esse rerum suarum gestarum qui id bellum ducat. Magonis hercule sibi, qui extra orbem terrarum in circumfusam Oceano insulam cum paucis perfugerit navibus, maiorem curam esse quam Ilergetum;
<span class="innerMarginNote right">9</span>quippe illic et ducem Carthaginiensem et quantumcumque Punicum praesidium esse, hic latrones latronumque duces, quibus ut ad populandos finitimorum agros tectaque urenda et rapienda






</p></section><notes><section class="footnotes"><ul><li class="note" id="note_LCL381_130_1"><a class="footnoteCrossrefLink" href="#target_note_LCL381_130_1" title="Click to highlight in text"><sup class="lineRef">1</sup>fidei atque amicitiae <span class="italic">P(1)N</span>: -dem atque -tiam <span class="italic">N<sup>4</sup>J K Aldus, Froben.</span></a></li><script type="text/javascript">document.getElementById('note_LCL381_130_1').style.display = "none";</script><li class="note" id="note_LCL381_130_2"><a class="footnoteCrossrefLink" href="#target_note_LCL381_130_2" title="Click to highlight in text"><sup class="lineRef">2</sup>-que <span class="italic">AN Aldus, Froben: om. P(3)SpJK.</span></a></li><script type="text/javascript">document.getElementById('note_LCL381_130_2').style.display = "none";</script><li class="note" id="note_LCL381_130_3"><a class="footnoteCrossrefLink" href="#target_note_LCL381_130_3" title="Click to highlight in text"><sup class="lineRef">3</sup>expeditionem, <span class="italic">after this Sp?N<sup>s</sup>JK Frdben 2 add</span> eam.</a></li><script type="text/javascript">document.getElementById('note_LCL381_130_3').style.display = "none";</script></ul></section></notes></section>