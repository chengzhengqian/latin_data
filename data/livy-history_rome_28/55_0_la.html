<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span>auctores seditionis et parata omnia esse.</p>
<p>XXVII. Tum silentio per praeconem facto ita coepit:</p>
<p>“Numquam mihi defuturam orationem qua exercitum
<span class="innerMarginNote right">2</span>meum adloquerer credidi, non quo verba umquam potius quam res exercuerim, sed quia prope a pueritia in castris habitus adsueram militaribus ingeniis; 
<span class="innerMarginNote right">3</span>apud vos quem ad modum loquar nec consilium
nec oratio suppeditat, quos ne quo nomine
<span class="innerMarginNote right">4</span>quidem appellare debeam scio. Cives? qui a patria vestra descistis. An milites? qui imperium auspiciumque abnuistis, sacramenti religionem rupistis. Hostes? Corpora, ora, vestitum, habitum civium adgnosco; facta, dicta, consilia, animos
<span class="innerMarginNote right">5</span>hostium video. Quid enim vos, nisi quod Ilergetes et<a class="footnoteLink" href="#note_LCL381_110_1" id="target_note_LCL381_110_1"><sup>1</sup></a> Lacetani, aut optastis aliud aut sperastis? Et illi tamen Mandonium atque Indibilem, regiae nobilitatis viros, duces furoris secuti sunt; vos auspicium et imperium ad Umbrum Atrium et
<span class="innerMarginNote right">6</span>Calenum Albium detulistis. Negate vos id omnes fecisse aut factum voluisse, milites; paucorum eum furorem atque amentiam esse; libenter credam negantibus; nec enim ea sunt commissa quae, volgata in omnem exercitum, sine piaculis ingentibus expiari possint.<a class="footnoteLink" href="#note_LCL381_110_2" id="target_note_LCL381_110_2"><sup>2</sup></a></p>
<p>
“Invitus ea tamquam volnera attingo; sed nisi
<span class="innerMarginNote right">7, 8</span>tacta tractataque sanari non possunt. Equidem pulsis Hispania Carthaginiensibus nullum locum tota




</p></section><notes><section class="footnotes"><ul><li class="note" id="note_LCL381_110_1"><a class="footnoteCrossrefLink" href="#target_note_LCL381_110_1" title="Click to highlight in text"><sup class="lineRef">1</sup>et <span class="italic">JK Aldus, Froben</span>: aut <span class="italic">P(1)N</span>: ac <span class="italic">Drakenborch conj.</span></a></li><script type="text/javascript">document.getElementById('note_LCL381_110_1').style.display = "none";</script><li class="note" id="note_LCL381_110_2"><a class="footnoteCrossrefLink" href="#target_note_LCL381_110_2" title="Click to highlight in text"><sup class="lineRef">2</sup>possint <span class="italic">P(1)NJK Eds.</span>: possent <span class="italic">Riemann.</span></a></li><script type="text/javascript">document.getElementById('note_LCL381_110_2').style.display = "none";</script></ul></section></notes></section>