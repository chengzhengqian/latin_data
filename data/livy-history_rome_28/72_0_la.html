<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span>ipse iuvenis specimen animi prae se ferret. Fide data acceptaque profectus retro Tarraconem est.
<span class="innerMarginNote right">13</span>Masinissa permissu Romanorum, ne sine causa traiecisse in continentem videretur, populatus proximos
agros Gades rediit.</p>
<p>XXXVI. Magoni desperatis in Hispania rebus, in quarum spem seditio primum militaris, deinde defectio Indibilis animos eius sustulerant, paranti traicere in Africam nuntiatum ab Carthagine est iubere senatum ut classem quam Gadibus haberet in
<span class="innerMarginNote right">2</span>Italiam traiceret; conducta ibi Gallorum ac Ligurum quanta maxima posset iuventute coniungeret se<a class="footnoteLink" href="#note_LCL381_144_1" id="target_note_LCL381_144_1"><sup>1</sup></a> Hannibali neu senescere bellum maximo impetu,
<span class="innerMarginNote right">3</span>maiore fortuna coeptum sineret. Ad eam rem et a Carthagine pecunia Magoni advecta est, et ipse quantam potuit a Gaditanis exegit, non aerario modo eorum sed etiam templis spoliatis, et privatim omnibus coactis aurum argentumque in publicum conferre.</p>
<p><span class="innerMarginNote right">4</span>Cum praeterveheretur Hispaniae oram, haud procul Carthagine Nova expositis in terram militibus proximos depopulatur<a class="footnoteLink" href="#note_LCL381_144_2" id="target_note_LCL381_144_2"><sup>2</sup></a>agros; inde ad urbem classem
<span class="innerMarginNote right">5</span>adpulit. Ibi cum interdiu milites in navibus tenuisset, nocte in litus expositos ad partem eam muri qua capta Carthago ab Romanis fuerat, ducit, nec praesidio satis valido urbem teneri ratus et aliquos




</p></section><notes><section class="footnotes"><ul><li class="note" id="note_LCL381_144_1"><a class="footnoteCrossrefLink" href="#target_note_LCL381_144_1" title="Click to highlight in text"><sup class="lineRef">1</sup>se <span class="italic">om. P(1)N</span>: <span class="italic">supplied by A<sup>s</sup>JK Aldus, Froben.</span></a></li><script type="text/javascript">document.getElementById('note_LCL381_144_1').style.display = "none";</script><li class="note" id="note_LCL381_144_2"><a class="footnoteCrossrefLink" href="#target_note_LCL381_144_2" title="Click to highlight in text"><sup class="lineRef">2</sup>depopulatur <span class="italic">P(3)N Eds.</span>: -tus <span class="italic">BDJK Aldus, Froben, Luchs.</span></a></li><script type="text/javascript">document.getElementById('note_LCL381_144_2').style.display = "none";</script></ul></section></notes></section>