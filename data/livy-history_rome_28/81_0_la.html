<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 549</span>illud ignoro, quem ad modum certa iam<a class="footnoteLink" href="#note_LCL381_162_1" id="target_note_LCL381_162_1"><sup>1</sup></a> provincia Africa consulis, viri fortis ac strenui, sit, quam nec senatus censuit in hunc annum provinciam esse
<span class="innerMarginNote right">5</span>nec populus iussit. Deinde, si est, consulem peccare arbitror qui de re transacta simulando se referre senatum ludibrio habet, non senatorem<a class="footnoteLink" href="#note_LCL381_162_2" id="target_note_LCL381_162_2"><sup>2</sup></a> qui de quo
<span class="innerMarginNote right">6</span>consulitur suo loco dicit sententiam. Atque ego certum
habeo dissentienti mihi ab ista festinatione in Africam traiciendi duarum rerum subeundam opinionem
<span class="innerMarginNote right">7</span>esse: unius, insitae ingenio meo cunctationis, quam metum pigritiamque homines adulescentes sane appellent, dum ne<a class="footnoteLink" href="#note_LCL381_162_3" id="target_note_LCL381_162_3"><sup>3</sup></a> paeniteat adhuc aliorum speciosiora primo aspectu consilia semper visa, mea
<span class="innerMarginNote right">8</span>usu meliora; alterius, obtrectationis atque invidiae adversus crescentem in dies gloriam fortissimi
<span class="innerMarginNote right">9</span>consulis. A qua suspicione si me neque vita acta et mores mei neque dictatura cum quinque consulatibus tantumque gloriae belli domique partae vindicat ut propius fastidium eius sim quam desiderium, aetas saltem liberet.<a class="footnoteLink" href="#note_LCL381_162_4" id="target_note_LCL381_162_4"><sup>4</sup></a> Quae enim mihi aemulatio cum eo
<span class="innerMarginNote right">10</span>esse potest qui ne filio quidem meo aequalis sit? Me dictatorem, cum vigerem adhuc viribus et in cursu maximarum rerum essem, recusantem nemo aut in senatu aut apud<a class="footnoteLink" href="#note_LCL381_162_5" id="target_note_LCL381_162_5"><sup>5</sup></a> populum audivit quo minus insectanti
me magistro equitum, quod fando numquam ante auditum erat, imperium mecum aequaretur;




</p></section><notes><section class="footnotes"><ul><li class="note" id="note_LCL381_162_1"><a class="footnoteCrossrefLink" href="#target_note_LCL381_162_1" title="Click to highlight in text"><sup class="lineRef">1</sup>certa iam <span class="italic">P(1)N Aldus</span>: iam certa <span class="italic">SJK Froben</span> 2.</a></li><script type="text/javascript">document.getElementById('note_LCL381_162_1').style.display = "none";</script><li class="note" id="note_LCL381_162_2"><a class="footnoteCrossrefLink" href="#target_note_LCL381_162_2" title="Click to highlight in text"><sup class="lineRef">2</sup>senatorem, <span class="italic">P(1)N Aldus add</span> modo.</a></li><script type="text/javascript">document.getElementById('note_LCL381_162_2').style.display = "none";</script><li class="note" id="note_LCL381_162_3"><a class="footnoteCrossrefLink" href="#target_note_LCL381_162_3" title="Click to highlight in text"><sup class="lineRef">3</sup>ne <span class="italic">C<sup>x</sup>D Gronovius, Eds.</span>: me <span class="italic">P(1)N</span>: me non <span class="italic">SA<sup>s</sup>N<sup>s</sup>JK Aldus, Froben, Luchs</span>: me ne <span class="italic">Weissenborn conj., Riemann.</span></a></li><script type="text/javascript">document.getElementById('note_LCL381_162_3').style.display = "none";</script><li class="note" id="note_LCL381_162_4"><a class="footnoteCrossrefLink" href="#target_note_LCL381_162_4" title="Click to highlight in text"><sup class="lineRef">4</sup>liberet <span class="italic">P(1)NJK Aldus</span>: -rat <span class="italic">SSp Froben</span> 2.</a></li><script type="text/javascript">document.getElementById('note_LCL381_162_4').style.display = "none";</script><li class="note" id="note_LCL381_162_5"><a class="footnoteCrossrefLink" href="#target_note_LCL381_162_5" title="Click to highlight in text"><sup class="lineRef">5</sup>apud (<span class="italic">or</span> -ut) <span class="italic">P</span>(l) <span class="italic">Aldus: om. N</span>: ad <span class="italic">SSpN<sup>s</sup>JK Froben</span> 2.</a></li><script type="text/javascript">document.getElementById('note_LCL381_162_5').style.display = "none";</script></ul></section></notes></section>