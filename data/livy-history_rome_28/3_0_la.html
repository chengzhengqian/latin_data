<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c</span> 547</span>equo ad primum clamorem et tumultum advehitur.
<span class="innerMarginNote right">4</span>Erant in Celtiberorum exercitu quattuor milia scutata et ducenti equites; hanc iustam legionem—et id ferme roboris erat—in prima acie locat; ceteros,
<span class="innerMarginNote right">5</span>levem armaturam, in subsidiis posuit. Cum ita instructos
educeret e castris, vixdum in egressos vallo
<span class="innerMarginNote right">6</span>eos<a class="footnoteLink" href="#note_LCL381_6_1" id="target_note_LCL381_6_1"><sup>1</sup></a> Romani pila coniecerunt. Subsidunt Hispani adversus emissa tela ab hoste, inde ad mittenda ipsi consurgunt; quae cum Romani conferti, ut solent, densatis excepissent scutis, tum pes cum pede conlatus
<span class="innerMarginNote right">7</span>et gladiis geri res coepta est. Ceterum asperitas
locorum et Celtiberis, quibus in proelio concursare mos est, velocitatem inutilem faciebat, et haud iniqua
<span class="innerMarginNote right">8</span>eadem erat Romanis stabili pugnae adsuetis, nisi quod angustiae et internata virgulta ordines dirimebant
et singuli binique velut cum paribus conserere
<span class="innerMarginNote right">9</span>pugnam cogebantur. Quod ad fugam impedimento
hostibus erat, id ad<a class="footnoteLink" href="#note_LCL381_6_2" id="target_note_LCL381_6_2"><sup>2</sup></a> caedem eos velut vinctos
<span class="innerMarginNote right">10</span>praebebat. Et iam ferme omnibus scutatis Celtiberorum
interfectis levis armatura et Carthaginienses qui ex alteris castris subsidio venerant, perculsi caedebantur.
<span class="innerMarginNote right">11</span>Duo haud amplius milia peditum et equitatus omnis vix inito proelio cum Magone effugerunt; Hanno, alter imperator, cum eis qui postremi iam profligato proelio advenerant vivus
<span class="innerMarginNote right">12</span>capitur. Magonem fugientem equitatus ferme omnis et quod veterum peditum erat secuti, decimo die in


</p></section><notes><section class="footnotes"><ul><li class="note" id="note_LCL381_6_1"><a class="footnoteCrossrefLink" href="#target_note_LCL381_6_1" title="Click to highlight in text"><sup class="lineRef">1</sup>eos <span class="italic">P</span>(1)<span class="italic">N</span>: in eos <span class="italic">M<sup>7</sup>A<sup>x</sup>N<sup>s</sup>JK</span>: <span class="italic">om. Aldus, Froben</span>, <span class="italic">Conway.</span></a></li><script type="text/javascript">document.getElementById('note_LCL381_6_1').style.display = "none";</script><li class="note" id="note_LCL381_6_2"><a class="footnoteCrossrefLink" href="#target_note_LCL381_6_2" title="Click to highlight in text"><sup class="lineRef">2</sup>id ad <span class="italic">P</span>(1)<span class="italic">NJK</span>: <span class="italic">om. Sp</span>: et ad <span class="italic">Rhenanus.</span></a></li><script type="text/javascript">document.getElementById('note_LCL381_6_2').style.display = "none";</script></ul></section></notes></section>