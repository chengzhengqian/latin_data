<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span>urbis exstinguere ac delere memoriam hostium sedis cordi est.</p>
<p><span class="innerMarginNote right">8</span>Castulonem inde Scipio exercitum ducit, quam urbem non Hispani modo convenae, sed Punici etiam exercitus ex dissipata passim fuga reliquiae tutabantur.
<span class="innerMarginNote right">9</span>Sed adventum Scipionis praevenerat fama cladis Iliturgitanorum, terrorque inde<a class="footnoteLink" href="#note_LCL381_86_1" id="target_note_LCL381_86_1"><sup>1</sup></a> ac desperatio
<span class="innerMarginNote right">10</span>invaserat; et in diversis causis cum sibi quisque consultum
sine alterius respectu vellet, primo tacita suspicio, deinde aperta discordia secessionem inter
<span class="innerMarginNote right">11</span>Carthaginienses atque Hispanos fecit. His Cerdubelus,
propalam deditionis auctor, Himilco Punicis auxiliaribus praeerat; quos urbemque clam fide
<span class="innerMarginNote right">12</span>accepta Cerdubelus Romano prodit. Mitior ea victoria fuit; nec tantundem noxae admissum erat, et aliquantum irae lenierat voluntaria deditio.</p>
<p>XXI. Marcius inde in barbaros, si qui nondum perdomiti erant, sub ius dicionemque redigendos missus.
Scipio Carthaginem ad vota solvenda deis munusque
gladiatorium, quod mortis causa patris patruique
<span class="innerMarginNote right">2</span>paraverat, edendum rediit. Gladiatorum spectaculum
fuit non ex eo genere hominum ex quo lanistis comparare mos est, servorum de catasta ac liberorum<a class="footnoteLink" href="#note_LCL381_86_2" id="target_note_LCL381_86_2"><sup>2</sup></a> qui venalem sanguinem habent: voluntaria omnis et
<span class="innerMarginNote right">3</span>gratuita opera pugnantium fuit. Nam alii missi ab regulis
sunt ad specimen insitae genti virtutis ostendendum,



</p></section><notes><section class="footnotes"><ul><li class="note" id="note_LCL381_86_1"><a class="footnoteCrossrefLink" href="#target_note_LCL381_86_1" title="Click to highlight in text"><sup class="lineRef">1</sup>inde <span class="italic">Sp?JK Froben</span> 2: deinde <span class="italic">P</span>(1)<span class="italic">N Aldus.</span></a></li><script type="text/javascript">document.getElementById('note_LCL381_86_1').style.display = "none";</script><li class="note" id="note_LCL381_86_2"><a class="footnoteCrossrefLink" href="#target_note_LCL381_86_2" title="Click to highlight in text"><sup class="lineRef">2</sup>de catasta ac liberorum, <span class="italic">corrected by Ursinus</span> (<span class="italic">but with</span> aut) <span class="italic">from</span> de causa ac liberorum <span class="italic">of SpN<sup>s</sup></span> (-torum <span class="italic">J</span>: -tinorum <span class="italic">K</span>): ac liberorum <span class="italic">Weissenborn</span>: <span class="italic">om.P</span>(1)<span class="italic">N, one line</span>; <span class="italic">followed by Gronovius, with</span> quive <span class="italic">for</span> qui.</a></li><script type="text/javascript">document.getElementById('note_LCL381_86_2').style.display = "none";</script></ul></section></notes></section>