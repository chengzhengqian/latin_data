<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 547</span>V. Principio aestatis eius qua haec sunt gesta P. Sulpicius proconsul et Attalus rex cum Aeginae, sicut ante dictum est, hibernassent, Lemnum inde classe iuncta—Romanae quinque et viginti quinqueremes,
regiae quinque et triginta<a class="footnoteLink" href="#note_LCL381_16_1" id="target_note_LCL381_16_1"><sup>1</sup></a>—transmiserunt.
<span class="innerMarginNote right">2</span>Et Philippus ut, seu terra seu mari obviam eundum hosti foret, paratus ad omnes conatus esset, ipse Demetriadem ad mare descendit, Larisam diem ad
<span class="innerMarginNote right">3</span>conveniendum exercitui edixit. Undique ab sociis legationes Demetriadem ad famam regis convenerunt.
<span class="innerMarginNote right">4</span>Sustulerant enim animos Aetoli cum ab Romana societate tum post Attali adventum, finitimosque
<span class="innerMarginNote right">5</span>depopulabantur. Nec Acarnanes solum Boeotique et qui Euboeam incolunt in magno metu erant, sed Achaei quoque, quos super Aetolicum bellum Machanidas
etiam Lacedaemonius tyrannus haud procul
<span class="innerMarginNote right">6</span>Argivorum fine positis castris terrebat. Hi omnes suis quisque urbibus quae pericula terra marique portenderentur<a class="footnoteLink" href="#note_LCL381_16_2" id="target_note_LCL381_16_2"><sup>2</sup></a> memorantes auxilia regem orabant.
<span class="innerMarginNote right">7</span>Ne ex regno quidem ipsius tranquillae nuntiabantur res: et Scerdilaedum Pleuratumque motos esse, et Thracmn maxime Maedos, si quod longinquum bellum regem occupasset, proxima Macedoniae incursuros.






</p></section><notes><section class="footnotes"><ul><li class="note" id="note_LCL381_16_1"><a class="footnoteCrossrefLink" href="#target_note_LCL381_16_1" title="Click to highlight in text"><sup class="lineRef">1</sup>triginta, <span class="italic">after this Ussing inserted</span> erant (<span class="italic">Madvig after</span> quinqueremes).</a></li><script type="text/javascript">document.getElementById('note_LCL381_16_1').style.display = "none";</script><li class="note" id="note_LCL381_16_2"><a class="footnoteCrossrefLink" href="#target_note_LCL381_16_2" title="Click to highlight in text"><sup class="lineRef">2</sup>portenderentur <span class="italic">Sp?A<sup><sup>s</sup></sup>J Froben</span>2: -bantur <span class="italic">P</span>(1)<span class="italic">N Aldus.</span></a></li><script type="text/javascript">document.getElementById('note_LCL381_16_2').style.display = "none";</script></ul></section></notes></section>