<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span>dubitatio erat, singulaene cohortes an universi ad stipendium petendum irent. Inclinavit sententia, quod tutius censebant, universos ire.</p>
<p>XXVI. Per eosdem dies quibus haec illi consultabant 
<span class="innerMarginNote right">2</span>consilium de iis Carthagini erat, certabaturque
sententiis utrum in auctores tantum seditionis—erant
autem ii numero haud plus quam quinque et triginta—animadverteretur, an plurium supplicio vindicanda tam foedi exempli defectio magis quam
<span class="innerMarginNote right">3</span>seditio esset. Vicit sententia lenior ut, unde culpa orta esset, ibi poena consisteret; ad multitudinem
<span class="innerMarginNote right">4</span>castigationem satis esse. Consilio dimisso, ut id actum videretur, expeditio adversus Mandonium Indibilemque edicitur exercitui qui Carthagine erat et
<span class="innerMarginNote right">5</span>cibaria dierum aliquot parare iubentur. Tribunis septem qui et antea Sucronem ad leniendam seditionem ierant obviam exercitui missis quina nomina
<span class="innerMarginNote right">6</span>principum seditionis edita sunt, ut eos per idoneos homines benigno voltu ac sermone in hospitium
<span class="innerMarginNote right">7</span>invitatos sopitosque<a class="footnoteLink" href="#note_LCL381_106_1" id="target_note_LCL381_106_1"><sup>1</sup></a> vino vincirent. Haud procul iam Carthagine aberant cum ex obviis auditum postero die omnem exercitum cum M. Silano in Lacetanos proficisci non metu modo<a class="footnoteLink" href="#note_LCL381_106_2" id="target_note_LCL381_106_2"><sup>2</sup></a> omni qui tacitus insidebat animis liberavit eos, sed laetitiam ingentem fecit, quod magis habituri solum imperatorem quam


</p></section><notes><section class="footnotes"><ul><li class="note" id="note_LCL381_106_1"><a class="footnoteCrossrefLink" href="#target_note_LCL381_106_1" title="Click to highlight in text"><sup class="lineRef">1</sup>sopitosque <span class="italic">A<sup>s</sup>N<sup>s</sup>JK Eds.</span>: -que (<span class="italic">om.</span> sopitos) <span class="italic">P(3)R<sup>2</sup>.</span></a></li><script type="text/javascript">document.getElementById('note_LCL381_106_1').style.display = "none";</script><li class="note" id="note_LCL381_106_2"><a class="footnoteCrossrefLink" href="#target_note_LCL381_106_2" title="Click to highlight in text"><sup class="lineRef">2</sup>modo <span class="italic">A<sup>s</sup>N<sup>s</sup>JK Aldus, Froben: om. P(1)N.</span></a></li><script type="text/javascript">document.getElementById('note_LCL381_106_2').style.display = "none";</script></ul></section></notes></section>