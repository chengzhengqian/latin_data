<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span>levi armatura in stationes Punicas immisit; inde confestim ipse cum gravi agmine legionum procedit, <span class="innerMarginNote right">9</span>praeter opinionem destinatam suorum hostiumque Romano milite cornibus firmatis, sociis in mediam
<span class="innerMarginNote right">10</span>aciem acceptis. Hasdrubal clamore equitum excitatus
ut ex tabernaculo prosiluit tumultumque ante vallum et trepidationem suorum et procul signa legionum fulgentia plenosque hostium campos vidit,
<span class="innerMarginNote right">11</span>equitatum omnem extemplo in equites emittit; ipse cum peditum agmine castris egreditur, nec ex ordine
<span class="innerMarginNote right">12</span>solito quicquam acie instruenda mutat. Equitum iam diu anceps pugna erat nec ipsa per se decerni poterat,<a class="footnoteLink" href="#note_LCL381_60_1" id="target_note_LCL381_60_1"><sup>1</sup></a> quia pulsis, quod prope in vicem fiebat, in
<span class="innerMarginNote right">13</span>aciem peditum tutus receptus erat; sed ubi iam haud plus quingentos passus acies inter sese aberant, signo receptui dato Scipio patefactisque ordinibus equitatum omnem levemque armaturam, in medium acceptam divisamque in partes duas, in subsidiis post
<span class="innerMarginNote right">14</span>cornua locat. Inde, ubi incipiendae iam pugnae tempus erat, Hispanos—ea media acies fuit—presso
<span class="innerMarginNote right">15</span>gradu incedere iubet; ipse e<a class="footnoteLink" href="#note_LCL381_60_2" id="target_note_LCL381_60_2"><sup>2</sup></a> dextro cornu—ibi namque praeerat—nuntium ad Silanum et Marcium mittit ut cornu extenderent in sinistram partem, quem ad modum se tendentem ad dextram
<span class="innerMarginNote right">16</span>vidissent, et cum expeditis peditum equitumque prius pugnam consererent cum hoste quam coire inter se





</p></section><notes><section class="footnotes"><ul><li class="note" id="note_LCL381_60_1"><a class="footnoteCrossrefLink" href="#target_note_LCL381_60_1" title="Click to highlight in text"><sup class="lineRef">1</sup>ipsa . . . poterat <span class="italic">om. Spx</span>: <span class="italic">supplied from P</span>(1)<span class="italic">NJK.</span></a></li><script type="text/javascript">document.getElementById('note_LCL381_60_1').style.display = "none";</script><li class="note" id="note_LCL381_60_2"><a class="footnoteCrossrefLink" href="#target_note_LCL381_60_2" title="Click to highlight in text"><sup class="lineRef">2</sup>e <span class="italic">om. Sp?JK.</span></a></li><script type="text/javascript">document.getElementById('note_LCL381_60_2').style.display = "none";</script></ul></section></notes></section>