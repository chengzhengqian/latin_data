<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span>contagione furoris haud expertes seditionis defectionisque
rati fore, et iura reddere in principiis sinebant
et signum ab eis petebant et in stationes ac
<span class="innerMarginNote right">11</span>vigilias ordine<a class="footnoteLink" href="#note_LCL381_100_1" id="target_note_LCL381_100_1"><sup>1</sup></a> ibant; et ut vim imperii abstulerant, ita speciem dicto parentium ultro ipsi<a class="footnoteLink" href="#note_LCL381_100_2" id="target_note_LCL381_100_2"><sup>2</sup></a> imperantes servabant.</p>
<p><span class="innerMarginNote right">12</span>Erupit deinde seditio, postquam reprehendere atque inprobare tribunos ea quae fierent et conari obviam ire et propalam abnuere furoris eorum se
<span class="innerMarginNote right">13</span>futuros socios senserunt. Fugatis itaque e principiis ac post paulo e castris tribunis, ad principes seditionis, gregarios milites, C. Albium Calenum et C. Atrium Umbrum, delatum omnium consensu imperium
<span class="innerMarginNote right">14</span>est. Qui nequaquam tribuniciis contenti ornamentis, insignia etiam summi imperii, fasces securesque, attrectare ausi; neque eis<a class="footnoteLink" href="#note_LCL381_100_3" id="target_note_LCL381_100_3"><sup>3</sup></a> venit in mentem suis tergis suis<a class="footnoteLink" href="#note_LCL381_100_4" id="target_note_LCL381_100_4"><sup>4</sup></a> cervicibus virgas illas securesque imminere quas ad metum aliorum praeferrent.
<span class="innerMarginNote right">15</span>Mors Scipionis falso credita obcaecabat animos, sub cuius volgatam mox<a class="footnoteLink" href="#note_LCL381_100_5" id="target_note_LCL381_100_5"><sup>5</sup></a> famam non dubitabant
<span class="innerMarginNote right">16</span>totam Hispaniam arsuram bello; in eo tumultu et sociis pecunias imperari et diripi propinquas urbes posse; et turbatis rebus, cum omnia omnes auderent, minus insignia fore quae ipsi fecissent.</p>
<p>XXV. Cum alios subinde recentes nuntios non mortis modo, sed etiam funeris exspectarent, neque superveniret





</p></section><notes><section class="footnotes"><ul><li class="note" id="note_LCL381_100_1"><a class="footnoteCrossrefLink" href="#target_note_LCL381_100_1" title="Click to highlight in text"><sup class="lineRef">1</sup>ordine <span class="italic">Sp?JK Froben</span> 2: in ordinem <span class="italic">P</span>(1)<span class="italic">N Aldus</span>: in orbem <span class="italic">Madvig.</span></a></li><script type="text/javascript">document.getElementById('note_LCL381_100_1').style.display = "none";</script><li class="note" id="note_LCL381_100_2"><a class="footnoteCrossrefLink" href="#target_note_LCL381_100_2" title="Click to highlight in text"><sup class="lineRef">2</sup>ipsi <span class="italic">C<sup>x</sup>N</span><sup>s</sup>(<span class="italic">altern.</span>)<span class="italic">JK Aldus, Froben</span>: si im <span class="italic">P</span>: si <span class="italic">P</span><sup>2</sup>(1)(<span class="italic">C?</span>)<span class="italic">N</span>: sibi <span class="italic">M</span><sup>1</sup><span class="italic">A</span><sup>5</sup>: sibi ipsi <span class="italic">Conway.</span></a></li><script type="text/javascript">document.getElementById('note_LCL381_100_2').style.display = "none";</script><li class="note" id="note_LCL381_100_3"><a class="footnoteCrossrefLink" href="#target_note_LCL381_100_3" title="Click to highlight in text"><sup class="lineRef">3</sup>neque eis <span class="italic">N<sup>s</sup>JK Aldus, Froben, Conway</span>: nequem <span class="italic">P</span>(1)<span class="italic">N</span>: neque <span class="italic">P<sup>x</sup>M</span><sup>1</sup><span class="italic">Eds.</span></a></li><script type="text/javascript">document.getElementById('note_LCL381_100_3').style.display = "none";</script><li class="note" id="note_LCL381_100_4"><a class="footnoteCrossrefLink" href="#target_note_LCL381_100_4" title="Click to highlight in text"><sup class="lineRef">4</sup>suis <span class="italic">Sp? Froben</span> 2, <span class="italic">Conway</span>: suisque <span class="italic">P</span>(1)<span class="italic">NJK Aldus, Eds.</span></a></li><script type="text/javascript">document.getElementById('note_LCL381_100_4').style.display = "none";</script><li class="note" id="note_LCL381_100_5"><a class="footnoteCrossrefLink" href="#target_note_LCL381_100_5" title="Click to highlight in text"><sup class="lineRef">5</sup>mox <span class="italic">P</span>(1)<span class="italic">N</span>: iam <span class="italic">N<sup>s</sup>JK Aldus, Froben, Conway.</span></a></li><script type="text/javascript">document.getElementById('note_LCL381_100_5').style.display = "none";</script></ul></section></notes></section>