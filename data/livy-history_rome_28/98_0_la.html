<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 549</span><span class="innerMarginNote right">6</span>indicatus esset pars decuma. Et Cn. Servilio praetori urbano negotium datum ut Campani cives, ubi cuique<a class="footnoteLink" href="#note_LCL381_196_1" id="target_note_LCL381_196_1"><sup>1</sup></a> ex senatus consulto liceret habitare,
ibi<a class="footnoteLink" href="#note_LCL381_196_2" id="target_note_LCL381_196_2"><sup>2</sup></a> habitarent, animadverteretque in eos qui alibi habitarent.</p>
<p><span class="innerMarginNote right">7</span>Eadem aestate Mago Hamilcaris filius ex minore Baliarium insula, ubi hibernarat, iuventute lecta in classem imposita, in Italiam triginta ferme rostratis navibus et multis onerariis duodecim milia peditum,
<span class="innerMarginNote right">8</span>duo ferme equitum traiecit, Genuamque nullis praesidiis maritumam oram tutantibus repentino adventu cepit. Inde ad oram Ligurum Alpinorum, si quos ibi
<span class="innerMarginNote right">9</span>motus facere posset, classem appulit. Ingauni—Ligurum
ea gens est—bellum ea tempestate gerebant
<span class="innerMarginNote right">10</span>cum Epanteriis Montanis. Igitur Poenus Savone, oppido Alpino, praeda deposita et decem longis navibus in statione ad praesidium relictis, ceteris Carthaginem missis ad tuendam maritumam
<span class="innerMarginNote right">11</span>oram, quia fama erat Scipionem traiecturum, ipse societate cum Ingaunis, quorum gratiam malebat, composita Montanos instituit oppugnare. Et crescebat exercitus in dies ad famam nominis eius






</p></section><notes><section class="footnotes"><ul><li class="note" id="note_LCL381_196_1"><a class="footnoteCrossrefLink" href="#target_note_LCL381_196_1" title="Click to highlight in text"><sup class="lineRef">1</sup>cuique <span class="italic">P(l)N Aldus</span>: -cunque <span class="italic">SpN<sup>s</sup>JK.</span></a></li><script type="text/javascript">document.getElementById('note_LCL381_196_1').style.display = "none";</script><li class="note" id="note_LCL381_196_2"><a class="footnoteCrossrefLink" href="#target_note_LCL381_196_2" title="Click to highlight in text"><sup class="lineRef">2</sup>habitare, ibi <span class="italic">P(l)N Aldus</span>: <span class="italic">om. SpJK Froben</span> 2.</a></li><script type="text/javascript">document.getElementById('note_LCL381_196_2').style.display = "none";</script></ul></section></notes></section>