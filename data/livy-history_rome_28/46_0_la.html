<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span><span class="innerMarginNote right">9</span>cernerent mortem in ipsa pugna obituros; illos se per deos superos inferosque orare ut memores libertatis,
quae illo die aut morte honesta aut servitute infami finienda esset, nihil relinquerent in quod
<span class="innerMarginNote right">10</span>saevire iratus hostis posset. Ferrum ignemque in manibus esse; amicae ac fideles potius ea quae peritura forent<a class="footnoteLink" href="#note_LCL381_92_1" id="target_note_LCL381_92_1"><sup>1</sup></a> absumerent manus quam insultarent
<span class="innerMarginNote right">11</span>superbo ludibrio hostes. His adhortationibus exsecratio dira adiecta, si quem a proposito spes mollitiave
animi flexisset.</p>
<p>Inde concitato agmine patentibus portis ingenti
<span class="innerMarginNote right">12</span>cum tumultu erumpunt. Neque erat ulla satis firma statio opposita, quia nihil minus quam ut<a class="footnoteLink" href="#note_LCL381_92_2" id="target_note_LCL381_92_2"><sup>2</sup></a> egredi obsessi<a class="footnoteLink" href="#note_LCL381_92_3" id="target_note_LCL381_92_3"><sup>3</sup></a> moenibus auderent timeri poterat. Perpaucae
equitum turmae levisque armatura repente
<span class="innerMarginNote right">13</span>e castris ad id ipsum emissa occurrit. Acrior impetu atque animis quam compositior ullo ordine<a class="footnoteLink" href="#note_LCL381_92_4" id="target_note_LCL381_92_4"><sup>4</sup></a> pugna fuit. Itaque pulsus eques qui primus se hosti obtulerat terrorem intulit levi armaturae; pugnatumque
sub ipso vallo foret, ni robur legionum perexiguo
ad instruendum dato tempore aciem direxisset.
<span class="innerMarginNote right">14</span>Ibi quoque trepidatum parumper circa signa est, cum caeci furore in volnera ac ferrum vecordi audacia ruerent; dein vetus miles, adversus temerarios impetus
pertinax, caede<a class="footnoteLink" href="#note_LCL381_92_5" id="target_note_LCL381_92_5"><sup>5</sup></a> primorum insequentes suppressit.






</p></section><notes><section class="footnotes"><ul><li class="note" id="note_LCL381_92_1"><a class="footnoteCrossrefLink" href="#target_note_LCL381_92_1" title="Click to highlight in text"><sup class="lineRef">1</sup>forent <span class="italic">Jx Froben</span> 2: fuerant <span class="italic">K</span>: essent <span class="italic">P</span>(1)<span class="italic">N Aldus.</span></a></li><script type="text/javascript">document.getElementById('note_LCL381_92_1').style.display = "none";</script><li class="note" id="note_LCL381_92_2"><a class="footnoteCrossrefLink" href="#target_note_LCL381_92_2" title="Click to highlight in text"><sup class="lineRef">2</sup>ut <span class="italic">P</span>(1)<span class="italic">NJK Eds., Conway</span>: ne <span class="italic">Madvig, Luchs, M. MÃ¼ller.</span></a></li><script type="text/javascript">document.getElementById('note_LCL381_92_2').style.display = "none";</script><li class="note" id="note_LCL381_92_3"><a class="footnoteCrossrefLink" href="#target_note_LCL381_92_3" title="Click to highlight in text"><sup class="lineRef">3</sup>obsessi <span class="italic">Weissenborn</span>: posset <span class="italic">P</span>(3)<span class="italic">N</span>: hostes <span class="italic">Jac. Gronovius, Johnson</span>: <span class="italic">om. CA<sup>s</sup> or A</span><sup>6</sup><span class="italic">JK Aldus, Froben, Eds., Conway.</span></a></li><script type="text/javascript">document.getElementById('note_LCL381_92_3').style.display = "none";</script><li class="note" id="note_LCL381_92_4"><a class="footnoteCrossrefLink" href="#target_note_LCL381_92_4" title="Click to highlight in text"><sup class="lineRef">4</sup>ullo ordine <span class="italic">P</span>(1)<span class="italic">NK Aldus</span>: ordine ullo <span class="italic">J Froben</span> 2, <span class="italic">Conway.</span></a></li><script type="text/javascript">document.getElementById('note_LCL381_92_4').style.display = "none";</script><li class="note" id="note_LCL381_92_5"><a class="footnoteCrossrefLink" href="#target_note_LCL381_92_5" title="Click to highlight in text"><sup class="lineRef">5</sup>caede, <span class="italic">following this word P</span>(1)<span class="italic">N have a long misplaced passage which begins at our chapter</span> xxxvii. 9 (conscriptis) <span class="italic">and extends to</span> XXIX. i. 24 (imperio). <span class="italic">The dislocation was noted by later hands and corrected in H J K from Sp</span> (<span class="italic">see p.</span> 212, <span class="italic">n.</span> 3).</a></li><script type="text/javascript">document.getElementById('note_LCL381_92_5').style.display = "none";</script></ul></section></notes></section>