<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 549</span><span class="innerMarginNote right">11</span>volitaret Italia Hannibal, potuisti praestare, hoc vide ne contumeliosum sit concusso iam et paene fracto Hannibale negare posse P. Licinium consulem, virum fortissimum, praestare, qui, ne a sacris absit pontifex maximus, ideo in sortem tam longinquae provinciae
<span class="innerMarginNote right">12</span>non venit.<a class="footnoteLink" href="#note_LCL381_186_1" id="target_note_LCL381_186_1"><sup>1</sup></a> Si hercules nihilo maturius hoc quo ego censeo modo perficeretur bellum, tamen ad dignitatem
populi Romani famamque apud reges gentesque
externas pertinebat, non ad defendendam modo Italiam, sed ad inferenda etiam Africae arma
<span class="innerMarginNote right">13</span>videri nobis animum esse, nec hoc credi volgarique, quod Hannibal ausus sit neminem ducem Romanum audere, et priore Punico bello tum, cum de Sicilia certaretur, totiens Africam ab<a class="footnoteLink" href="#note_LCL381_186_2" id="target_note_LCL381_186_2"><sup>2</sup></a> nostris exercitibusque<a class="footnoteLink" href="#note_LCL381_186_3" id="target_note_LCL381_186_3"><sup>3</sup></a>
et classibus oppugnatam, nunc, cum de
<span class="innerMarginNote right">14</span>Italia certetur, Africam pacatam esse. Requiescat aliquando vexata tam diu Italia; uratur evasteturque
<span class="innerMarginNote right">15</span>in vicem Africa. Castra Romana potius Carthaginis portis immineant quam nos iterum vallum hostium ex moenibus nostris videamus. Africa sit reliqui belli sedes; illuc terror fugaque, populatio agrorum, defectio sociorum, ceterae belli clades, quae in nos per quattuordecim annos ingruerunt, vertantur.</p>
<p><span class="innerMarginNote right">16</span>Quae ad rem publicam pertinent et bellum quod instat et provincias de quibus agitur dixisse satis est;
<span class="innerMarginNote right">17</span>illa longa oratio nec ad vos pertinens sit, si, quemadmodum
Q. Fabius meas res gestas in Hispania elevavit,



</p></section><notes><section class="footnotes"><ul><li class="note" id="note_LCL381_186_1"><a class="footnoteCrossrefLink" href="#target_note_LCL381_186_1" title="Click to highlight in text"><sup class="lineRef">1</sup>venit <span class="italic">P(1)NJK Aldus</span>; veniat <span class="italic">Sp? Froben</span> 2.</a></li><script type="text/javascript">document.getElementById('note_LCL381_186_1').style.display = "none";</script><li class="note" id="note_LCL381_186_2"><a class="footnoteCrossrefLink" href="#target_note_LCL381_186_2" title="Click to highlight in text"><sup class="lineRef">2</sup>ab <span class="italic">P</span>(3): a <span class="italic">AN Aldus</span>: <span class="italic">om. Sp?JK Froben</span> 2.</a></li><script type="text/javascript">document.getElementById('note_LCL381_186_2').style.display = "none";</script><li class="note" id="note_LCL381_186_3"><a class="footnoteCrossrefLink" href="#target_note_LCL381_186_3" title="Click to highlight in text"><sup class="lineRef">3</sup>-que <span class="italic">om. Sp?ANJK Aldus, Froben.</span></a></li><script type="text/javascript">document.getElementById('note_LCL381_186_3').style.display = "none";</script></ul></section></notes></section>