<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 547</span>Italiae, et eo die cum Hasdrubale in Gallia signis conlatis pugnasse quo eum castra adversus sese in
<span class="innerMarginNote right">13</span>Apulia posita habere Hannibal credidisset. Ita unum consulem pro utraque parte Italiae adversus duos exercitus,<a class="footnoteLink" href="#note_LCL381_40_1" id="target_note_LCL381_40_1"><sup>1</sup></a> duos imperatores, hinc consilium suum,
<span class="innerMarginNote right">14</span>hinc corpus opposuisse. Nomen Neronis satis fuisse ad continendum castris Hannibalem; Hasdrubalem vero qua alia re quam adventu eius obrutum atque
<span class="innerMarginNote right">15</span>exstinctum esse? Itaque iret alter consul sublimis curru multiiugis, si vellet, equis; uno equo per urbem verum triumphum vehi, Neronemque, etiam si pedes incedat, vel parta eo bello vel spreta eo triumpho
<span class="innerMarginNote right">16</span>gloria memorabilem fore. Hi sermones spectantium Neronem usque in Capitolium prosecuti sunt. Pecuniae<a class="footnoteLink" href="#note_LCL381_40_2" id="target_note_LCL381_40_2"><sup>2</sup></a> in aerarium tulerunt sestertium triciens,
<span class="innerMarginNote right">17</span>octoginta<a class="footnoteLink" href="#note_LCL381_40_3" id="target_note_LCL381_40_3"><sup>3</sup></a> milia aeris. Militibus M. Livius quinquagenos
senos asses divisit; tantundem C. Claudius absentibus militibus suis est pollicitus, cum ad
<span class="innerMarginNote right">18</span>exercitum redisset. Notatum est<a class="footnoteLink" href="#note_LCL381_40_4" id="target_note_LCL381_40_4"><sup>4</sup></a> eo die plura carmina militaribus iocis in C. Claudium quam in
<span class="innerMarginNote right">19</span>consulem suum iactata; equites L. Veturium et Q. Caecilium legatos magnis tulisse laudibus hortatosque esse plebem ut eos consules in proxumum annum
<span class="innerMarginNote right">20</span>crearent; adiecisse equitum praerogativae auctoritatem
consules postero die in contione quam forti fidelique duorum praecipue legatorum opera usi essent commemorantes.</p>
</section><notes><section class="footnotes"><ul><li class="note" id="note_LCL381_40_1"><a class="footnoteCrossrefLink" href="#target_note_LCL381_40_1" title="Click to highlight in text"><sup class="lineRef">1</sup>exercitus <span class="italic">Luchs, M. MÃ¼ller</span> (<span class="italic">cf.</span> xxviii. 9; xxxviii. 3): duces <span class="italic">P</span>(1)<span class="italic">NJK. Koch and Madvig</span> (1886) <span class="italic">would substitute</span> duas acies <span class="italic">for</span> duos duces, <span class="italic">which Conway considers corrupt. Anaphora is defended by the balanced structure.</span></a></li><script type="text/javascript">document.getElementById('note_LCL381_40_1').style.display = "none";</script><li class="note" id="note_LCL381_40_2"><a class="footnoteCrossrefLink" href="#target_note_LCL381_40_2" title="Click to highlight in text"><sup class="lineRef">2</sup>Pecuniae <span class="italic">PSp</span>?<span class="italic">A<sup>s</sup>JK Froben</span> 2: -iam <span class="italic">P</span><sup>2</sup>(3)<span class="italic">Aldus</span>: -ia <span class="italic">BDN.</span></a></li><script type="text/javascript">document.getElementById('note_LCL381_40_2').style.display = "none";</script><li class="note" id="note_LCL381_40_3"><a class="footnoteCrossrefLink" href="#target_note_LCL381_40_3" title="Click to highlight in text"><sup class="lineRef">3</sup>octoginta <span class="italic">P</span>(1)<span class="italic">NSp</span>? <span class="italic">Aldus, Froben</span>: nonaginta <span class="italic">A<sup>s</sup></span>(<span class="italic">marg.</span>) <span class="italic">and in numerals JK.</span></a></li><script type="text/javascript">document.getElementById('note_LCL381_40_3').style.display = "none";</script><li class="note" id="note_LCL381_40_4"><a class="footnoteCrossrefLink" href="#target_note_LCL381_40_4" title="Click to highlight in text"><sup class="lineRef">4</sup>est <span class="italic">A<sup>s</sup>N<sup>s</sup>JK</span>: <span class="italic">om. P</span>(3)<span class="italic">N Aldus, Froben.</span></a></li><script type="text/javascript">document.getElementById('note_LCL381_40_4').style.display = "none";</script></ul></section></notes></section>