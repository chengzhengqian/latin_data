<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span>oppidanorum ad spem novandi res aliquid moturos.
<span class="innerMarginNote right">6</span>Ceterum nuntii ex agris trepidi simul populationem agrestiumque fugam et hostium adventum adtulerant,
<span class="innerMarginNote right">7</span>et visa interdiu classis erat, nec sine causa electam ante urbem stationem apparebat. Itaque instructi armatique intra portam ad stagnum ac
<span class="innerMarginNote right">8</span>mare versam continebantur. Ubi effusi hostes, mixta inter milites navalis turba, ad muros tumultu maiore quam vi subierunt, patefacta repente porta Romani
<span class="innerMarginNote right">9</span>cum clamore erumpunt, turbatosque hostes et ad primum incursum coniectumque telorum aversos usque
<span class="innerMarginNote right">10</span>ad litus cum multa caede persequuntur; nec, nisi naves litori adpulsae trepidos accepissent, superfuisset
<span class="innerMarginNote right">11</span>fugae aut pugnae quisquam. In ipsis quoque trepidatum navibus est, dum, ne hostes cum suis simul inrumperent, trahunt scalas, orasque et ancoras, ne in moliendo mora esset, praecidunt;
<span class="innerMarginNote right">12</span>multique adnantes navibus, incerto prae tenebris quid aut peterent aut vitarent, foede interierunt.
<span class="innerMarginNote right">13</span>Postero die cum classis inde retro ad Oceanum, unde venerat, fugisset, ad octingenti<a class="footnoteLink" href="#note_LCL381_146_1" id="target_note_LCL381_146_1"><sup>1</sup></a> homines caesi inter murum litusque et ad duo milia armorum inventa.</p>
</section><notes><section class="footnotes"><ul><li class="note" id="note_LCL381_146_1"><a class="footnoteCrossrefLink" href="#target_note_LCL381_146_1" title="Click to highlight in text"><sup class="lineRef">1</sup>octingenti <span class="italic">P(l)N Drakenborch, Conway</span>: -tos <span class="italic">A<sup>5</sup>?Eds.</span>: dccc <span class="italic">JK.</span></a></li><script type="text/javascript">document.getElementById('note_LCL381_146_1').style.display = "none";</script></ul></section></notes></section>