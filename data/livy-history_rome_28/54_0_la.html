<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span>
<span class="innerMarginNote right">8</span>ipsi futuri in potestate eius essent. Sub occasum solis urbem ingressi sunt exercitumque alterum
<span class="innerMarginNote right">9</span>parantem omnia ad iter viderunt. Excepti sermonibus
de industria compositis—laetum opportunumque
adventum eorum imperatori esse, quod sub ipsam profectionem alterius exercitus venissent—corpora
<span class="innerMarginNote right">10</span>curant. Ab tribunis sine ullo tumultu auctores seditionis, per idoneos homines perducti in
<span class="innerMarginNote right">11</span>hospitia, comprensi ac vincti sunt. Vigilia quarta impedimenta exercitus cuius<a class="footnoteLink" href="#note_LCL381_108_1" id="target_note_LCL381_108_1"><sup>1</sup></a> simulabatur iter proficisci coepere; sub lucem signa mota, et ad portam retentum agmen custodesque circa omnes portas
<span class="innerMarginNote right">12</span>missi, ne quis urbe egrederetur. Vocati deinde ad contionem qui pridie venerant, ferociter in forum ad tribunal imperatoris, ut ultro territuri succlamationibus,
<span class="innerMarginNote right">13</span>concurrunt. Simul et imperator in tribunal escendit<a class="footnoteLink" href="#note_LCL381_108_2" id="target_note_LCL381_108_2"><sup>2</sup></a> et reducti armati a portis<a class="footnoteLink" href="#note_LCL381_108_3" id="target_note_LCL381_108_3"><sup>3</sup></a> inermi contioni
<span class="innerMarginNote right">14</span>se<a class="footnoteLink" href="#note_LCL381_108_4" id="target_note_LCL381_108_4"><sup>4</sup></a> ab tergo circumfuderunt. Tum omnis ferocia concidit et, ut postea fatebantur, nihil aeque eos terruit quam praeter spem robur et colos imperatoris, quem adfectum visuros crediderant, voltusque qualem
<span class="innerMarginNote right">15</span>ne in acie quidem aiebant meminisse. Sedit tacitus paulisper, donec nuntiatum est deductos in forum




</p></section><notes><section class="footnotes"><ul><li class="note" id="note_LCL381_108_1"><a class="footnoteCrossrefLink" href="#target_note_LCL381_108_1" title="Click to highlight in text"><sup class="lineRef">1</sup>cuius <span class="italic">P(1)NJK Aldus</span>: cui <span class="italic">Sp? Froben</span> 2.</a></li><script type="text/javascript">document.getElementById('note_LCL381_108_1').style.display = "none";</script><li class="note" id="note_LCL381_108_2"><a class="footnoteCrossrefLink" href="#target_note_LCL381_108_2" title="Click to highlight in text"><sup class="lineRef">2</sup>escendit <span class="italic">PCR</span>: as- <span class="italic">R<sup>2</sup>MBDAN Aldus</span>: con- <span class="italic">Sp?JK Froben</span> 2.</a></li><script type="text/javascript">document.getElementById('note_LCL381_108_2').style.display = "none";</script><li class="note" id="note_LCL381_108_3"><a class="footnoteCrossrefLink" href="#target_note_LCL381_108_3" title="Click to highlight in text"><sup class="lineRef">3</sup>a portis <span class="italic">before</span> armati <span class="italic">JK.</span></a></li><script type="text/javascript">document.getElementById('note_LCL381_108_3').style.display = "none";</script><li class="note" id="note_LCL381_108_4"><a class="footnoteCrossrefLink" href="#target_note_LCL381_108_4" title="Click to highlight in text"><sup class="lineRef">4</sup>contioni se <span class="italic">P</span>(3): se contioni <span class="italic">ANJK Aldus, Froben.</span></a></li><script type="text/javascript">document.getElementById('note_LCL381_108_4').style.display = "none";</script></ul></section></notes></section>