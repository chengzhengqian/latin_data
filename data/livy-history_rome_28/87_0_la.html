<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 549</span>vellem—et id tua, non rei publicae solum causa—iter
datum victo in Italiam esse. Patere nos omnia quae prospera tibi ac populi Romani imperio evenere tuo consilio adsignare, adversa casibus incertis belli
<span class="innerMarginNote right">16</span>et fortunae delegare:<a class="footnoteLink" href="#note_LCL381_174_1" id="target_note_LCL381_174_1"><sup>1</sup></a> quo melior fortiorque es, eo magis talem praesidem sibi patria<a class="footnoteLink" href="#note_LCL381_174_2" id="target_note_LCL381_174_2"><sup>2</sup></a> atque universa Italia retinet. Non potes ne ipse quidem dissimulare, ubi Hannibal sit, ibi caput atque arcem huius belli esse, quippe qui prae te feras eam tibi causam traiciendi in
<span class="innerMarginNote right">17</span>Africam<a class="footnoteLink" href="#note_LCL381_174_3" id="target_note_LCL381_174_3"><sup>3</sup></a> esse ut Hannibalem eo trahas. Sive hic igitur<a class="footnoteLink" href="#note_LCL381_174_4" id="target_note_LCL381_174_4"><sup>4</sup></a> sive illic, cum Hannibale est tibi futura res.</p>
<p>“Utrum tandem ergo firmior eris in Africa solus an hic tuo conlegaeque tui<a class="footnoteLink" href="#note_LCL381_174_5" id="target_note_LCL381_174_5"><sup>5</sup></a> exercitu coniuncto? Ne Claudius quidem et Livius consules tam recenti exemplo quantum id intersit documento sunt?
<span class="innerMarginNote right">18</span>Quid? Hannibalem utrum tandem extremus angulus
agri Bruttii, frustra iam diu poscentem ab domo auxilia, an propinqua Carthago et tota socia Africa
<span class="innerMarginNote right">19</span>potentiorem armis virisque faciet? Quod istud consilium
est, ibi malle decernere ubi tuae dimidio minores copiae sint, hostium multo maiores, quam ubi duobus exercitibus adversus unum tot proeliis et tam diuturna ac gravi militia fessum pugnandum sit?
<span class="innerMarginNote right">20</span>Quam compar consilium tuum parentis tui consilio sit reputa. Ille consul profectus in Hispaniam, ut




</p></section><notes><section class="footnotes"><ul><li class="note" id="note_LCL381_174_1"><a class="footnoteCrossrefLink" href="#target_note_LCL381_174_1" title="Click to highlight in text"><sup class="lineRef">1</sup>delegare <span class="italic">Gronovius, Eds. (cf.</span> XXI. xlvi. 10): legare <span class="italic">P(1)N Aldus, Froben</span>: relegare <span class="italic">SpA<sup>s</sup>JK Conway.</span></a></li><script type="text/javascript">document.getElementById('note_LCL381_174_1').style.display = "none";</script><li class="note" id="note_LCL381_174_2"><a class="footnoteCrossrefLink" href="#target_note_LCL381_174_2" title="Click to highlight in text"><sup class="lineRef">2</sup>patria, <span class="italic">after ihis A<sup>s</sup>N<sup>s</sup>JK Conway have</span> tua.</a></li><script type="text/javascript">document.getElementById('note_LCL381_174_2').style.display = "none";</script><li class="note" id="note_LCL381_174_3"><a class="footnoteCrossrefLink" href="#target_note_LCL381_174_3" title="Click to highlight in text"><sup class="lineRef">3</sup>traiciendi in Africam <span class="italic">A<sup>s</sup>N<sup>s</sup>JK Aldus, Froben, Eds.</span>: <span class="italic">om. P(1)N, one line.</span></a></li><script type="text/javascript">document.getElementById('note_LCL381_174_3').style.display = "none";</script><li class="note" id="note_LCL381_174_4"><a class="footnoteCrossrefLink" href="#target_note_LCL381_174_4" title="Click to highlight in text"><sup class="lineRef">4</sup>hic igitur <span class="italic">P<sup>1</sup>D Eds.</span>: igitur<span class="italic">P</span>(3): igitur hic <span class="italic">C<sup>1</sup>M<sup>8</sup>ANJK Luchs, Conway.</span></a></li><script type="text/javascript">document.getElementById('note_LCL381_174_4').style.display = "none";</script><li class="note" id="note_LCL381_174_5"><a class="footnoteCrossrefLink" href="#target_note_LCL381_174_5" title="Click to highlight in text"><sup class="lineRef">5</sup>tui <span class="italic">CM</span><sup>4</sup><span class="italic">DA<sup>y</sup>N</span><sup>6</sup> <span class="italic">Aldus, Eds.</span>: tute <span class="italic">P (with obscure correction) and R</span>: tute <span class="italic">MBAN: om. Sp?N<sup>s</sup>JK Froben</span> 2, <span class="italic">Conway.</span></a></li><script type="text/javascript">document.getElementById('note_LCL381_174_5').style.display = "none";</script></ul></section></notes></section>