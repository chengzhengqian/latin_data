<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 548</span>XXXVII. Mago cum Gades repetisset, exclusus inde, ad Cimbios—haud procul a Gadibus is locus abest—classe adpulsa, mittendis legatis querendoque quod portae sibi socio atque amico clausae forent,
<span class="innerMarginNote right">2</span>purgantibus iis multitudinis concursu factum, infestae ob direpta quaedam ab conscendentibus naves militibus,
ad conloquium sufetes eorum, qui summus Poenis est magistratus, cum quaestore elicuit, laceratosque
<span class="innerMarginNote right">3</span>verberibus cruci adfigi iussit. Inde navibus ad Pityusam insulam centum milia ferme a continenti—Poeni
<span class="innerMarginNote right">4</span>tum eam incolebant—traiecit. Itaque classis bona cum pace accepta est, nec commeatus modo benigne praebiti, sed in supplementum classis iuventus armaque data. Quorum fiducia Poenus in Baliares insulas—quinquaginta inde milia absunt—tramisit.</p>
<p><span class="innerMarginNote right">5</span>Duae sunt Baliares insulae,<a class="footnoteLink" href="#note_LCL381_148_1" id="target_note_LCL381_148_1"><sup>1</sup></a> maior altera atque opulentior armis virisque; et portum habet, ubi commode hibernaturum se—et iam extremum autumni erat—credebat.<a class="footnoteLink" href="#note_LCL381_148_2" id="target_note_LCL381_148_2"><sup>2</sup></a>
<span class="innerMarginNote right">6</span>Ceterum haud secus quam si Romani eam insulam incolerent hostiliter classi occursum est. Fundis ut nunc plurimum, ita tum solo eo telo utebantur, nec quisquam alterius gentis unus tantum ea arte quantum inter alios omnes<a class="footnoteLink" href="#note_LCL381_148_3" id="target_note_LCL381_148_3"><sup>3</sup></a> Baliares excellunt.
<span class="innerMarginNote right">7</span>Itaque tanta vis lapidum creberrimae grandinis modo






</p></section><notes><section class="footnotes"><ul><li class="note" id="note_LCL381_148_1"><a class="footnoteCrossrefLink" href="#target_note_LCL381_148_1" title="Click to highlight in text"><sup class="lineRef">1</sup>insulae <span class="italic">P(1)N Aldus, Eds.: om. Sp?JK Froben</span> 2.</a></li><script type="text/javascript">document.getElementById('note_LCL381_148_1').style.display = "none";</script><li class="note" id="note_LCL381_148_2"><a class="footnoteCrossrefLink" href="#target_note_LCL381_148_2" title="Click to highlight in text"><sup class="lineRef">2</sup>credebat <span class="italic">P(1)N Eds.</span>: censebat <span class="italic">Sp?N<sup>s</sup>JK Froben</span> 2, <span class="italic">Conway.</span></a></li><script type="text/javascript">document.getElementById('note_LCL381_148_2').style.display = "none";</script><li class="note" id="note_LCL381_148_3"><a class="footnoteCrossrefLink" href="#target_note_LCL381_148_3" title="Click to highlight in text"><sup class="lineRef">3</sup>alios omnes <span class="italic">P(1)N Aldus, Eds.</span>: omnes alios <span class="italic">JK Conway</span>: alias omnes <span class="italic">Gronovius.</span></a></li><script type="text/javascript">document.getElementById('note_LCL381_148_3').style.display = "none";</script></ul></section></notes></section>