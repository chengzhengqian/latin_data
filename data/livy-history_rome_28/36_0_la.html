<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span><span class="innerMarginNote right">4</span>consummatam eius belli gloriam spectabat. Itaque
praemoliendas sibi ratus iam res conciliandosque
regum gentiumque animos, Syphacem primum
<span class="innerMarginNote right">5</span>regem statuit temptare. Masaesuliorum is rex erat. Masaesulii, gens adfinis Mauris, in regionem Hispaniae maxime qua sita Nova Carthago est spectant.
<span class="innerMarginNote right">6</span>Foedus ea tempestate regi cum Carthaginiensibus
<span class="innerMarginNote right">7</span>erat; quod haud gravius ei sanctiusque quam volgo barbaris, quibus ex fortuna pendet fides, ratus fore, oratorem ad eum C. Laelium cum donis mittit.
<span class="innerMarginNote right">8</span>Quibus barbarus laetus, et quia res tum prosperae ubique Romanis, Poenis<a class="footnoteLink" href="#note_LCL381_72_1" id="target_note_LCL381_72_1"><sup>1</sup></a> in Italia adversae, in Hispania
nullae iam erant, amicitiam se Romanorum accipere annuit: firmandae eius fidem nec dare nec
<span class="innerMarginNote right">9</span>accipere nisi cum ipso coram duce Romano. Ita Laelius in id modo fide ab rege accepta, tutum adventum
fore, ad Scipionem redit.</p>
<p><span class="innerMarginNote right">10</span>Magnum in omnia momentum Syphax adfectanti res Africae erat,<a class="footnoteLink" href="#note_LCL381_72_2" id="target_note_LCL381_72_2"><sup>2</sup></a> opulentissimus eius terrae rex,<a class="footnoteLink" href="#note_LCL381_72_3" id="target_note_LCL381_72_3"><sup>3</sup></a> bello iam expertus ipsos Carthaginienses, finibus etiam regni apte ad Hispaniam, quod freto exiguo
<span class="innerMarginNote right">11</span>dirimuntur, positis. Dignam itaque rem Scipio ratus quae, quoniam aliter non<a class="footnoteLink" href="#note_LCL381_72_4" id="target_note_LCL381_72_4"><sup>4</sup></a> posset, magno periculo peteretur, L. Marcio Tarracone, M. Silano Carthagine
Nova, quo pedibus ab Tarracone itineribus magnis
<span class="innerMarginNote right">12</span>ierat, ad praesidium Hispaniae relictis, ipse cum





</p></section><notes><section class="footnotes"><ul><li class="note" id="note_LCL381_72_1"><a class="footnoteCrossrefLink" href="#target_note_LCL381_72_1" title="Click to highlight in text"><sup class="lineRef">1</sup>Poenis <span class="italic">BSp?JK Froben</span> 2: poenis autem <span class="italic">P</span>(3)<span class="italic">B<sup>x</sup>N Aldus.</span></a></li><script type="text/javascript">document.getElementById('note_LCL381_72_1').style.display = "none";</script><li class="note" id="note_LCL381_72_2"><a class="footnoteCrossrefLink" href="#target_note_LCL381_72_2" title="Click to highlight in text"><sup class="lineRef">2</sup>Africae erat <span class="italic">JK Froben</span> 2: erat Africae <span class="italic">P</span>(1)<span class="italic">N Aldus.</span></a></li><script type="text/javascript">document.getElementById('note_LCL381_72_2').style.display = "none";</script><li class="note" id="note_LCL381_72_3"><a class="footnoteCrossrefLink" href="#target_note_LCL381_72_3" title="Click to highlight in text"><sup class="lineRef">3</sup>rex <span class="italic">Sp?A<sup>s</sup>JK Froben</span> 2: <span class="italic">om. P</span>(1)<span class="italic">N Aldus.</span></a></li><script type="text/javascript">document.getElementById('note_LCL381_72_3').style.display = "none";</script><li class="note" id="note_LCL381_72_4"><a class="footnoteCrossrefLink" href="#target_note_LCL381_72_4" title="Click to highlight in text"><sup class="lineRef">4</sup>aliter non <span class="italic">x Luchs</span>: non aliter <span class="italic">P</span>(l)<span class="italic">NJK Aldus, Froben, Conway.</span></a></li><script type="text/javascript">document.getElementById('note_LCL381_72_4').style.display = "none";</script></ul></section></notes></section>