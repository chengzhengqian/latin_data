<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 549</span>et iocus fuisse Hispaniae tuae videbuntur. Quid 
<span class="innerMarginNote right">3</span>enim simile r Pacato mari praeter<a class="footnoteLink" href="#note_LCL381_170_1" id="target_note_LCL381_170_1"><sup>1</sup></a> oram Italiae
Galliaeque vectus Emporias in urbem sociorum classem adpulisti; expositos milites per tutissima omnia ad socios et amicos populi Romani Tarraconem
<span class="innerMarginNote right">4</span>duxisti; ab Tarracone deinde iter per praesidia
Romana; circa Hiberum exercitus patris patruique
tui post amissos imperatores ferociores calamitate
<span class="innerMarginNote right">5</span>ipsa facti, et dux tumultuarius quidem ille L. Marcius et militari suffragio ad tempus lectus, ceterum, si nobilitas ac iusti honores adornarent, claris imperatoribus qualibet arte belli par; oppugnata per summum otium Carthago nullo trium Punicorum
<span class="innerMarginNote right">6</span>exercituum socios defendente; cetera—neque ea elevo—nullo tamen modo Africo bello comparanda, ubi non portus ullus classi nostrae apertus, non ager pacatus, non civitas socia, non rex amicus, non
<span class="innerMarginNote right">7</span>consistendi usquam locus, non<a class="footnoteLink" href="#note_LCL381_170_2" id="target_note_LCL381_170_2"><sup>2</sup></a> procedendi; quacumque circumspexeris, hostilia omnia atque infesta.</p>
<p>“An Syphaci Numidisque credis? Satis sit semel creditum; non semper temeritas est felix, et fraus fidem in parvis sibi praestruit, ut, cum operae pretium
<span class="innerMarginNote right">8</span>sit, cum mercede magna fallat. Non hostes patrem patruumque tuum armis prius quam Celtiberi socii fraude circumvenerunt; nec tibi ipsi a Magone




</p></section><notes><section class="footnotes"><ul><li class="note" id="note_LCL381_170_1"><a class="footnoteCrossrefLink" href="#target_note_LCL381_170_1" title="Click to highlight in text"><sup class="lineRef">1</sup>praeter <span class="italic">x Aldus, Froben, Eds.</span>: per <span class="italic">P(1)NJK.</span></a></li><script type="text/javascript">document.getElementById('note_LCL381_170_1').style.display = "none";</script><li class="note" id="note_LCL381_170_2"><a class="footnoteCrossrefLink" href="#target_note_LCL381_170_2" title="Click to highlight in text"><sup class="lineRef">2</sup>consistendi usquam locus, non <span class="italic">A<sup>s</sup>N<sup>s</sup>JK Eds.: om. P(1)N.</span></a></li><script type="text/javascript">document.getElementById('note_LCL381_170_2').style.display = "none";</script></ul></section></notes></section>