<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span>C. Laelio duabus quinqueremibus ab Carthagine profectus
tranquillo mari plurumum remis, interdum et
<span class="innerMarginNote right">13</span>leni adiuvante<a class="footnoteLink" href="#note_LCL381_74_1" id="target_note_LCL381_74_1"><sup>1</sup></a> vento, in Africam traiecit. Forte ita incidit ut eo ipso tempore Hasdrubal pulsus Hispania, septem triremibus portum invectus, ancoris positis
<span class="innerMarginNote right">14</span>terrae adplicaret naves, cum conspectae duae quinqueremes,
haud cuiquam dubio quin hostium essent opprimique a pluribus, priusquam portum intrarent, possent, nihil aliud quam tumultum ac trepidationem simul militum ac nautarum nequiquam armaque et
<span class="innerMarginNote right">15</span>naves expedientium fecerunt. Percussa enim ex alto vela paulo acriori vento prius in portum intulerunt quinqueremes quam Poeni ancoras molirentur;
<span class="innerMarginNote right">16</span>nec ultra tumultum ciere quisquam in regio portu audebat. Ita in terram prior Hasdrubal, mox Scipio et Laelius egressi ad regem pergunt.</p>
<p>XVIII. Magnificumque
id Syphaci—nec erat aliter—visum, duorum opulentissimorum ea tempestate duces populorum
uno die suam pacem amicitiamque petentes venisse.</p>
<p><span class="innerMarginNote right">2</span>Utrumque in hospitium invitat; et<a class="footnoteLink" href="#note_LCL381_74_2" id="target_note_LCL381_74_2"><sup>2</sup></a> quoniam fors eos sub uno tecto esse atque ad eosdem penates voluisset, contrahere ad<a class="footnoteLink" href="#note_LCL381_74_3" id="target_note_LCL381_74_3"><sup>3</sup></a> conloquium dirimendarum
<span class="innerMarginNote right">3</span>simultatium causa est conatus, Scipione abnuente aut privatim sibi ullum cum Poeno odium




</p></section><notes><section class="footnotes"><ul><li class="note" id="note_LCL381_74_1"><a class="footnoteCrossrefLink" href="#target_note_LCL381_74_1" title="Click to highlight in text"><sup class="lineRef">1</sup>adiuvante <span class="italic">P</span>(l)<span class="italic">N Aldas</span>: iuvante <span class="italic">SpJK Froben</span> 2.</a></li><script type="text/javascript">document.getElementById('note_LCL381_74_1').style.display = "none";</script><li class="note" id="note_LCL381_74_2"><a class="footnoteCrossrefLink" href="#target_note_LCL381_74_2" title="Click to highlight in text"><sup class="lineRef">2</sup>et <span class="italic">P</span>(1)<span class="italic">N Aldus, Froben</span>: <span class="italic">om. SpJK.</span></a></li><script type="text/javascript">document.getElementById('note_LCL381_74_2').style.display = "none";</script><li class="note" id="note_LCL381_74_3"><a class="footnoteCrossrefLink" href="#target_note_LCL381_74_3" title="Click to highlight in text"><sup class="lineRef">3</sup>ad <span class="italic">P</span>(1)<span class="italic">N Aldus, Eds.</span>: in <span class="italic">SpN</span><sup>s</sup>(<span class="italic">altern.</span>)<span class="italic">JK Froben</span> 2. <span class="italic">Conway.</span></a></li><script type="text/javascript">document.getElementById('note_LCL381_74_3').style.display = "none";</script></ul></section></notes></section>