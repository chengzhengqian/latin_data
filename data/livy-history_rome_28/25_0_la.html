<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span>Lucanos profecti; ea sine certamine tota gens in dicionem populi Romani rediit.</p>
<p>XII. Cum Hannibale nihil eo anno rei gestum est. Nam neque ipse se obtulit in tam recenti volnere publico privatoque neque lacessierunt quietum Romani:
tantam inesse vim, etsi omnia alia circa eum
ruerent, in uno illo duce censebant. Ac nescio an
<span class="innerMarginNote right">2, 3</span>mirabilior adversis quam secundis rebus fuerit, quippe qui, cum<a class="footnoteLink" href="#note_LCL381_50_1" id="target_note_LCL381_50_1"><sup>1</sup></a> in hostium terra per annos tredecim, tam procul ab domo,varia fortuna bellum gereret, exercitu non suo civili, sed mixto ex conluvione omnium gentium,
quibus non lex, non mos, non lingua communis,
<span class="innerMarginNote right">4</span>alius habitus, alia vestis, alia arma, alii ritus, alia sacra, alii prope dei essent, ita quodam uno vinculo copulaverit eos ut nulla nec inter ipsos nec adversus
<span class="innerMarginNote right">5</span>ducem seditio exstiterit, cum et pecunia saepe in stipendium
et commeatus in hostium agro deessent,<a class="footnoteLink" href="#note_LCL381_50_2" id="target_note_LCL381_50_2"><sup>2</sup></a> quorum inopia priore Punico bello multa infanda inter
<span class="innerMarginNote right">6</span>duces militesque commissa fuerant. Post Hasdrubalis
vero exercitum cum duce, in quibus spes omnis reposita victoriae fuerat, deletum cedendoque in angulum Bruttium cetera Italia concessum, cui non videatur mirabile nullum motum in castris factum?
<span class="innerMarginNote right">7</span>Nam ad cetera id quoque accesserat ut ne alendi quidem
exercitus nisi ex Bruttio agro spes esset, qui, ut




</p></section><notes><section class="footnotes"><ul><li class="note" id="note_LCL381_50_1"><a class="footnoteCrossrefLink" href="#target_note_LCL381_50_1" title="Click to highlight in text"><sup class="lineRef">1</sup>qui cum <span class="italic">x Cr√©vier</span>: qui cum et <span class="italic">x Aldus, Froben</span>: cum <span class="italic">A<sup>s</sup>?N</span><sup>2</sup> <span class="italic">or N<sup>s</sup></span>: eum <span class="italic">JK</span>: et <span class="italic">P</span>(1)<span class="italic">A?N.</span></a></li><script type="text/javascript">document.getElementById('note_LCL381_50_1').style.display = "none";</script><li class="note" id="note_LCL381_50_2"><a class="footnoteCrossrefLink" href="#target_note_LCL381_50_2" title="Click to highlight in text"><sup class="lineRef">2</sup>deessent <span class="italic">NJK Froben</span> 2: -set <span class="italic">P</span>(1) <span class="italic">Aldus.</span></a></li><script type="text/javascript">document.getElementById('note_LCL381_50_2').style.display = "none";</script></ul></section></notes></section>