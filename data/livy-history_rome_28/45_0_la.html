<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span><span class="innerMarginNote right">2</span>in deditionem accepit. Astapa urbs erat,<a class="footnoteLink" href="#note_LCL381_90_1" id="target_note_LCL381_90_1"><sup>1</sup></a> Carthaginiensium semper partis; neque id tam dignum
ira erat quam quod extra necessitates belli
<span class="innerMarginNote right">3</span>praecipuum in Romanos gerebant odium. Nec urbem aut situ aut munimento tutam habebant quae ferociores
iis animos faceret; sed ingenia incolarum latrocinio
laeta ut excursiones in finitimum agrum sociorum
populi Romani facerent impulerant et vagos milites Romanos lixasque et mercatores exciperent.
<span class="innerMarginNote right">4</span>Magnum etiam comitatum, quia paucis parum tutum fuerat, transgredientem fines positis insidiis circumventum 
<span class="innerMarginNote right">5</span>iniquo loco interfecerant.<a class="footnoteLink" href="#note_LCL381_90_2" id="target_note_LCL381_90_2"><sup>2</sup></a> Ad hanc urbem oppugnandam cum admotus exercitus esset, oppidani conscientia scelerum, quia nec deditio tuta ad tam infestos videbatur, neque spes moenibus aut armis tuendae salutis erat, facinus in se ac suos foedum ac
<span class="innerMarginNote right">6</span>ferum consciscunt. Locum in foro destinant quo pretiosissima rerum suarum congererent. Super eum cumulum coniuges ac liberos considere cum iussissent, ligna circa exstruunt<a class="footnoteLink" href="#note_LCL381_90_3" id="target_note_LCL381_90_3"><sup>3</sup></a> fascesque virgultorum coniciunt.
<span class="innerMarginNote right">7</span>Quinquaginta deinde armatis iuvenibus praecipiunt
ut, donec incertus eventus pugnae esset, praesidium eo loco fortunarum suarum corporumque
<span class="innerMarginNote right">8</span>quae cariora fortunis essent servarent; si rem inclinatam viderent atque in eo iam esse ut urbs caperetur, scirent omnes quos euntes in proelium






</p></section><notes><section class="footnotes"><ul><li class="note" id="note_LCL381_90_1"><a class="footnoteCrossrefLink" href="#target_note_LCL381_90_1" title="Click to highlight in text"><sup class="lineRef">1</sup>erat <span class="italic">N<sup>s</sup>JK Aldus, Froben</span>: <span class="italic">om. P</span>(1)<span class="italic">N.</span></a></li><script type="text/javascript">document.getElementById('note_LCL381_90_1').style.display = "none";</script><li class="note" id="note_LCL381_90_2"><a class="footnoteCrossrefLink" href="#target_note_LCL381_90_2" title="Click to highlight in text"><sup class="lineRef">2</sup>interfecerant <span class="italic">Sp? Froben</span> 2: -erunt <span class="italic">P</span>(1)<span class="italic">NJK Aldus.</span></a></li><script type="text/javascript">document.getElementById('note_LCL381_90_2').style.display = "none";</script><li class="note" id="note_LCL381_90_3"><a class="footnoteCrossrefLink" href="#target_note_LCL381_90_3" title="Click to highlight in text"><sup class="lineRef">3</sup>exstruunt <span class="italic">A</span><sup>6</sup><span class="italic">?N<sup>s</sup> or N</span><sup>2</sup><span class="italic">JK Eds.</span>: extrui (<span class="italic">or</span> exst-) <span class="italic">P</span>(1)<span class="italic">N.</span></a></li><script type="text/javascript">document.getElementById('note_LCL381_90_3').style.display = "none";</script></ul></section></notes></section>