<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span>ad Oceanum flectit, et iam inde fugientium modo effusi abibant; itaque<a class="footnoteLink" href="#note_LCL381_68_1" id="target_note_LCL381_68_1"><sup>1</sup></a> ab legionibus Romanis aliquantum
<span class="innerMarginNote right">4</span>intervalli fecit; eques levisque armatura nunc ab tergo nunc ab lateribus occurrendo fatigabat
<span class="innerMarginNote right">5</span>morabaturque; sed<a class="footnoteLink" href="#note_LCL381_68_2" id="target_note_LCL381_68_2"><sup>2</sup></a> cum ad crebros tumultus signa consisterent et nunc equestria nunc cum velitibus auxiliisque peditum proelia consererent, supervenerunt
<span class="innerMarginNote right">6</span>legiones. Inde non iam pugna sed trucidatio
velut pecorum fieri, donec ipse dux fugae auctor in proximos colles cum sex milibus ferme
<span class="innerMarginNote right">7</span>semermium evasit; ceteri caesi captique. Castra tumultuaria raptim Poeni tumulo editissimo communiverunt,
atque inde, cum hostis nequiquam subire iniquo ascensu conatus esset,<a class="footnoteLink" href="#note_LCL381_68_3" id="target_note_LCL381_68_3"><sup>3</sup></a> haud difficulter
<span class="innerMarginNote right">8</span>sese tutati sunt. Sed obsidio in loco nudo atque inopi vix in paucos dies tolerabilis erat; itaque transitiones ad hostem fiebant. Postremo dux ipse navibus accitis<a class="footnoteLink" href="#note_LCL381_68_4" id="target_note_LCL381_68_4"><sup>4</sup></a>—nec procul inde aberat mare—nocte relicto
<span class="innerMarginNote right">9</span>exercitu Gades perfugit. Scipio fuga ducis hostium audita decem milia peditum mille equites relinquit
<span class="innerMarginNote right">10</span>Silano ad castrorum obsidionem; ipse cum ceteris copiis septuagensimis castris, protinus causis regulorum
civitatiumque cognoscendis, ut praemia ad veram meritorum aestimationem tribui possent,
<span class="innerMarginNote right">11</span>Tarraconem rediit. Post profectionem eius Masinissa







</p></section><notes><section class="footnotes"><ul><li class="note" id="note_LCL381_68_1"><a class="footnoteCrossrefLink" href="#target_note_LCL381_68_1" title="Click to highlight in text"><sup class="lineRef">1</sup>itaque <span class="italic">P</span>(1)<span class="italic">N</span>: idque <span class="italic">N<sup>s</sup>JK Aldus, Froben.</span></a></li><script type="text/javascript">document.getElementById('note_LCL381_68_1').style.display = "none";</script><li class="note" id="note_LCL381_68_2"><a class="footnoteCrossrefLink" href="#target_note_LCL381_68_2" title="Click to highlight in text"><sup class="lineRef">2</sup>sed <span class="italic">P</span>(3)<span class="italic">NJK Aldus, Froben</span>: et <span class="italic">C Madvig, Emend.</span></a></li><script type="text/javascript">document.getElementById('note_LCL381_68_2').style.display = "none";</script><li class="note" id="note_LCL381_68_3"><a class="footnoteCrossrefLink" href="#target_note_LCL381_68_3" title="Click to highlight in text"><sup class="lineRef">3</sup>conatus esset <span class="italic">P</span>(1)<span class="italic">N Aldus</span>: -ti essent <span class="italic">SpJK Froben</span> 2 (<span class="italic">with</span> hostes <span class="italic">above</span>).</a></li><script type="text/javascript">document.getElementById('note_LCL381_68_3').style.display = "none";</script><li class="note" id="note_LCL381_68_4"><a class="footnoteCrossrefLink" href="#target_note_LCL381_68_4" title="Click to highlight in text"><sup class="lineRef">4</sup>accitis <span class="italic">Weissenborn</span>: acceptis <span class="italic">P</span><sup>2</sup>(1)<span class="italic">NJK Aldus</span>: accipitis <span class="italic">P.</span></a></li><script type="text/javascript">document.getElementById('note_LCL381_68_4').style.display = "none";</script></ul></section></notes></section>