<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span>quisquam, evanesceretque temere ortus rumor, tum
<span class="innerMarginNote right">2</span>primi auctores requiri coepti. Et subtrahente se quoque, ut credidisse potius temere quam finxisse rem talem videri posset, destituti duces iam sua ipsi insignia et pro vana imagine imperii quod gererent veram iustamque mox in se versuram potestatem
<span class="innerMarginNote right">3</span>horrebant. Stupente<a class="footnoteLink" href="#note_LCL381_102_1" id="target_note_LCL381_102_1"><sup>1</sup></a> ita seditione, cum vivere primo, mox etiam valere Scipionem certi auctores adferrent, tribuni militum septem ab ipso Scipione
<span class="innerMarginNote right">4</span>missi supervenerunt.<a class="footnoteLink" href="#note_LCL381_102_2" id="target_note_LCL381_102_2"><sup>2</sup></a> Ad quorum primum adventum exasperati animi; mox ipsis placido sermone permulcentibus notos cum quibus congressi erant,
<span class="innerMarginNote right">5</span>leniti sunt. Circumeuntes enim tentoria primo, deinde in principiis praetorioque, ubi sermones inter se serentium circulos vidissent, adloquebantur percunctantes
magis quae causa irae consternationisque
<span class="innerMarginNote right">6</span>subitae foret quam factum accusantes. Volgo stipendium non datum ad diem iactabatur, et, cum eodem tempore quo scelus Iliturgitanorum exstitisset
post duorum imperatorum duorumque exercituum
stragem sua virtute defensum nomen Romanum ac retenta provincia esset, Iliturgitanos poenam noxae meritam habere, suis recte factis
<span class="innerMarginNote right">7</span>gratiam qui exsolvat non esse. Talia querentes<a class="footnoteLink" href="#note_LCL381_102_3" id="target_note_LCL381_102_3"><sup>3</sup></a> aequa orare, seque ea relaturos ad imperatorem respondebant;
laetari quod nihil tristius nec insanabilius





</p></section><notes><section class="footnotes"><ul><li class="note" id="note_LCL381_102_1"><a class="footnoteCrossrefLink" href="#target_note_LCL381_102_1" title="Click to highlight in text"><sup class="lineRef">1</sup>stupente <span class="italic">P</span>(1)<span class="italic">Eds.</span>: stupenti (<span class="italic">with</span> seditioni) <span class="italic">JK Luchs, Riemann</span>: -ebant <span class="italic">N.</span></a></li><script type="text/javascript">document.getElementById('note_LCL381_102_1').style.display = "none";</script><li class="note" id="note_LCL381_102_2"><a class="footnoteCrossrefLink" href="#target_note_LCL381_102_2" title="Click to highlight in text"><sup class="lineRef">2</sup>ab ipso Scipione missi supervenerunt <span class="italic">Sp?JK Froben</span> 2, <span class="italic">Luchs, Conway</span>: qui ab ipso Scipione sunt <span class="italic">P</span>(3) (<span class="italic">with</span> sunt missi <span class="italic">AN, while N</span><sup>4</sup> <span class="italic">adds</span> supervenere, <span class="italic">and N<sup>x</sup> deletes</span> qui). <span class="italic">Possibly</span> qui <span class="italic">is evidence for a lost clause.</span></a></li><script type="text/javascript">document.getElementById('note_LCL381_102_2').style.display = "none";</script><li class="note" id="note_LCL381_102_3"><a class="footnoteCrossrefLink" href="#target_note_LCL381_102_3" title="Click to highlight in text"><sup class="lineRef">3</sup>querentes, <span class="italic">for this Riemann has</span> querentibus.</a></li><script type="text/javascript">document.getElementById('note_LCL381_102_3').style.display = "none";</script></ul></section></notes></section>