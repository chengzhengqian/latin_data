<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c</span> 548</span>obsides innoxios, sed in ipsos, si defecerint, saeviturum,
nec ab inermi, sed ab armato hoste poenas expetiturum. Utramque fortunam<a class="footnoteLink" href="#note_LCL381_140_1" id="target_note_LCL381_140_1"><sup>1</sup></a> expertis permittere
sese utrum propitios an iratos habere Romanos
<span class="innerMarginNote right">11</span>mallent. Ita dimissus Mandonius pecunia tantummodo imperata ex qua stipendium militi
<span class="innerMarginNote right">12</span>praestari posset. Ipse Marcio in ulteriorem Hispaniam praemisso, Silano Tarraconem remisso<a class="footnoteLink" href="#note_LCL381_140_2" id="target_note_LCL381_140_2"><sup>2</sup></a> paucos moratus dies, dum imperatam pecuniam Ilergetes pernumerarent, cum expeditis Marcium iam adpropinquantem Oceano adsequitur.</p>
<p>XXXV. Incohata res iam ante de Masinissa aliis atque aliis de causis dilata erat, quod Numida cum ipso utique congredi Scipione volebat atque eius dextra fidem sancire; ea tum itineris tam longi ac
<span class="innerMarginNote right">2</span>tam devii causa Scipioni fuit. Masinissa cum Gadibus esset, certior adventare eum a Marcio factus, causando corrumpi equos inclusos in insula penuriamque omnium rerum et facere ceteris et ipsos sentire,
<span class="innerMarginNote right">3</span>ad hoc equitem marcescere desidia, Magonem<a class="footnoteLink" href="#note_LCL381_140_3" id="target_note_LCL381_140_3"><sup>3</sup></a> perpulit ut se traicere in continentem ad depopulandos
<span class="innerMarginNote right">4</span>proximos Hispaniae agros pateretur. Transgressus
tres principes Numidarum praemittit ad





</p></section><notes><section class="footnotes"><ul><li class="note" id="note_LCL381_140_1"><a class="footnoteCrossrefLink" href="#target_note_LCL381_140_1" title="Click to highlight in text"><sup class="lineRef">1</sup>expetiturum. Utramque fortunam <span class="italic">A<sup>s</sup>N<sup>s</sup>JK Aldus, Froben</span>: <span class="italic">om. P(1)N.</span></a></li><script type="text/javascript">document.getElementById('note_LCL381_140_1').style.display = "none";</script><li class="note" id="note_LCL381_140_2"><a class="footnoteCrossrefLink" href="#target_note_LCL381_140_2" title="Click to highlight in text"><sup class="lineRef">2</sup>Silano . . . remisso <span class="italic">A<sup>6</sup>?N<sup>s</sup>JK</span>: <span class="italic">om. P(1)N.</span></a></li><script type="text/javascript">document.getElementById('note_LCL381_140_2').style.display = "none";</script><li class="note" id="note_LCL381_140_3"><a class="footnoteCrossrefLink" href="#target_note_LCL381_140_3" title="Click to highlight in text"><sup class="lineRef">3</sup>Magonem <span class="italic">om. P(1)NJK: supplied by z</span> (1518): <span class="italic">Conway would prefer</span> Poenorum praefectum, <span class="italic">one line.</span></a></li><script type="text/javascript">document.getElementById('note_LCL381_140_3').style.display = "none";</script></ul></section></notes></section>