<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 548</span>tempus locumque conloquio statuendum. Duos pro obsidibus retineri ab Scipione iubet; remisso tertio qui quo iussus erat adduceret Masinissam, cum paucis
<span class="innerMarginNote right">5</span>in conloquium venerunt. Ceperat iam ante Numidam ex fama rerum gestarum admiratio viri, substitueratque animo speciem quoque corporis amplam ac
<span class="innerMarginNote right">6</span>magnificam; ceterum maior praesentis veneratio cepit, et, praeterquam quod suapte natura multa maiestas inerat, adornabat promissa caesaries habitusque corporis non cultus munditiis, sed virilis vere
<span class="innerMarginNote right">7</span>ac militaris, et aetas erat in medio virium robore, quod plenius nitidiusque ex morbo velut renovatus flos iuventae faciebat.</p>
<p><span class="innerMarginNote right">8</span>Prope attonitus ipso congressu Numida gratias de fratris filio remisso agit. Ex eo tempore adfirmat eam se quaesisse occasionem quam tandem oblatam
<span class="innerMarginNote right">9</span>deum immortalium beneficio non omiserit. Cupere se illi populoque Romano operam navare ita ut nemo unus externus magis enixe adiuverit rem Romanam.
<span class="innerMarginNote right">10</span>Id se, etiamsi iam pridem vellet, minus praestare in Hispania, aliena atque ignota terra,<a class="footnoteLink" href="#note_LCL381_142_1" id="target_note_LCL381_142_1"><sup>1</sup></a> potuisse; in qua autem genitus educatusque in spem paterni regni
<span class="innerMarginNote right">11</span>esset, facile praestaturum. Si quidem eundem Scipionem ducem in Africam Romani mittant, satis
<span class="innerMarginNote right">12</span>sperare perbrevis aevi Carthaginem esse. Laetus eum Scipio vidit audivitque, cum caput rerum in omni hostium equitatu Masinissam fuisse sciret, et



</p></section><notes><section class="footnotes"><ul><li class="note" id="note_LCL381_142_1"><a class="footnoteCrossrefLink" href="#target_note_LCL381_142_1" title="Click to highlight in text"><sup class="lineRef">1</sup>terra, <span class="italic">here P(1)N Eds.</span>: <span class="italic">before</span> aliena <span class="italic">JK Froben</span> 2, <span class="italic">Conway: in both places N<sup>s</sup>.</span></a></li><script type="text/javascript">document.getElementById('note_LCL381_142_1').style.display = "none";</script></ul></section></notes></section>