<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 549</span>extra sortem, concedente collega, quia sacrorum cura pontificem maximum in Italia retinebat, Bruttii
<span class="innerMarginNote right">13</span>Crasso. Tum praetoriae provinciae in sortem coniectae.
Urbana Cn. Servilio obtigit, Ariminum—ita Galliam appellabant—Sp. Lucretio, Sicilia L. Aemilio,
Cn. Octavio Sardinia.</p>
<p><span class="innerMarginNote right">14</span>Senatus in Capitolio habitus. Ibi referente P. Scipione senatus consultum factum est ut, quos ludos inter seditionem militarem in Hispania vovisset, ex ea pecunia quam ipse in aerarium detulisset faceret.</p>
<p>XXXIX. Tum Saguntinorum legatos in senatum introduxit. Ex eis maximus natu: “Etsi nihil ultra malorum est, patres conscripti, quam quod passi sumus, ut ad ultimum fidem vobis praestaremus, tamen ea vestra merita imperatorumque vestrorum erga nos fuerunt ut nos cladium nostrarum non
<span class="innerMarginNote right">2</span>paeniteat. Bellum propter nos suscepistis, susceptum
quartum decimum annum tam pertinaciter geritis ut saepe ad ultimum discrimen et ipsi veneritis
<span class="innerMarginNote right">3</span>et populum Carthaginiensem adduxeritis. Cum in Italia tam atrox bellum et Hannibalem hostem haberetis, consulem cum exercitu in Hispaniam velut ad conligendas<a class="footnoteLink" href="#note_LCL381_154_1" id="target_note_LCL381_154_1"><sup>1</sup></a> reliquias naufragii nostri
<span class="innerMarginNote right">4</span>misistis. P. et Cn. Cornelii, ex quo in provinciam venerunt, nullo tempore destiterunt quae nobis secunda quaeque adversa hostibus nostris essent
<span class="innerMarginNote right">5</span>facere. Iam omnium primum oppidum nobis restituerunt;
per omnem Hispaniam cives nostros venum




</p></section><notes><section class="footnotes"><ul><li class="note" id="note_LCL381_154_1"><a class="footnoteCrossrefLink" href="#target_note_LCL381_154_1" title="Click to highlight in text"><sup class="lineRef">1</sup>conligendas (col-) <span class="italic">P(1)N Aldus, Eds.</span>: conciliandas <span class="italic">SpN<sup>s</sup>(altern.)J K Conway.</span></a></li><script type="text/javascript">document.getElementById('note_LCL381_154_1').style.display = "none";</script></ul></section></notes></section>