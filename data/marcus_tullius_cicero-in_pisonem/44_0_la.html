<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quae quidem conlaudatio hominis turpissimi mihi ipsi erat paene turpis, “non illa tibi” inquit “invidia nocuit, sed versus tui.” Nimis magna poena te consule constituta est sive malo poëtae sive libero. “Scripsisti enim: cedant arma togae.” Quid tum? “Haec res tibi fluctus illos excitavit.” At hoc nusquam opinor scriptum fuisse in illo elogio, quod te consule in sepulcro rei publicae incisum est: velitis iubeatis, ut, quod M. Cicero versum fecerit, sed quod vindicarit.</p>
</section>
<section class="div2">
<p><span class="br"></span><span class="lineNumber">73</span><span class="br"></span>XXX. Verum tamen, quoniam te non Aristarchum, sed Phalarin grammaticum habemus, qui non notam apponas ad malum versum, sed poetam armis persequare, scire cupio quid tandem in isto versu reprehendas: cedant arma togae. “Tuae dicis” inquit “togae summum imperatorem esse cessurum.” Quid nunc te, asine, litteras doceam? Non opus est verbis, sed fustibus. Non dixi hanc togam, qua sum amictus, nec arma scutum aut gladium unius imperatoris, sed quia pacis est insigne et otii toga, contra autem arma tumultus atque belli, poetarum more cum locutus sum, hoc intellegi volui, bellum
<span class="br"></span><span class="lineNumber">74</span><span class="br"></span>ac tumultum paci atque otio concessurum. Quaere ex familiari tuo, Graeco illo poeta: probabit genus ipsum et agnoscet neque te nihil sapere mirabitur. “At in altero illo” inquit “haeres: concedat






</p></section><notes></notes></section>