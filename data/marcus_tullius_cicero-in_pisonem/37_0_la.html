<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

decretae tot dierum tanto opere delectent? in quibus homines errore ducuntur, quas di neglegunt, qui, ut noster divinus ille dixit Epicurus, neque propitii cuiquam esse solent neque irati.” Non facies fidem scilicet, cum haec disputabis; tibi enim et esse et fuisse videbit iratos.</p>
<p><span class="br"></span><span class="lineNumber">60</span><span class="br"></span>Vertes te ad alteram scholam; disseres de triumpho: “Quid tandem habet iste currus? Quid vincti ante currum duces? Quid simulacra oppidorum? Quid aurum? Quid argentum? Quid legati in equis et tribuni? Quid clamor militum? Quid tota illa pompa? Inania sunt ista, mihi crede, delectamenta paene puerorum, captare plausus, vehi per urbem, conspici velle; quibus ex rebus nihil est quod solidum tenere, nihil quod referre ad voluptatem corporis
<span class="br"></span><span class="lineNumber">61</span><span class="br"></span>possis: quin tu me vides, qui, ex qua provincia T. Flamininus, L. Paulus, Q. Metellus, T. Didius, innumerabiles alii levitate et cupiditate commoti triumpharunt, ex ea sic redii, ut ad portam Esquilinam Macedonicam lauream conculcarim, ipse cum hominibus quindecim male vestitis ad portam Caelimontanam sitiens pervenerim; quo in loco mihi libertus praeclaro imperatori domum ex hac die biduo ante conduxerat; quae vacua si non fuisset, in campo Martio mihi tabernaculum conlocassem. Nummus interea mihi, Caesar, neglectis ferculis triumphalibus domi manet et manebit: rationes ad aerarium continuo,



</p></section><notes></notes></section>