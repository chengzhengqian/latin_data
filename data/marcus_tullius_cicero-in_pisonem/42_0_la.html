<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sed, ut ego arbitror, in hominum eruditissimorum et humanissimorum coetu loquor. Audistis profecto dici philosophos Epicureos omnis res, quae sint homini expetendae, voluptate metiri: rectene an secus, nihil ad nos, aut, si ad nos, nihil ad hoc tempus; sed tamen lubricum genus orationis adulescenti
<span class="br"></span><span class="lineNumber">69</span><span class="br"></span>non acriter intellegenti est saepe praeceps: itaque admissarius iste, simul audivit voluptatem a philosopho tanto opere laudari, nihil expiscatus est: sic suos sensus voluptarios omnis incitavit, sic ad illius hanc orationem adhinnivit, ut non magistrum virtutis, sed auctorem libidinis a se illum inventum arbitraretur. Graecus primo distinguere et dividere illa quem ad modum dicerentur: iste claudus, quem ad modum aiunt, pilam retinere; quod acceperat, testificari, tabellas obsignare velle, Epicurum disertum dicere; etenim dicit, ut opinor, se nullum bonum intellegere posse demptis corporis voluptatibus.
<span class="br"></span><span class="lineNumber">70</span><span class="br"></span>Quid multa? Graecus facilis et valde venustus nimis pugnax contra imperatorem<a class="footnoteLink" href="#note_LCL252_222_1" id="target_note_LCL252_222_1"><sup>1</sup></a> populi Romani esse noluit.</p>
</section>
<section class="div2">
<p>XXIX. Est autem hic, de quo loquor, non philosophia solum, sed etiam ceteris studiis, quae fere ceteros Epicureos neglegere dicunt, perpolitus; poÃ«ma porro facit ita festivum, ita concinnum, ita elegans, nihil ut fieri possit argutius; in quo reprehendat eum licet, si qui volet, modo leviter, non ut impurum, non ut improbum, non ut audacem, sed




</p></section><notes><section class="footnotes"><ul><li class="note" id="note_LCL252_222_1"><a class="footnoteCrossrefLink" href="#target_note_LCL252_222_1" title="Click to highlight in text"><sup class="lineRef">1</sup>imperatorem v, senatorem other <span class="sc">mss.</span></a></li><script type="text/javascript">document.getElementById('note_LCL252_222_1').style.display = "none";</script></ul></section></notes></section>