<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

solitudo pro frequentia, caupona pro oppido? Non ut redire ex Macedonia nobilis imperator, sed ut mortuus infamis referri videretur.</p>
</section>
<section class="div2">
<p>XXIII. Romam vero ipsam, o familiae, non dicam Calpurniae, sed Calventiae, neque huius urbis, sed Placentini municipii, neque paterni generis, sed braccatae cognationis dedecus, quem ad modum ingressus es? Quis tibi non dicam horum aut civium ceterorum, sed tuorum legatorum obviam venit?
<span class="br"></span><span class="lineNumber">54</span><span class="br"></span>Mecum enim L. Flaccus, vir tua legatione indignissimus atque eis consiliis, quibus mecum in consulatu meo coniunctus fuit ad conservandam rem publicam, dignior, mecum fuit tum, cum te quidam non longe a porta cum lictoribus errantem visum esse narraret; scio item virum fortem in primis, belli ac rei militaris peritum, familiarem meum, Q. Marcium, quorum tu legatorum opera in proelio imperator appellatus eras, cum longe afuisses, adventu isto tuo domi fuisse otiosum. Sed quid ego numero qui tibi obviam non
<span class="br"></span><span class="lineNumber">55</span><span class="br"></span>venerint? Quin dico venisse paene neminem, ne de officiosissima quidem natione candidatorum, cum volgo essent et illo ipso et multis ante diebus admoniti et rogati. Togulae lictoribus ad portam praesto fuerunt; quibus illi acceptis sagula reiecerunt, catervam





</p></section><notes></notes></section>