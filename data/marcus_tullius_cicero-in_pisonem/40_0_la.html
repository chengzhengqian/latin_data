<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

latrones, per servos de me egeras, contulisti; Italia cuncta exsecratur, cuius idem tu superbissime
<span class="br"></span><span class="lineNumber">65</span><span class="br"></span>decreta et preces repudiasti. Fac huius odii tanti ac tam universi periculum, si audes: instant post hominum memoriam apparatissimi magnificentissimique ludi, quales non modo numquam fuerunt, sed ne quo modo fieri quidem posthac possint possum ullo pacto suspicari: da te populo, committe ludis. Sibilum metuis? Ubi sunt vestrae scholae? Ne acclametur times? Ne id quidem est curare philosophi. Manus tibi ne adferantur? Dolor enim est malum, ut tu disputas; existimatio, dedecus, infamia, turpitudo verba atque ineptiae. Sed de hoc non dubito: non audebit accedere ad ludos. Convivium publicum non dignitatis causa inibit—nisi forte ut cum P. Clodio, hoc est, cum amoribus suis, cenet—sed plane animi sui causa: ludos nobis
<span class="br"></span><span class="lineNumber">66</span><span class="br"></span>idiotis relinquet; solet enim in disputationibus suis oculorum et aurium delectationi abdominis voluptates anteferre.</p>
<p>Nam quod vobis iste tantum modo improbus, crudelis, olim furunculus, nunc vero etiam rapax, quod sordidus, quod contumax, quod superbus, quod fallax, quod perfidiosus, quod impudens, quod audax esse videtur, nihil scitote esse luxuriosius, nihil libidinosius,
<span class="br"></span><span class="lineNumber">67</span><span class="br"></span>nihil posterius, nihil nequius. Luxuriem autem nolite in isto hanc cogitare: est enim quaedam,


</p></section><notes></notes></section>