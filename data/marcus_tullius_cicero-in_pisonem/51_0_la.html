<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

percussisti, cum ille ad te legatus in castra venisset et tibi magna praesidia auxilia a Bessis peditum equitumque polliceretur, neque eum solum, sed etiam ceteros legatos, qui simul venerant; quorum omnium capita regi Cotyi vendidisti. Denseletis, quae natio semper oboediens huic imperio etiam in illa omnium barbarorum defectione Macedoniam C. Sentio praetore tutata est, nefarium bellum et crudele intulisti, eisque cum fidelissimis sociis uti posses, hostibus uti acerrimis maluisti. Ita perpetuos defensores Macedoniae vexatores ac praedatores effecisti: vectigalia nostra perturbarunt, urbis ceperunt, vastarunt agros, socios nostros in servitutem abduxerunt, familias abripuerunt, pecus abegerunt, Thessalonicensis, cum oppido desperassent, munire arcem coÃ«gerunt.</p>
</section>
<section class="div2">
<p><span class="br"></span><span class="lineNumber">85</span><span class="br"></span>XXXV. A te Iovis Urii fanum antiquissimum barbarorum sanctissimumque direptum est; tua scelera di immortales in nostros milites expiaverunt; qui cum uno genere morbi adfligerentur neque se recreare quisquam posset, qui semel incidisset, dubitabat nemo quin violati hospites, legati necati, pacati atque socii nefario bello lacessiti, fana vexata hanc tantam efficerent vastitatem.</p>
<p>Cognoscis ex particula parva scelerum et crude
<span class="br"></span><span class="lineNumber">86</span><span class="br"></span>litatis tuae genus universum. Quid avaritiae, quae



</p></section><notes></notes></section>