<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

esse, non leges, non instituta, non mores, non iura
<span class="br"></span><span class="lineNumber">31</span><span class="br"></span>noritis? An eum proficiscebamini paludati in pro-vincias vel emptas vel ereptas, consules vos quisquam putavit? Itaque, credo, si minus frequentia sua vestrum egressum ornando atque celebrando, at ominibus saltem bonis, ut consules, non tristissimis, ut hostis ac proditores, prosequebantur.</p>
</section>
<section class="div2">
<p>XIV. Tune etiam, immanissimum ac foedissimum monstrum, ausus es meum discessum illum, testem sceleris et crudelitatis tuae, in maledicti et contumeliae loco ponere? Quo quidem tempore cepi, patres conscripti, fructum immortalem vestri in me et amoris et iudicii; qui non admurmuratione, sed voce et clamore abiecti hominis ac semivivi furorem
<span class="br"></span><span class="lineNumber">32</span><span class="br"></span>petulantiamque fregistis. Tu luctum senatus, tu desiderium equestris ordinis, tu squalorem Italiae, tu curiae taciturnitatem annuam, tu silentium perpetuum iudiciorum ac fori, tu cetera illa in maledicti loco pones, quae meus discessus rei publicae volnera inflixit? Qui si calamitosissimus fuisset, tamen misericordia dignior quam contumelia et cum gloria potius esse coniunctus quam cum probro putaretur, atque ille dolor meus dum taxat, vestrum quidem scelus ac dedecus haberetur. Cum veroâ€”forsitan hoc, quod dicturus sum, mirabile auditu esse videatur,


</p></section><notes></notes></section>