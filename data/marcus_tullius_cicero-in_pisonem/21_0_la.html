<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sed certe id dicam, quod sentio,â€”cum tantis a vobis, patres conscripti, beneficiis adfectus sim tantisque honoribus, non modo illam calamitatem esse non duco, sed, si quid mihi potest a re publica esse seiunctum, quod vix potest, privatim ad meum nomen augendum, optandam dico mihi fuisse illam expetendamque
<span class="br"></span><span class="lineNumber">33</span><span class="br"></span>fortunam; atque ut tuum laetissimum diem cum tristissimo meo conferam, utrum tandem bono viro et sapienti optabilius putas sic exire e patria, ut omnes sui cives salutem, incolumitatem, reditum precentur, quod mihi accidit, an, quod tibi proficiscenti evenit, ut omnes exsecrarentur, male precarentur, unam tibi illam viam et perpetuam esse vellent? Mihi, me dius fidius, in tanto omnium mortalium odio, iusto praesertim et debito, quaevis fuga quam ulla provincia esset optatior.</p>
</section>
<section class="div2">
<p>XV. Sed perge porro. Nam si illud meum turbulentissimum tempus tuo tranquillissimo praestat, quid conferam reliqua, quae in te dedecoris plena fuerunt,
<span class="br"></span><span class="lineNumber">34</span><span class="br"></span>in me dignitatis? Me Kalendis Ianuariis, qui dies post obitum occasumque vestrum rei publicae primus inluxit, frequentissimus senatus, concursu Italiae, referente clarissimo ac fortissimo viro, P. Lentulo, consentiente atque una voce revocavit; me idem senatus exteris nationibus, me legatis magistratibusque


</p></section><notes></notes></section>