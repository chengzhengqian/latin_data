<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ipse certe agnoscet et cum aliquo dolore flagitiorum
<span class="br"></span><span class="lineNumber">13</span><span class="br"></span>suorum recordabitur. Meministine, caenum, cum ad te quinta fere hora cum C. Pisone venissem, nescio quo e gurgustio te prodire, involuto capite, soleatum? et cum isto ore foetido taeterrimam nobis popinam inhalasses, excusatione te uti valetudinis, quod diceres vinolentis te quibusdam medicaminibus solere curari? quam nos causam cum accepissemus—quid enim facere poteramus?—paulisper stetimus in illo ganearum tuarum nidore atque fumo; unde tu nos cum improbissime respondendo, tum turpissime
<span class="br"></span><span class="lineNumber">14</span><span class="br"></span>ructando eiecisti. Idem illo fere biduo productus in contionem ab eo, cui sic aequatum<a class="footnoteLink" href="#note_LCL252_156_1" id="target_note_LCL252_156_1"><sup>1</sup></a> praebebas consulatum tuum, cum esses interrogatus quid sentires de consulatu meo, gravis auctor, Calatinus credo aliquis aut Africanus aut Maximus et non Caesoninus Semiplacentinus Calventius, respondes, altero ad frontem sublato, altero ad mentum depresso super-cilio, crudelitatem tibi non placere.</p>
</section>
<section class="div2">
<p>VII. Hic te ille, homo dignissimus tuis laudibus, conlaudavit.</p>
<p>Crudelitatis tu, furcifer, senatum consul in contione condemnas? Non enim me, qui senatui parui: nam relatio illa salutaris et diligens fuerat consulis, animadversio quidem et iudicium senatus: quae cum






</p></section><notes><section class="footnotes"><ul><li class="note" id="note_LCL252_156_1"><a class="footnoteCrossrefLink" href="#target_note_LCL252_156_1" title="Click to highlight in text"><sup class="lineRef">1</sup><span class="italic">For</span> sic aequatum <span class="italic">Clark suggests</span> sicam quandam.</a></li><script type="text/javascript">document.getElementById('note_LCL252_156_1').style.display = "none";</script></ul></section></notes></section>