<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

intulisset: quis fuit in tanta civitate qui illum incesto liberatum, non. eos, qui ita iudicarint, pari
<span class="br"></span><span class="lineNumber">96</span><span class="br"></span>scelere obstrictos arbitraretur?</p>
</section>
<section class="div2">
<p>XL. An ego exspectem dum de te quinque et septuaginta tabellae diribeantur, de quo iam pridem omnes mortales omnium generum, aetatum, ordinum iudicaverunt? Quis enim te aditu, quis ullo honore, quis denique communi salutatione dignum putet? Omnes memoriam consulatus tui, facta, mores, faciem denique ac nomen a re publica detestantur: legati, qui una fuere, alienati; tribuni militum inimici; centuriones, et si qui ex tanto exercitu reliqui milites exstant, non dimissi abs te, sed dissipati, te oderunt, tibi pestem exoptant, te exsecrantur. Achaia exhausta, Thessalia vexata, laceratae Athenae, Dyrrachium et Apollonia exinanita, Ambracia direpta, Parthini et Bulienses inlusi, Epirus excisa, Locri, Phocii, Boeotii exusti, Acarnania, Amphilochia, Perraebia Athamanumque gens vendita, Macedonia condonata barbaris,
Aetolia amissa, Dolopes finitimque montani oppidis atque agris exterminati, cives Romani, qui in eis locis negotiantur, te unum solum suum sociorumque depeculatorem, vexatorem, praedonem, hostem


</p></section><notes></notes></section>