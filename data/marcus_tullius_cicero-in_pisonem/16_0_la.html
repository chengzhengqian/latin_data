<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

dignitas, magna maiestas consulis: non capiunt angustiae pectoris tui, non recipit levitas ista, non egestas animi; non infirmitas ingenii sustinet, non insolentia rerum secundarum tantam personam, tam gravem, tam severam. Seplasia me hercule, ut dici audiebam, te ut primum aspexit, Campanum consulem repudiavit. Audierat Decios Magios et de Taurea illo Vibellio aliquid acceperat: in quibus si moderatio illa, quae in nostris solet esse consulibus, non fuit, at fuit pompa, fuit species, fuit incessus <span class="br"></span><span class="lineNumber">25</span><span class="br"></span>saltem Seplasia dignus et Capua. Gabinium denique si vidissent <span class="sc">ii</span>virum vestri illi unguentarii, citius agnovissent: erant illi compti capilli et madentes cincinnorum fimbriae et fluentes purpurissataeque<a class="footnoteLink" href="#note_LCL252_170_1" id="target_note_LCL252_170_1"><sup>1</sup></a> buccae, dignae Capua, sed illa vetere: nam haec quidem, quae nunc est, splendidissimorum hominum, fortissimorum virorum, optimorum civium mihique amicissimorum multitudine redundat; quorum Capuae te praetextatum nemo aspexit qui non gemeret desiderio mei, cuius consilio cum universam rem publicam tum illam ipsam urbem meminerant esse servatam. Me inaurata statua donarant; me patronum unum asciverant; a me se habere vitam, fortunas, liberos arbitrabantur; me et praesentem contra latrocinium tuum suis decretis legatisque defenderant




</p></section><notes><section class="footnotes"><ul><li class="note" id="note_LCL252_170_1"><a class="footnoteCrossrefLink" href="#target_note_LCL252_170_1" title="Click to highlight in text"><sup class="lineRef">1</sup>purpurissataeque <span class="italic">coni. Halm</span>: pulsatae <span class="sc">mss</span>.</a></li><script type="text/javascript">document.getElementById('note_LCL252_170_1').style.display = "none";</script></ul></section></notes></section>