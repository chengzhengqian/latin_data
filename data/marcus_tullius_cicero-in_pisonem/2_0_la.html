<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

et paucis <span class="italic">post annis</span> in eam civitatem—nam tum erat <span class="italic">civitas</span>—ascendit. Prius enim Gallus, dein Gallica<span class="italic">nus</span> extremo Se<span class="italic">mi</span>placentinus haberi . . . <span class="italic">coeptus est</span>. (Ascon.)</p>
<p>7. Maiorem sibi Insuber ille avus adoptavit. (Arus. Mess.)</p>
<p>8. Lautiorem . . . pater tuus socerum, quam C. Piso . . . in illo luctu . . . non ei filiam meam conlocavi, quem ego . . . potestas tum omnium fuisset, unum potissimum delegissem. (Ascon.)</p>
<p>9. Cum tibi tota cognatio serraco advehatur. (Quint. viii. 3. 21.)</p>
<p>10. Proximus Pompeium sedebam. (Diomed. 405.)</p>
</section>
<section class="div2">
<p><span class="br"></span><span class="lineNumber">1</span><span class="br"></span>I. . . . Iamne vides, belua, iamne sentis quae sit hominum querella frontis tuae? Nemo queritur Syrum nescio quem de grege noviciorum factum esse consulem; non enim nos color iste servilis, non pilosae genae, non dentes putridi deceperunt: oculi, supercilia, frons, voltus denique totus, qui sermo quidam tacitus mentis est, hic in fraudem homines impulit; hic eos, quibus eras ignotus, decepit, fefellit, induxit. Pauci ista tua lutulenta vitia noramus; pauci tarditatem ingenii, stuporem debilitatemque linguae; numquam erat audita vox in foro; numquam periculum factum consilii; nullum non modo inlustre, sed ne notum quidem factum aut militiae


</p></section><notes></notes></section>