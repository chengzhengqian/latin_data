<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

servata ab illo demersum in Minturnensium paludibus, Africa devicta ab eodem expulsum et naufragum vidit: fortunae enim ista tela sunt, non culpae; supplicium autem est poena peccati. Neque vero ego, si umquam vobis mala precarer, quod saepe feci—in quo di immortales meas preces audiverunt,—morbum aut mortem aut cruciatum precarer. Thyestea est ista exsecratio poetae volgi animos, non sapientium moventis, ut tu “naufragio expulsus, uspiam</p>
<blockquote><p><span class="line">saxis fixus asperis, evisceratus</span><span class="linebreak"></span></p></blockquote>
<p class="noindent">latere penderes,” ut ait ille</p>
<blockquote><p><span class="line">saxa spargens tabo, sanie et sanguine atro.</span><span class="linebreak"></span></p></blockquote>
<p class="noindent"><span class="br"></span><span class="lineNumber">44</span><span class="br"></span>Non ferrem omnino moleste, si ita accidisset; sed id tamen esset humanum. M. Marcellus, qui ter consul fuit, summa virtute, pietate, gloria militari, periit in mari: qui tamen ob virtutem in gloria et laude vivit: in fortuna quadam est illa mors, non in poena putanda. Quae est igitur poena? Quod supplicium? Quae saxa? Quae cruces? Esse duo duces in provinciis populi Romani, habere exercitus, appellari imperatores; horum alterum sic fuisse infirmatum<a class="footnoteLink" href="#note_LCL252_192_1" id="target_note_LCL252_192_1"><sup>1</sup></a> conscientia scelerum et fraudium suarum, ut ex ea provincia, quae fuerit ex omnibus una maxime triumphalis, nullam sit ad senatum litteram mittere ausus. Ex qua provincia modo vir omni dignitate




</p></section><notes><section class="footnotes"><ul><li class="note" id="note_LCL252_192_1"><a class="footnoteCrossrefLink" href="#target_note_LCL252_192_1" title="Click to highlight in text"><sup class="lineRef">1</sup>infrenatum <span class="italic">V.</span></a></li><script type="text/javascript">document.getElementById('note_LCL252_192_1').style.display = "none";</script></ul></section></notes></section>