<section class="div1 language" lang="la"><header><hgroup><h1>Cicero</h1></hgroup></header>
<h1><span class="ac">In L. Calpurnium Pisonem Oratio</span></h1>
<section class="div2">
<h2><span class="sc">fragmenta</span></h2>
<p>1. Pro di immortales, qui hic inluxit dies? (Quint. ix. 4. 76.)</p>
<p>2. Quod minimum specimen in te ingenii? ingenii autem? immo ingenui hominis ac liberi; qui colore ipso patriam aspernaris, oratione genus, moribus nomen. (Ascon.)</p>
<p>3. Hoc non ad contemnendam Placentiam pertinet, unde se is ortum gloriari solet; neque enim hoc mea natura fert nec municipii, praesertim de me optime meriti, dignitas patitur. (Ascon.)</p>
<p>4. Insuber quidam fuit, idem mercator et praeco: is eum Romam cum filia venisset, adulescentem nobilem Caesoninum, hominis furacissimi filium, ausus est appellare: homini levi et subito filiam conlocavit. (Ascon.)</p>
<p>5. Quae te beluam ex utero, non hominem fudit. (Serv. <span class="italic">Aen.</span> viii. 139.)</p>
<p>6. Hic cum ad om . . . Placentiae forte consedit




</p></section><notes></notes></section>