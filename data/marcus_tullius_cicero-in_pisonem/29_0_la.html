<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

illud etiam accidit praeter optatum meum, sed valde ex voluntate: mihi enim numquam venerat in mentem furorem et insaniam optare vobis, in quam incidistis.</p>
<p>Atqui fuit optandum; me tamen fugerat deorum immortalium has esse in impios et consceleratos poenas certissimas. Nolite enim ita putare, patres conscripti, ut in scena videtis, homines consceleratos impulsu deorum terreri furialibus taedis ardentibus: sua quemque fraus, suum facinus, suum scelus, sua audacia de sanitate ac mente deturbat; hae sunt
<span class="br"></span><span class="lineNumber">47</span><span class="br"></span>impiorum furiae, hae flammae, hae faces. Ego te non vaecordem, non furiosum, non mente captum, non tragico illo Oreste aut Athamante dementiorem putem, qui sis ausus primum facere—nam id est caput,—deinde paulo ante Torquato, gravissimo et sanctissimo viro, premente<a class="footnoteLink" href="#note_LCL252_196_1" id="target_note_LCL252_196_1"><sup>1</sup></a> confiteri te provinciam Macedoniam, in quam tantum exercitum transportasses, sine ullo milite reliquisse? Mitto de amissa maxima parte exercitus, sit hoc infelicitatis tuae: dimittendi vero exercitus quam potes adferre causam? Quam potestatem habuisti? Quam legem? Quod senatus consultum? Quod ius? Quod exemplum? Quid est aliud furere? Non cognoscere homines, non cognoscere leges, non senatum, non civitatem? Cruentare corpus suum leve est; maior haec est vitae, famae, salutis suae
<span class="br"></span><span class="lineNumber">48</span><span class="br"></span>volneratio. Si familiam tuam dimisisses, quod ad



</p></section><notes><section class="footnotes"><ul><li class="note" id="note_LCL252_196_1"><a class="footnoteCrossrefLink" href="#target_note_LCL252_196_1" title="Click to highlight in text"><sup class="lineRef">1</sup>praesente <span class="italic">V.</span></a></li><script type="text/javascript">document.getElementById('note_LCL252_196_1').style.display = "none";</script></ul></section></notes></section>