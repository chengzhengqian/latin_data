<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

criminibus infinitis implicata est, summam nunc explicem? Generatim ea, quae maxime nota sunt, dicam: nonne sestertium centiens et octogiens, quod quasi vasarii nomine in venditione mei capitis ascripseras, ex aerario tibi attributum, Romae in quaestu reliquisti? Nonne, cum cc<a class="footnoteLink" href="#note_LCL252_242_1" id="target_note_LCL252_242_1"><sup>1</sup></a> talenta tibi Apolloniatae Romae dedissent, ne pecunias creditas solverent, ultro Fufidium, equitem Romanum, hominem ornatissimum, creditorem debitoribus suis addixisti?
Nonne, hiberna cum legato praefectoque tuo tradidisses, evertisti miseras funditus civitates, quae non solum bonis sunt exhaustae, sed etiam nefarias libidinum contumelias turpitudinesque subierunt? Qui modus tibi fuit frumenti aestimandi? Qui honorarii? Si quidem potest vi et metu extortum honorarium nominari. Quod cum peraeque omnes, tum acerbissime Boeotii et Byzantii, Cherronesus et Thessalonica sensit. Unus tu dominus, unus aestimator, unus venditor tota in provincia per triennium frumenti omnis fuisti.</p>
</section>
<section class="div2">
<p><span class="br"></span><span class="lineNumber">87</span><span class="br"></span>XXXVI. Quid ego rerum capitalium quaestiones, reorum pactiones, redemptiones, acerbissimas damnationes, libidinosissimas liberationes proferam? Tantum locum aliquem cum mihi notum esse senseris, tecum ipse licebit quot in eo genere et quanta sint




</p></section><notes><section class="footnotes"><ul><li class="note" id="note_LCL252_242_1"><a class="footnoteCrossrefLink" href="#target_note_LCL252_242_1" title="Click to highlight in text"><sup class="lineRef">1</sup><span class="sc">C</span> <span class="italic">some <span class="sc">mss.</span></span></a></li><script type="text/javascript">document.getElementById('note_LCL252_242_1').style.display = "none";</script></ul></section></notes></section>