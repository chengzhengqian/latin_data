<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

decessionis, Samothraciam te primum, post inde Thasum cum tuis teneris saltatoribus et cum Autobulo, Athamante, Timocle, formosis fratribus, contulisti? Quod, inde te recipiens, in villa Euchadiae, quae fuit uxor Execesti, iacuisti maerens aliquot dies, atque inde obsoletus Thessalonicam omnibus inscientibus noctuque venisti? Quod, cum concursum plorantium ac tempestatem querellarum ferre non posses, in oppidum devium Beroeam profugisti; quo in oppido cum tibi spe falsa, quod Q. Ancharium non esse successurum putares, animos rumor inflasset, quo te modo ad tuam intemperantiam, scelerate, innovasti?</p>
</section>
<section class="div2">
<p><span class="br"></span><span class="lineNumber">90</span><span class="br"></span>XXXVII. Mitto aurum coronarium, quod te diutissime torsit, cum modo velles, modo nolles. Lex enim generi tui et decerni et accipere vetabat nisi decreto triumpho: in quo tu, accepta tamen et devorata pecunia, ut in Achaeorum centum talentis, evomere non poteras, vocabula tantum pecuniarum et genera mutabas. Mitto diplomata tota in provincia passim data; mitto numerum navium summamque praedae; mitto rationem exacti imperatique frumenti; mitto ereptam libertatem populis ac singulis, qui erant adfecti praemiis nominatim, quorum nihil est quod non sit lege Iulia ne fieri liceat sanctum diligenter.</p>
<p><span class="br"></span><span class="lineNumber">91</span><span class="br"></span>Aetoliam,quae procul a barbaris disiuncta gentibus,



</p></section><notes></notes></section>