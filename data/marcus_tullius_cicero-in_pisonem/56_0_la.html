<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quos paulo ante Torquato respondit beneficii
<span class="br"></span><span class="lineNumber">93</span><span class="br"></span>causa a se esse dimissos; quibus cum iuratus adfirmasset
se quae deberentur postero die persoluturum,
domum se abdidit; inde nocte intempesta, crepidatus, veste servili navem conscendit Brundisiumque vitavit et ultimas Hadriani maris oras petivit: cum interim Dyrrachii milites domum, in qua istum esse arbitrarentur, obsidere coeperunt et, cum latere hominem putarent, ignis circumdederunt: quo metu commoti Dyrrachini profugisse noctu crepidatum imperatorem indicaverunt; illi autem statuam istius persimilem, quam stare celeberrimo in loco voluerat, ne suavissimi hominis memoria moreretur, deturbant, adfligunt, comminuunt, dissipant. Sic odium, quod in ipsum attulerant, id in eius imaginem ac simulacrum profuderunt.</p>
<p><span class="br"></span><span class="lineNumber">94</span><span class="br"></span>Quae cum ita sint—non enim dubito quin cum haec, quae excellunt, me nosse videas, non existimes mediam illam partem et turbam flagitiorum tuorum mihi esse inauditam,—nihil est quod me hortere, nihil quod invites. Admoneri me satis est; admonebit autem nemo alius nisi rei publicae tempus; quod mihi quidem magis videtur quam tu umquam arbitratus es appropinquare:</p>
</section>
<section class="div2">
<p>XXXIX. ecquid vides, ecquid sentis lege iudiciaria lata quos posthac iudices simus habituri? Neque legetur, quisquis voluerit, nec, quisquis



</p></section><notes></notes></section>