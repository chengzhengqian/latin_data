<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

nefariisque versato vetus illa magistra pudoris et modestiae, censura, sublata est; cum tu interim, bustum rei publicae, qui te consulem tum Romae dicis fuisse, verbo numquam significaris sententiam tuam tantis in naufragiis civitatis.</p>
</section>
<section class="div2">
<p><span class="br"></span><span class="lineNumber">10</span><span class="br"></span>V. Nondum quae feceris, sed quae fieri passus sis dico; neque vero multum interest, praesertim in consule, utrum ipse perniciosis legibus, improbis contionibus rem publicam vexet an alios vexare patiatur. An potest ulla esse excusatio, non dicam male sentienti, sed sedenti, cunctanti, dormienti in maximo rei publicae motu consuli? Centum prope annos legem Aeliam et Fufiam tenueramus, quadringentos iudicium notionemque censoriam, quas leges ausus est non nemo improbus, potuit quidem nemo convellere; quam potestatem minuere quo minus de moribus nostris quinto quoque anno iudicaretur nemo tam effuse petulans conatus est.</p>
<p><span class="br"></span><span class="lineNumber">11</span><span class="br"></span>Haec sunt, o carnifex, in prooemio<a class="footnoteLink" href="#note_LCL252_152_1" id="target_note_LCL252_152_1"><sup>1</sup></a> sepulta consulatus tui. Persequere continentis his funeribus dies: pro Aurelio tribunali, ne conivente quidem te, quod ipsum esset scelus, sed etiam hilarioribus oculis quam solitus eras intuente, dilectus servorum habebatur ab eo, qui nihil sibi umquam nec facere nec pati turpe esse duxit. Arma in templo Castoris, o proditor





</p></section><notes><section class="footnotes"><ul><li class="note" id="note_LCL252_152_1"><a class="footnoteCrossrefLink" href="#target_note_LCL252_152_1" title="Click to highlight in text"><sup class="lineRef">1</sup>prooemio Madvig for <span class="sc">mss</span>. gremio.</a></li><script type="text/javascript">document.getElementById('note_LCL252_152_1').style.display = "none";</script></ul></section></notes></section>