<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

molientem, egredi ex urbe iussi, ut, a quo legibus non poteramus, moenibus tuti esse possemus; ego tela extremo mense consulatus mei intenta iugulis civitatis de coniuratorum nefariis manibus extorsi; ego faces iam accensas ad huius urbis incendium comprehendi,
<span class="br"></span><span class="lineNumber">6</span><span class="br"></span>protuli, exstinxi;</p>
</section>
<section class="div2">
<p>III. me Q. Catulus, princeps huius ordinis et auctor publici consilii, frequentissimo senatu parentem patriae nominavit; mihi hic vir clarissimus, qui propter te sedet, L. Gellius, his audientibus civicam coronam deberi a re publica dixit; mihi togato senatus, non ut multis bene gestae, sed ut nemini conservatae rei publicae singulari genere supplicationis deorum immortalium templa patefecit; ego cum in contione abiens magistratu dicere a tribuno plebis prohiberer ea quae constitueram, cum is mihi tantum modo ut iurarem permitteret, sine ulla dubitatione iuravi rem publicam atque hanc
<span class="br"></span><span class="lineNumber">7</span><span class="br"></span>urbem mea unius opera esse salvam, ac mihi populus Romanus universus illa in contione non unius diei gratulationem, sed aeternitatem immortalitatemque donavit, cum meum ius iurandum tale atque tantum iuratus ipse una voce et consensu approbavit; quo quidem tempore is meus domum fuit e foro reditus, ut nemo, nisi qui mecum esset, civium esse in numero videretur. Atque ita est a me consulatus peractus,



</p></section><notes></notes></section>