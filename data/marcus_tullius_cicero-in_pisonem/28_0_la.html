<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent noindent">

ornatissimus, L. Torquatus, magnis rebus gestis me referente ab senatu imperator est appellatus; unde his paucis annis Cn. Dolabellae, C. Curionis, M. Luculli iustissimos triumphos vidimus, ex ea a te imperatore nuntius ad senatum adlatus est nullus. Ab altero adlatae litterae, recitatae, relatum ad
<span class="br"></span><span class="lineNumber">45</span><span class="br"></span>senatum: di immortales! idne ego optarem, ut inimicus meus ea, qua nemo umquam, ignominia notaretur? Ut senatus is, qui in eam iam benignitatis consuetudinem venit, ut eos, qui bene rem publicam gesserint, novis honoribus adficiat et numero dierum et genere verborum, huius unius litteris nuntiantibus non crederet, postulantibus denegaret?</p>
</section>
<section class="div2">
<p>XX. His ego rebus pascor, his delector, his perfruor, quod de vobis hic ordo opinatur non secus ac de acerrimis hostibus; quod vos equites Romani, quod ceteri ordines, quod cuncta civitas odit; quod nemo bonus, nemo denique civis est, qui modo se civem esse meminerit, qui vos non oculis fugiat, auribus respuat, animo aspernetur, recordationem
<span class="br"></span><span class="lineNumber">46</span><span class="br"></span>denique ipsam consulatus vestri perhorrescat. Haec ego semper de vobis expetivi, haec optavi, haec precatus sum: plura etiam acciderunt quam vellem: nam ut amitteretis exercitum, numquam hercule optavi;
</p></section><notes></notes></section>