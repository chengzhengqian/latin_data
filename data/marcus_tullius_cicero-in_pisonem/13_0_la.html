<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

tamen titulum consulatus. Cum enim esset omnis causa illa mea consularis et senatoria, auxilio mihi opus fuerat et consulis et senatus; quorum alterum etiam ad perniciem meam erat a vobis consulibus conversum, alterum rei publicae penitus ereptum. Ac tamen, si consilium exquiris meum, neque ego cessissem et me ipsa suo complexu patria tenuisset, si mihi cum illo bustuario gladiatore et tecum et cum
<span class="br"></span><span class="lineNumber">20</span><span class="br"></span>conlega tuo decertandum fuisset. Alia enim causa praestantissimi viri, Q. Metelli, fuit, quem ego civem meo iudicio cum deorum immortalium laude coniungo; qui C. illi Mario, fortissimo viro et consuli et sextum consuli et eius invictis legionibus, ne armis confligeret, cedendum esse duxit. Quod mihi igitur certamen esset huius modi? Cum C. Mario scilicet aut cum aliquo pari an cum altero, barbato<a class="footnoteLink" href="#note_LCL252_164_1" id="target_note_LCL252_164_1"><sup>1</sup></a> Epicureo, cum altero, Catilinae lanternario consule? Neque hercule ego supercilium tuum neque conlegae tui cymbala fugi; neque tam fui timidus, ut, qui in maximis turbinibus ac fluctibus rei publicae navem gubernassem salvamque in portu conlocassem, frontis tuae nubeculam aut conlegae tui contaminatum spiritum
<span class="br"></span><span class="lineNumber">21</span><span class="br"></span>pertimescerem: alios ego vidi ventos; alias prospexi animo procellas; aliis impendentibus tempestatibus non cessi, sed his unum me pro omnium salute obtuli.</p>
</section><notes><section class="footnotes"><ul><li class="note" id="note_LCL252_164_1"><a class="footnoteCrossrefLink" href="#target_note_LCL252_164_1" title="Click to highlight in text"><sup class="lineRef">1</sup>barbato <span class="italic">Clark</span>; barbaro <span class="sc">mss.</span></a></li><script type="text/javascript">document.getElementById('note_LCL252_164_1').style.display = "none";</script></ul></section></notes></section>