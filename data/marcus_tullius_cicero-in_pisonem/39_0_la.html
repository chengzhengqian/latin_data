<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Crassus: ea contemnis, quae illi idiotae, ut tu appellas,
<span class="br"></span><span class="lineNumber">63</span><span class="br"></span>praeclara duxerunt. Quod si reprehendis, quod cupidi coronae laureae fuerint, cum bella aut parva aut nulla gessissent, tu tantis nationibus subactis, tantis rebus gestis, minime fructum laborum tuorum, praemia periculorum, virtutis insignia contemnere debuisti. Neque vero contempsisti, sis licet Themista sapientior, sed os tuum ferreum senatus convitio verberari noluisti.</p>
<p>Iam vides, quoniam quidem ita egomet mihi fui inimicus, ut me tecum compararem, et digressum meum et absentiam et reditum ita longe tuo prae-stitisse, ut mihi illa omnia immortalem gloriam dederint, tibi sempiternam turpitudinem inflixerint.
<span class="br"></span><span class="lineNumber">64</span><span class="br"></span>Num etiam in hac cotidiana adsidua urbanaque vita splendorem tuum, gratiam, celebritatem domesticam, operam forensem, consilium, auxilium, auctoritatem, sententiam senatoriam nobis aut, ut verius dicam, cuiquam es infimo ac despicatissimo antelaturus?</p>
</section>
<section class="div2">
<p>XXVII. Age, senatus odit te, quod eum tu facere iure concedis, adflictorem ac perditorem non modo dignitatis et auctoritatis, sed omnino ordinis ac nominis sui; videre equites Romani non possunt, quo ex ordine vir praestantissimus et ornatissimus, L. Aelius, est te consule relegatus; plebs Romana perditum cupit, in cuius tu infamiam ea, quae per



</p></section><notes></notes></section>