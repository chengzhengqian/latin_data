<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

accepta sit quid me attinet dicere? Ex vobis audio nemini civi ullam quo minus adesset satis iustam excusationem esse visam; nullis comitiis umquam neque multitudinem hominum tantam neque splendorem fuisse; hoc certe video, quod indicant tabulae publicae, vos rogatores, vos diribitores, vos custodes fuisse tabellarum, et, quod in honoribus vestrorum propinquorum non facitis vel aetatis excusatione vel honoris, id in salute mea nullo rogante vos vestra sponte fecistis.</p>
</section>
<section class="div2">
<p><span class="br"></span><span class="lineNumber">37</span><span class="br"></span>XVI. Confer te nunc, Epicure noster, ex hara producte, non ex schola, confer, si audes, absentiam tuam cum mea: obtinuisti provinciam consularem finibus eis, quos lex cupiditatis tuae, non quos lex generi tui pepigerat; nam lege Caesaris iustissima atque optima populi liberi plane et vere liberi: lege autem ea, quam nemo legem praeter te et conlegam tuum putavit, omnis erat tibi Achaia, Thessalia, Athenae, cuncta Graecia addicta: habebas exercitum tantum, quantum tibi non senatus aut populus Romanus dederat, sed quantum tua libido conscripserat; aerarium
<span class="br"></span><span class="lineNumber">38</span><span class="br"></span>exhauseras. Quas res gessisti imperio, exercitu, provincia consulari? Quas res gesserit, quaero! Qui ut venit, statimâ€”nondum commemoro rapinas, non exactas pecunias, non captas, non imperatas, non necis sociorum, non caedis hospitum, non perfidiam,




</p></section><notes></notes></section>