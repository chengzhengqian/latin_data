<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2">
<p><span class="br"></span><span class="lineNumber">3</span><span class="br"></span> Gladiatores notos, sicubi infestis spectatoribus dimicarent, vi rapiendos reservandosque mandabat. Tirones neque in ludo neque per lanistas, sed in domibus per equites Romanos atque etiam per senatores armorum peritos erudiebat, precibus enitens, quod epistulis eius ostenditur, ut disciplinam singulorum susciperent ipsique dictata exercentibus darent. Legionibus stipendium in perpetuum duplicavit. Frumentum, quotiens copia esset, etiam sine modo mensuraque praebuit ac singula interdum mancipia e praeda<a class="footnoteLink" href="#note_LCL031_68_15" id="target_note_LCL031_68_15"><sup>15</sup></a> viritim dedit.</p>
</section>
<section class="div2">
<p>XXVII. Ad retinendam autem Pompei necessitudinem ac voluntatem Octaviam sororis suae neptem, quae Gaio Marcello nupta erat, condicionem ei detulit sibique filiam eius in matrimonium petit Fausto Sullae destinatam. Omnibus vero circa eum atque etiam parte magna senatus gratuito aut levi faenore obstrictis, ex reliquo quoque ordinum genere vel invitatos vel sponte ad se commeantis uberrimo congiario prosequebatur,<a class="footnoteLink" href="#note_LCL031_68_16" id="target_note_LCL031_68_16"><sup>16</sup></a> libertos insuper servulosque cuiusque, prout domino patronove gratus qui<a class="footnoteLink" href="#note_LCL031_68_17" id="target_note_LCL031_68_17"><sup>17</sup></a> <span class="br"></span><span class="lineNumber">2</span><span class="br"></span> esset. Iam<a class="footnoteLink" href="#note_LCL031_68_18" id="target_note_LCL031_68_18"><sup>18</sup></a> reorum aut obaeratorum aut prodigae iuventutis subsidium unicum ac promptissimum erat, nisi quos gravior criminum vel inopiae luxuriaeve vis urgeret, quam ut subveniri posset a se; his plane palam bello civili opus esse dicebat.</p>
</section>
<section class="div2">
<p>XXVIII. Nec minore studio reges atque provincias per terrarum orbem adliciebat, aliis captivorum milia dono of­ferens,






</p></section><notes><section class="footnotes"><ul><li class="note" id="note_LCL031_68_15"><a class="footnoteCrossrefLink" href="#target_note_LCL031_68_15" title="Click to highlight in text"><sup class="lineRef">15</sup><span class="italic">“Ex praeda</span> quidam,” <span class="italic">Casaubon</span>—“quidam” <span class="italic">being apparently Ursinus</span>; et praedia, Ω.</a></li><script type="text/javascript">document.getElementById('note_LCL031_68_15').style.display = "none";</script><li class="note" id="note_LCL031_68_16"><a class="footnoteCrossrefLink" href="#target_note_LCL031_68_16" title="Click to highlight in text"><sup class="lineRef">16</sup>prosequebatur, <span class="italic">L<sup>2</sup>Tς</span>; persequebatur, Ω.</a></li><script type="text/javascript">document.getElementById('note_LCL031_68_16').style.display = "none";</script><li class="note" id="note_LCL031_68_17"><a class="footnoteCrossrefLink" href="#target_note_LCL031_68_17" title="Click to highlight in text"><sup class="lineRef">17</sup>quis, <span class="italic">mss. except M<sup>1</sup></span> (quivis, G.).</a></li><script type="text/javascript">document.getElementById('note_LCL031_68_17').style.display = "none";</script><li class="note" id="note_LCL031_68_18"><a class="footnoteCrossrefLink" href="#target_note_LCL031_68_18" title="Click to highlight in text"><sup class="lineRef">18</sup>Iam, ς; tam, <span class="italic">MGX′</span>; tum, ϒ.</a></li><script type="text/javascript">document.getElementById('note_LCL031_68_18').style.display = "none";</script></ul></section></notes></section>