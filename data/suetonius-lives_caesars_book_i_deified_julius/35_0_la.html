<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent">
primo consulatu tria milia pondo auri furatus e Capitolio tantundem inaurati aeris reposuit. Societates ac regna pretio dedit, ut qui uni Ptolemaeo prope sex milia talentorum suo Pompeique nomine abstulerit. Postea vero evidentissimis rapinis ac sacrilegis et onera bellorum civilium et triumphorum ac munerum sustinuit impendia.</p>
</section>
<section class="div2">
<p>LV. Eloquentia militarique<a class="footnoteLink" href="#note_LCL031_104_36" id="target_note_LCL031_104_36"><sup>36</sup></a> re aut aequavit praestantissimorum gloriam aut excessit. Post accusationem Dolabellae haud dubie principibus patronis adnumeratus est. Certe Cicero ad Brutum oratores enumerans negat se videre, cui debeat Caesar cedere, aitque eum elegantem, splendidam quoque atque etiam magnificam et generosam quodam modo rationem dicendi tenere; et ad Cornelium <span class="br"></span><span class="lineNumber">2</span><span class="br"></span> Nepotem de eodem ita scripsit: “Quid? oratorem quem huic antepones eorum, qui nihil aliud egerunt? Quis sententiis aut acutior aut crebrior? Quis verbis aut ornatior aut elegantior?” Genus eloquentiae dumtaxat adulescens adhuc Strabonis Caesaris secutus videtur, cuius etiam ex oratione, quae inscribitur “pro Sardis,” ad verbum nonnulla transtulit in divinationem suam. Pronuntiasse autem dicitur voce acuta, ardenti motu gestuque, non sine venustate. <span class="br"></span><span class="lineNumber">3</span><span class="br"></span> Orationes aliquas reliquit, inter quas temere quaedam feruntur. “Pro Quinto Metello” non immerito Augustus existimat magis ab actuariis exceptam male subsequentibus verba dicentis, quam ab ipso editam; nam in quibusdam exemplaribus invenio ne inscriptam quidem




</p></section><notes><section class="footnotes"><ul><li class="note" id="note_LCL031_104_36"><a class="footnoteCrossrefLink" href="#target_note_LCL031_104_36" title="Click to highlight in text"><sup class="lineRef">36</sup>militarique re, <span class="italic">Lipsius</span>; militari quare, Ω (<span class="italic">G omits</span> quare).</a></li><script type="text/javascript">document.getElementById('note_LCL031_104_36').style.display = "none";</script></ul></section></notes></section>