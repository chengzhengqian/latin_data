<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2">
</section>
<section class="div2">
<p>LXXVI. Praegravant tamen cetera facta dictaque eius, ut et abusus dominatione et iure caesus existimetur. Non enim honores modo nimios recepit: continuum consulatum, perpetuam dictaturam praefecturamque morum, insuper praenomen Imperatoris, cognomen Patris patriae, statuam inter reges, suggestum in orchestra; sed et ampliora etiam humano fastigio decerni sibi passus est: sedem auream in curia et pro tribunali, tensam et ferculum circensi pompa, templa, aras, simulacra iuxta deos, pulvinar, flaminem, lupercos, appellationem mensis e suo nomine; <span class="br"></span><span class="lineNumber">2</span><span class="br"></span> ac nullos non honores ad libidinem cepit et dedit. Tertium et quartum consulatum titulo tenus gessit contentus dictaturae potestate decretae cum consulatibus simul atque utroque anno binos consules substituit sibi in ternos novissimos menses, ita ut medio tempore comitia nulla habuerit praeter tribunorum et aedilium plebis praefectosque pro praetoribus constituerit, qui apsente se res urbanas administrarent. Pridie autem Kalendas Ianuarias repentina consulis morte cessantem honorem in paucas horas petenti <span class="br"></span><span class="lineNumber">3</span><span class="br"></span> dedit. Eadem licentia spreto patrio more magistratus in pluris annos ordinavit, decem praetoriis<a class="footnoteLink" href="#note_LCL031_128_50" id="target_note_LCL031_128_50"><sup>50</sup></a> viris consularia ornamenta tribuit, civitate donatos et quosdam e semibarbaris Gallorum recepit in curiam. Praeterea monetae puÂ­blicisque




</p></section><notes><section class="footnotes"><ul><li class="note" id="note_LCL031_128_50"><a class="footnoteCrossrefLink" href="#target_note_LCL031_128_50" title="Click to highlight in text"><sup class="lineRef">50</sup>pretoris, <span class="italic">MV</span> (<span class="italic">S erased in</span> M); <span class="italic">the other mss. have</span> -iis.</a></li><script type="text/javascript">document.getElementById('note_LCL031_128_50').style.display = "none";</script></ul></section></notes></section>