<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2">
<p>Iudicia ad duo genera iudicum redegit, equestris ordinis ac senatorii; tribunos aerarios, quod erat tertium, sustulit. <span class="br"></span><span class="lineNumber">3</span><span class="br"></span> Recensum populi nec more nec loco solito, sed vicatim per dominos insularum egit atque ex viginti trecentisque milibus accipientium frumentum e publico ad centum quinquaginta retraxit; ac ne qui novi coetus recensionis causa moveri quandoque possent, instituit, quotannis in demortuorum locum ex iis, qui recensi non essent, subsortitio a praetore fieret.</p>
</section>
<section class="div2">
<p>XLII. Octoginta autem civium milibus in transmarinas colonias distributis, ut exhaustae quoque urbis frequentia suppeteret, sanxit, ne quis civis maior annis viginti minorve quadraginta,<a class="footnoteLink" href="#note_LCL031_88_27" id="target_note_LCL031_88_27"><sup>27</sup></a> qui sacramento non teneretur, plus triennio continuo Italia abesset, neu qui senatoris filius nisi contubernalis aut comes magistratus peregre proficisceretur; neve ii, qui pecuariam facerent, minus tertia parte puberum ingenuorum inter pastores haberent. Omnisque medicinam Romae professos et liberalium artium doctores, quo libentius et ipsi urbem incolerent et ceteri adpeterent, civitate donavit.</p>
<p><span class="br"></span><span class="lineNumber">2</span><span class="br"></span> De pecuniis mutuis disiecta novarum tabularum expectatione, quae crebro movebatur, decrevit tandem, ut debitores creditoribus satis facerent per aestimationem possessionum, quanti quasque ante civile bellum comparassent, deducto summae aeris alieni, si quid usurae nomine numeratum aut perscriptum fuisset; qua condicione quarta




</p></section><notes><section class="footnotes"><ul><li class="note" id="note_LCL031_88_27"><a class="footnoteCrossrefLink" href="#target_note_LCL031_88_27" title="Click to highlight in text"><sup class="lineRef">27</sup>quadraginta, <span class="italic">Basle ed. of</span> 1533; LX, <span class="italic">Casaubon</span>; L, <span class="italic">Oudendorp</span>; decem, Î©.</a></li><script type="text/javascript">document.getElementById('note_LCL031_88_27').style.display = "none";</script></ul></section></notes></section>