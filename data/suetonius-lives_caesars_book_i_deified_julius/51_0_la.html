<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent">

atque exceptum trucidarent, an in Sacra Via vel in aditu theatri adorirentur, postquam senatus Idibus Martiis in Pompei curiam edictus est, facile tempus et locum praetulerunt.</p>
</section>
<section class="div2">
<p>LXXXI. Sed Caesari futura caedes evidentibus prodigiis denuntiata est. Paucos ante menses, cum in colonia Capua deducti lege Iulia coloni ad exstruendas villas vetustissima sepulcra disicerent idque eo studiosius facerent, quod aliquantum vasculorum operis antiqui scrutantes reperiebant, tabula aenea in monimento, in quo dicebatur Capys conditor Capuae sepultus, inventa est conscripta litteris verbisque Graecis hac sententia: quandoque ossa Capyis detecta essent, fore ut illo<a class="footnoteLink" href="#note_LCL031_136_55" id="target_note_LCL031_136_55"><sup>55</sup></a> prognatus manu consanguineorum necaretur magnisque mox Italiae cladibus vindicaretur. <span class="br"></span><span class="lineNumber">2</span><span class="br"></span> Cuius rei, ne quis fabulosam aut commenticiam putet, auctor est Cornelius Balbus, familiarissimus Caesaris. Proximis diebus equorum greges, quos in traiciendo Rubiconi flumini consecrarat ac vagos et sine custode dimiserat, comperit pertinacissime pabulo abstinere ubertimque flere. Et immolantem haruspex Spurinna monuit, caveret periculum, quod non ultra Martias Idus proferretur. <span class="br"></span><span class="lineNumber">3</span><span class="br"></span> Pridie autem easdem Idus avem regaliolum cum laureo ramulo Pompeianae curiae se inferentem volucres varii generis ex proximo nemore persecutae ibidem discerpserunt. Ea vero nocte, cui inluxit dies caedis, et ipse sibi visus est per quietem interdum supra nubes volitare,



</p></section><notes><section class="footnotes"><ul><li class="note" id="note_LCL031_136_55"><a class="footnoteCrossrefLink" href="#target_note_LCL031_136_55" title="Click to highlight in text"><sup class="lineRef">55</sup>illo, <span class="italic">Turnebus, Bentley</span>; ilio, <span class="italic">MHGÏ’; the other mss. have</span> iulo <span class="italic">or</span> iulio.</a></li><script type="text/javascript">document.getElementById('note_LCL031_136_55').style.display = "none";</script></ul></section></notes></section>