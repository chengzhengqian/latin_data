<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent">

cum Caesar pleraque et quae per alios erant gesta temere crediderit et quae per se, vel consulto vel etiam memoria lapsus perperam ediderit; existimatque rescripturum et <span class="br"></span><span class="lineNumber">5</span><span class="br"></span> correcturum fuisse. Reliquit et “de Analogia” duos libros et “Anticatones” totidem ac praeterea poema quod inscribitur “Iter.” Quorum librorum primos in transitu Alpium, cum ex citeriore Gallia conventibus peractis ad exercitum rediret, sequentes sub tempus Mundensis proelii fecit; novissimum, dum ab urbe in Hispaniam ulteriorem quarto <span class="br"></span><span class="lineNumber">6</span><span class="br"></span> et vicensimo die pervenit. Epistulae quoque eius ad senatum extant, quas primum videtur ad paginas et formam memorialis libelli convertisse, cum antea consules et duces non nisi transversa charta scriptas mitterent. Exstant et ad Ciceronem, item ad familiares domesticis de rebus, in quibus, si qua occultius perferenda erant, per notas scripsit, id est sic structo litterarum ordine, ut nullum verbum effici posset; quae si qui investigare et persequi velit,<a class="footnoteLink" href="#note_LCL031_108_38" id="target_note_LCL031_108_38"><sup>38</sup></a> quartam elementorum litteram, id est D pro A et perinde <span class="br"></span><span class="lineNumber">7</span><span class="br"></span> reliquas commutet. Feruntur a puero et ab<a class="footnoteLink" href="#note_LCL031_108_39" id="target_note_LCL031_108_39"><sup>39</sup></a> adulescentulo quaedam scripta, ut “Laudes Herculis,” tragoedia “Oedipus,” item “Dicta collectanea”: quos omnis libellos vetuit Augustus publicari in epistula, quam brevem admodum ac simplicem ad Pompeium Macrum, cui ordinandas bibliothecas delegaverat, misit.</p>
</section><notes><section class="footnotes"><ul><li class="note" id="note_LCL031_108_38"><a class="footnoteCrossrefLink" href="#target_note_LCL031_108_38" title="Click to highlight in text"><sup class="lineRef">38</sup>velit, ς; vellet, Ω; volet, <span class="italic">Stephanus</span>.</a></li><script type="text/javascript">document.getElementById('note_LCL031_108_38').style.display = "none";</script><li class="note" id="note_LCL031_108_39"><a class="footnoteCrossrefLink" href="#target_note_LCL031_108_39" title="Click to highlight in text"><sup class="lineRef">39</sup>et a puero et ab, ΠΟͅ; et a puero ab, <span class="italic">R</span>; et aituero ab, <span class="italic">MV</span>.</a></li><script type="text/javascript">document.getElementById('note_LCL031_108_39').style.display = "none";</script></ul></section></notes></section>