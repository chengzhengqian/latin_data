<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent">

ternive ceperant, in unum omnes contulerunt, ne populo quidem iam praesenti statu laeto, sed clam palamque detrectante <span class="br"></span><span class="lineNumber">2</span><span class="br"></span> dominationem atque assertores flagitante. Peregrinis in senatum allectis libellus propositus est: “Bonum factum: ne quis senatori novo curiam monstrare velit!” Et illa vulgo canebantur:</p>
<blockquote><p>
<span class="line indent1">Gallos Caesar in triumphum ducit, idem in curiam;</span><span class="linebreak"></span>
<span class="line indent1">Galli bracas deposuerunt, latum clavum sumpserunt.</span><span class="linebreak"></span>
</p></blockquote>
<p><span class="br"></span><span class="lineNumber">3</span><span class="br"></span> Quinto Maximo suffecto trimenstrique consule theatrum introeunte, cum lictor animadverti ex more iussisset, ab universis conclamatum est non esse eum consulem. Post remotos Caesetium et Marullum tribunos reperta sunt proximis comitiis complura suffragia consules eos declarantium. Subscripsere quidam Luci Bruti statuae: “Utinam viveres!” item ipsius Caesaris:</p>
<blockquote><p>
<span class="line indent1">Brutus, quia reges eiecit, consul primus factus est;</span><span class="linebreak"></span>
<span class="line indent1">Hic, quia consules eiecit, rex postremo factus est.</span><span class="linebreak"></span>
</p></blockquote>
<p><span class="br"></span><span class="lineNumber">4</span><span class="br"></span>Conspiratum est in eum a sexaginta amplius, Gaio Cassio Marcoque et Decimo Bruto principibus conspirationis. Qui primum cunctati utrumne in Campo per comitia tribus ad suffragia vocantem partibus divisis e ponte deice­rent



</p></section><notes></notes></section>