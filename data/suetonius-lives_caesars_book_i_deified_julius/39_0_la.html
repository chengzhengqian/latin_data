<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent">

Iubam non distulit. Prolapsus etiam in egressu navis verso ad melius omine: “Teneo te,” inquit, “Africa.” Ad eludendas autem vaticinationes, quibus felix et invictum in ea provincia fataliter Scipionum nomen ferebatur, despectissimum quendam ex Corneliorum genere, cui ad opprobrium vitae Salvitoni<a class="footnoteLink" href="#note_LCL031_112_40" id="target_note_LCL031_112_40"><sup>40</sup></a> cognomen erat, in castris secum habuit.</p>
</section>
<section class="div2">
<p>LX. Proelia non tantum destinato, sed ex occasione sumebat ac saepe ab itinere statim, interdum spurcissimis tempestatibus, cum minime quis moturum putaret; nec nisi tempore extremo ad dimicandum cunctatior factus est, quo saepius vicisset, hoc minus experiendos casus opinans nihilque se tantum adquisiturum victoria, quantum auferre<a class="footnoteLink" href="#note_LCL031_112_41" id="target_note_LCL031_112_41"><sup>41</sup></a> calamitas posset. Nullum umquam hostem fudit, quin castris quoque exueret; ita nullum spatium perterritis dabat. Ancipiti proelio equos dimittebat et in primis suum, quo maior permanendi necessitas imponeretur auxilio fugae erepto.</p>
</section>
<section class="div2">
<p>LXI. Utebatur autem equo insigni, pedibus prope humanis et in modum digitorum ungulis fissis, quem natum apud se, cum haruspices imperium orbis terrae significare domino pronuntiassent, magna cura aluit nec patientem sessoris alterius primus ascendit; cuius etiam instar pro aede Veneris Genetricis postea dedicavit.</p>
<p>LXII. Inclinatam aciem solus saepe restituit obsistens</p>
</section>
<section class="div2">
</section><notes><section class="footnotes"><ul><li class="note" id="note_LCL031_112_40"><a class="footnoteCrossrefLink" href="#target_note_LCL031_112_40" title="Click to highlight in text"><sup class="lineRef">40</sup>Salvitem, <span class="italic">L′</span>; Salutioni, <span class="italic">ς</span>.</a></li><script type="text/javascript">document.getElementById('note_LCL031_112_40').style.display = "none";</script><li class="note" id="note_LCL031_112_41"><a class="footnoteCrossrefLink" href="#target_note_LCL031_112_41" title="Click to highlight in text"><sup class="lineRef">41</sup>auferre…umquam, <span class="italic">only in ς</span>.</a></li><script type="text/javascript">document.getElementById('note_LCL031_112_41').style.display = "none";</script></ul></section></notes></section>