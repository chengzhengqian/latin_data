<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent">

sciatis, tertia deducta”; existimabatur enim Servilia etiam filiam suam Tertiam Caesari conciliare.</p>
</section>
<section class="div2">
<p>LI. Ne provincialibus quidem matrimoniis abstinuisse vel hoc disticho apparet iactato aeque a militibus per Gallicum triumphum:</p>
<blockquote><p>
<span class="line indent2">Urbani, servate uxores: moechum calvom</span><span class="linebreak"></span>
<span class="line indent4">adducimus.</span><span class="linebreak"></span>
<span class="line indent2">Aurum in Gallia effutuisti, hic sumpsisti mutuum.</span><span class="linebreak"></span>
</p></blockquote>
</section>
<section class="div2">
<p>LII. Dilexit et reginas, inter quas Eunoen Mauram Bogudis uxorem, cui maritoque eius plurima et immensa tribuit, ut Naso<a class="footnoteLink" href="#note_LCL031_100_34" id="target_note_LCL031_100_34"><sup>34</sup></a> scripsit; sed maxime Cleopatram, cum qua et convivia in primam lucem saepe protraxit et eadem nave thalamego paene Aethiopia tenus Aegyptum penetravit, nisi exercitus sequi recusasset, quam denique accitam in urbem non nisi maximis honoribus praemiisque auctam remisit filiumque natum appellare nomine suo passus <span class="br"></span><span class="lineNumber">2</span><span class="br"></span> est. Quem quidem nonnulli Graecorum similem quoque Caesari et forma et incessu tradiderunt. M. Antonius adgnitum etiam ab eo senatui adfirmavit, idque<a class="footnoteLink" href="#note_LCL031_100_35" id="target_note_LCL031_100_35"><sup>35</sup></a> scire C. Matium et C. Oppium reliquosque Caesaris amicos; quorum Gaius Oppius, quasi plane defensione ac patrocinio res egeret, librum edidit, non esse Caesaris filium, quem




</p></section><notes><section class="footnotes"><ul><li class="note" id="note_LCL031_100_34"><a class="footnoteCrossrefLink" href="#target_note_LCL031_100_34" title="Click to highlight in text"><sup class="lineRef">34</sup>Naso, <span class="italic">v (Mancinellus)</span>; vasa, Ω <span class="italic">(apparently corrected from</span> vasu <span class="italic">in M</span>; vasas, G.).</a></li><script type="text/javascript">document.getElementById('note_LCL031_100_34').style.display = "none";</script><li class="note" id="note_LCL031_100_35"><a class="footnoteCrossrefLink" href="#target_note_LCL031_100_35" title="Click to highlight in text"><sup class="lineRef">35</sup>idque, <span class="italic">Modderman; the greater number of the mss. have</span> que (=quae).</a></li><script type="text/javascript">document.getElementById('note_LCL031_100_35').style.display = "none";</script></ul></section></notes></section>