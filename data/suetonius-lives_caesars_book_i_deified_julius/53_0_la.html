<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent">

undique se strictis pugionibus peti, toga caput obvolvit, simul sinistra manu sinum ad ima crura deduxit, quo honestius caderet etiam inferiore corporis parte velata. Atque ita tribus et viginti plagis confossus est uno modo ad primum ictum gemitu sine voce edito, etsi tradiderunt quidam <span class="br"></span><span class="lineNumber">3</span><span class="br"></span> Marco Bruto irruenti dixisse: <span class="italic">καὶ σὺ τέκνον</span>; Exanimis diffugientibus cunctis aliquamdiu iacuit, donec lecticae impositum, dependente brachio, tres servoli domum rettulerunt. Nec in tot vulneribus, ut Antistius medicus existimabat, letale ullum repertum est, nisi quod secundo loco in pectore acceperat.</p>
<p><span class="br"></span><span class="lineNumber">4</span><span class="br"></span> Fuerat animus coniuratis corpus occisi in Tiberim trahere, bona publicare, acta rescindere, sed metu Marci Antoni consulis et magistri equitum Lepidi destiterunt.</p>
</section>
<section class="div2">
<p>LXXXIII. Postulante ergo Lucio Pisone socero testamentum eius aperitur recitaturque in Antoni domo, quod Idibus Septembribus proximis in Lavicano suo fecerat demandaveratque virgini Vestali maximae. Quintus Tubero tradit heredem ab eo scribi solitum ex consulatu ipsius primo usque ad initium civilis belli Cn. Pompeium, idque <span class="br"></span><span class="lineNumber">2</span><span class="br"></span> militibus pro contione recitatum. Sed novissimo testamento tres instituit heredes sororum nepotes, Gaium Octavium ex dodrante, et Lucium Pinarium et Quintum Pedium ex quadrante reliquo;<a class="footnoteLink" href="#note_LCL031_140_57" id="target_note_LCL031_140_57"><sup>57</sup></a> in ima cera Gaium Octavium etiam in familiam nomenque adoptavit; plerosque percussorum in tutoribus fili, si qui sibi nasceretur, nomi­navit,




</p></section><notes><section class="footnotes"><ul><li class="note" id="note_LCL031_140_57"><a class="footnoteCrossrefLink" href="#target_note_LCL031_140_57" title="Click to highlight in text"><sup class="lineRef">57</sup>reliquo, <span class="italic">T (Lipsius); the other mss. have</span> reliquos.</a></li><script type="text/javascript">document.getElementById('note_LCL031_140_57').style.display = "none";</script></ul></section></notes></section>