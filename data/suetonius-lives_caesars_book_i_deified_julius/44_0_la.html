<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2">
</section>
<section class="div2">
<p>LXXI. Studium et fides erga clientis ne iuveni quidem defuerunt. Masintham nobilem iuvenem, cum adversus Hiempsalem regem tam enixe defendisset, ut Iubae regis filio in altercatione barbam invaserit, stipendiarium quoque pronuntiatum et abstrahentibus statim eripuit occultavitque apud se diu et mox ex praetura proficiscens in Hispaniam inter officia prosequentium fascesque lictorum lectica sua avexit.</p>
</section>
<section class="div2">
<p>LXXII. Amicos tanta semper facilitate indulgentiaque tractavit, ut Gaio Oppio comitanti se per silvestre iter correptoque subita valitudine deversoriolo eo,<a class="footnoteLink" href="#note_LCL031_122_47" id="target_note_LCL031_122_47"><sup>47</sup></a> quod unum erat, cesserit et ipse humi ac sub divo cubuerit. Iam autem rerum potens quosdam etiam infimi generis ad amplissimos honores provexit, cum ob id culparetur, professus palam, si grassatorum et sicariorum ope in tuenda sua dignitate usus esset, talibus quoque se parem gratiam relaturum.</p>
</section>
<section class="div2">
<p>LXXIII. Simultates contra nullas tam graves excepit umquam, ut non occasione oblata libens deponeret. Gai Memmi, cuius asperrimis orationibus non minore acerbitate rescripserat, etiam suffragator mox in petitione consulatus fuit. Gaio Calvo post famosa epigrammata de reconciliatione per amicos agenti ultro ac prior scripsit.</p>
</section><notes><section class="footnotes"><ul><li class="note" id="note_LCL031_122_47"><a class="footnoteCrossrefLink" href="#target_note_LCL031_122_47" title="Click to highlight in text"><sup class="lineRef">47</sup>deversoriolo eo, <span class="italic">Politianus</span>; deversoriolo, <span class="italic">Casaubon</span>; deversorio loco, Î©.</a></li><script type="text/javascript">document.getElementById('note_LCL031_122_47').style.display = "none";</script></ul></section></notes></section>