<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent">

Decimum Brutum etiam in secundis heredibus. Populo hortos circa Tiberim publice et viritim trecenos sestertios legavit.</p>
</section>
<section class="div2">
<p>LXXXIV. Funere indicto rogus extructus est in Martio campo iuxta Iuliae tumulum et pro rostris aurata aedes ad simulacrum templi Veneris Genetricis collocata; intraque lectus eburneus auro ac purpura stratus et ad caput tropaeum cum veste, in qua fuerat occisus. Praeferentibus munera, quia suffecturus dies non videbatur, praeceptum, ut omisso ordine, quibus quisque vellet itineribus urbis, <span class="br"></span><span class="lineNumber">2</span><span class="br"></span> portaret in Campum. Inter ludos cantata sunt quaedam ad miserationem et invidiam caedis eius accommodata, ex Pacuvi Armorum iudicio:</p>
<blockquote><p>
<span class="line indent2">Men servasse, ut essent qui me perderent?</span><span class="linebreak"></span>
</p></blockquote>
<p class="noindent">et ex Electra Atili<a class="footnoteLink" href="#note_LCL031_142_58" id="target_note_LCL031_142_58"><sup>58</sup></a> ad similem sententiam. Laudationis loco consul Antonius per praeconem pronuntiavit senatus consultum, quo omnia simul ei divina atque humana decreverat, item ius iurandum, quo se cuncti pro salute unius <span class="br"></span><span class="lineNumber">3</span><span class="br"></span> astrinxerant; quibus perpauca a se verba addidit. Lectum pro rostris in Forum magistratus et honoribus functi detulerunt. Quem cum pars in Capitolini Iovis cella cremare pars in curia Pompei destinaret, repente duo quidam gladiis succincti ac bina iacula gestantes ardentibus cereis succenderunt confestimque circumstantium turba virgulta arida et cum subselliis tribunalia, quicquid praeterea ad



</p></section><notes><section class="footnotes"><ul><li class="note" id="note_LCL031_142_58"><a class="footnoteCrossrefLink" href="#target_note_LCL031_142_58" title="Click to highlight in text"><sup class="lineRef">58</sup>Atilii, ς; Acilii, Ω.</a></li><script type="text/javascript">document.getElementById('note_LCL031_142_58').style.display = "none";</script></ul></section></notes></section>