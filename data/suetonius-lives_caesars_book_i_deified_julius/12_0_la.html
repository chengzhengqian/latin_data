<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent">
referre aut censere aliquid auderet, qualia multa saepe in levioribus turbis decreta erant, in eam coegit desperationem, ut, quoad potestate abiret, domo abditus nihil aliud quam per edicta obnuntiaret. <span class="br"></span><span class="lineNumber">2</span><span class="br"></span> Unus ex eo tempore omnia in re publica et ad arbitrium administravit, ut nonnulli urbanorum, cum quid per iocum testandi gratia signarent, non Caesare et Bibulo, sed Iulio et Caesare consulibus actum scriberent bis<a class="footnoteLink" href="#note_LCL031_58_5" id="target_note_LCL031_58_5"><sup>5</sup></a> eundem praeponentes nomine atque cognomine, utque vulgo mox ferrentur hi versus:</p>
<blockquote><p>
<span class="line indent1">Non Bibulo quiddam nuper sed Caesare factum est;</span><span class="linebreak"></span>
<span class="line indent2">Nam Bibulo fieri consule nil memini.</span><span class="linebreak"></span>
</p></blockquote>
<p><span class="br"></span><span class="lineNumber">3</span><span class="br"></span> Campum Stellatem maioribus consecratum agrumque Campanum ad subsidia rei publicae vectigalem relictum divisit extra sortem ad<a class="footnoteLink" href="#note_LCL031_58_6" id="target_note_LCL031_58_6"><sup>6</sup></a> viginti milibus civium, quibus terni pluresve liberi essent. Publicanos remissionem petentis tertia mercedum parte relevavit ac, ne in locatione novorum vectigalium inmoderatius licerentur, propalam monuit. Cetera item, quae cuique libuissent, dilargitus est <span class="br"></span><span class="lineNumber">4</span><span class="br"></span> contra dicente nullo ac, si conaretur quis, absterrito. Marcum Catonem interpellantem extrahi curia per lictorem ducique in carcerem iussit. Lucio Lucullo liberius resis­tenti






</p></section><notes><section class="footnotes"><ul><li class="note" id="note_LCL031_58_5"><a class="footnoteCrossrefLink" href="#target_note_LCL031_58_5" title="Click to highlight in text"><sup class="lineRef">5</sup>bis… cognomine, <span class="italic">regarded as a gloss by Lipsius and others</span>.</a></li><script type="text/javascript">document.getElementById('note_LCL031_58_5').style.display = "none";</script><li class="note" id="note_LCL031_58_6"><a class="footnoteCrossrefLink" href="#target_note_LCL031_58_6" title="Click to highlight in text"><sup class="lineRef">6</sup>ad, <span class="italic">Casaubon</span>; ac, Ω.</a></li><script type="text/javascript">document.getElementById('note_LCL031_58_6').style.display = "none";</script></ul></section></notes></section>