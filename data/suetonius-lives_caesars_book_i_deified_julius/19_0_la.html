<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent">
partim per Servium Sulpicium alterum consulem. Insequenti quoque anno Gaio Marcello, qui fratri patrueli suo Marco in consulatu successerat, eadem temptante collegam eius Aemilium Paulum Gaiumque Curionem violentissimum tribunorum ingenti mercede defensores <span class="br"></span><span class="lineNumber">2</span><span class="br"></span> paravit. Sed cum obstinatius omnia agi videret et designatos etiam consules e parte diversa, senatum litteris deprecatus est, ne sibi beneficium populi adimeretur, aut ut ceteri quoque imperatores ab exercitibus discederent; confisus, ut putant, facilius se, simul atque libuisset, veteranos convocaturum quam Pompeium novos milites. Cum adversariis autem pepigit, ut dimissis octo legionibus Transalpinaque Gallia duae sibi legiones et Cisalpina provincia vel etiam una legio cum Illyrico concederetur, quoad consul fieret.</p>
</section>
<section class="div2">
<p>XXX. Verum neque senatu interveniente et adversariis negantibus ullam se de re publica facturos pactionem, transiit in citeriorem Galliam, conventibusque peractis Ravennae substitit, bello vindicaturus si quid de tribunis plebis intercedentibus pro se gravius a senatu constitutum esset. <span class="br"></span><span class="lineNumber">2</span><span class="br"></span> Et praetextum quidem illi civilium armorum hoc fuit; causas autem alias fuisse opinantur. Gnaeus Pompeius ita dictitabat, quod neque opera consummare, quae instituerat, neque populi expectationem, quam de adventu sui<a class="footnoteLink" href="#note_LCL031_72_19" id="target_note_LCL031_72_19"><sup>19</sup></a> fecerat, privatis opibus explere posset, turbare omnia



</p></section><notes><section class="footnotes"><ul><li class="note" id="note_LCL031_72_19"><a class="footnoteCrossrefLink" href="#target_note_LCL031_72_19" title="Click to highlight in text"><sup class="lineRef">19</sup>sui, <span class="italic">MGX′</span>; suo, ϒ.</a></li><script type="text/javascript">document.getElementById('note_LCL031_72_19').style.display = "none";</script></ul></section></notes></section>