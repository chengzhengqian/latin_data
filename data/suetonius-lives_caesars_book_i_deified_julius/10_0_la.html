<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2">
<p>ultro ad eum detulisse docuisset, ne Curio praemia darentur effecit; Vettium pignoribus captis et direpta supellectile male mulcatum ac pro rostris in contione paene discerptum coniecit in carcerem; eodem Novium quaestorem, quod compellari apud se maiorem potestatem passus esset.</p>
</section>
<section class="div2">
<p>XVIII. Ex praetura ulteriorem sortitus Hispaniam retinentes creditores interventu sponsorum removit ac neque more neque iure, ante quam provinciae ornarentur,<a class="footnoteLink" href="#note_LCL031_54_3" id="target_note_LCL031_54_3"><sup>3</sup></a> profectus est: incertum metune iudicii, quod privato parabatur, an quo maturius sociis inplorantibus subveniret; pacataque provincia pari festinatione, non expectato successore <span class="br"></span><span class="lineNumber">2</span><span class="br"></span> ad triumphum simul consulatumque decessit. Sed cum edictis iam comitiis ratio eius haberi non posset nisi privatus introisset urbem, et ambienti ut legibus solveretur multi contra dicerent, coactus est triumphum, ne consulatu excluderetur, dimittere.</p>
</section>
<section class="div2">
<p>XIX. E duobus consulatus competitoribus, Lucio Lucceio Marcoque Bibulo, Lucceium sibi adiunxit, pactus ut is, quoniam inferior gratia esset pecuniaque polleret, nummos de suo communi nomine per centurias pronuntiaret. Qua cognita re optimates, quos metus ceperat nihil non ausurum eum in summo magistratu concordi et consentiente collega, auctores Bibulo fuerunt tantundem polli­cendi,





</p></section><notes><section class="footnotes"><ul><li class="note" id="note_LCL031_54_3"><a class="footnoteCrossrefLink" href="#target_note_LCL031_54_3" title="Click to highlight in text"><sup class="lineRef">3</sup>ornarentur, <span class="italic">Lambinus</span>; ordinarentur, Ω.</a></li><script type="text/javascript">document.getElementById('note_LCL031_54_3').style.display = "none";</script></ul></section></notes></section>