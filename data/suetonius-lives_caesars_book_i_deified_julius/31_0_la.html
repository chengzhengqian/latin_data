<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent">

severeque rexit, ut pistorem alium quam sibi panem convivis subicientem compedibus vinxerit, libertum gratissimum ob adulteratam equitis Romani uxorem, quamvis nullo querente, capitali poena adfecerit.</p>
</section>
<section class="div2">
<p>XLIX. Pudicitiae eius famam nihil quidem praeter Nicomedis contubernium laesit, gravi tamen et perenni obprobrio et ad omnium convicia exposito. Omitto Calvi Licini notissimos versus:</p>
<blockquote><p>
<span class="line indent12">Bithynia quicquid</span><span class="linebreak"></span>
<span class="line indent2">et pedicator<a class="footnoteLink" href="#note_LCL031_96_30" id="target_note_LCL031_96_30"><sup>30</sup></a> Caesaris umquam habuit.</span><span class="linebreak"></span>
</p></blockquote>
<p class="noindent">Praetereo actiones Dolabellae et Curionis patris, in quibus eum Dolabella “paelicem reginae, spondam interiorem regiae lecticae,” at Curio “stabulum Nicomedis et Bithynicum <span class="br"></span><span class="lineNumber">2</span><span class="br"></span> fornicem” dicunt. Missa etiam facio edicta Bibuli, quibus proscripsit: collegam suum Bithynicam reginam, eique antea regem fuisse cordi, nunc esse regnum. Quo tempore, ut Marcus Brutus refert, Octavius etiam quidam valitudine mentis liberius dicax conventu maximo, cum Pompeium regem appellasset, ipsum reginam salutavit. Sed C. Memmius etiam ad cyathum et vinum<a class="footnoteLink" href="#note_LCL031_96_31" id="target_note_LCL031_96_31"><sup>31</sup></a> Nicomedi stetisse obicit, cum reliquis exoletis, pleno convivio, accubantibus nonnullis urbicis negotiatoribus, quorum refert <span class="br"></span><span class="lineNumber">3</span><span class="br"></span> nomina. Cicero vero non contentus in quibusdam epistulis scripsisse a satellitibus eum in cubiculum regium eductum in aureo lecto veste purpurea decubuisse floremque aetatis a Venere orti in Bithynia contaminatum, quondam etiam in senatu defendenti ei Nysae causam, filiae Nicomedis,


</p></section><notes><section class="footnotes"><ul><li class="note" id="note_LCL031_96_30"><a class="footnoteCrossrefLink" href="#target_note_LCL031_96_30" title="Click to highlight in text"><sup class="lineRef">30</sup>pedicator] predicator, Ω.</a></li><script type="text/javascript">document.getElementById('note_LCL031_96_30').style.display = "none";</script><li class="note" id="note_LCL031_96_31"><a class="footnoteCrossrefLink" href="#target_note_LCL031_96_31" title="Click to highlight in text"><sup class="lineRef">31</sup>et vinum, ϒ′; et vina, <span class="italic">G</span>; et vi, <span class="italic">MVL<sup>2</sup></span>δ.</a></li><script type="text/javascript">document.getElementById('note_LCL031_96_31').style.display = "none";</script></ul></section></notes></section>