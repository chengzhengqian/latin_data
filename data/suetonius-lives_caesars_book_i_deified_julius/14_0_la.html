<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2">
<p>Et initio quidem Galliam Cisalpinam Illyrico adiecto lege Vatinia accepit; mox per senatum Comatam quoque, veritis patribus ne, si ipsi negassent, populus et hanc daret. <span class="br"></span><span class="lineNumber">2</span><span class="br"></span> Quo gaudio elatus non temperavit, quin paucos post dies frequenti curia iactaret, invitis et gementibus adversariis adeptum se quae concupisset, proinde ex eo insultaturum omnium capitibus; ac negante quodam per contumeliam facile hoc ulli feminae fore, responderit<a class="footnoteLink" href="#note_LCL031_62_9" id="target_note_LCL031_62_9"><sup>9</sup></a> quasi adludens: in Suria quoque regnasse Sameramin magnamque Asiae partem Amazonas tenuisse quondam.</p>
</section>
<section class="div2">
<p>XXIII. Functus consulatu Gaio Memmio Lucioque Domitio praetoribus de superioris anni actis referentibus cognitionem senatui detulit; nec illo suscipiente triduoque per inritas altercationes absumpto in provinciam abiit. Et statim quaestor eius in praeiudicium aliquot criminibus arreptus est. Mox et ipse a Lucio Antistio tr. pl. postulatus appellato demum collegio optinuit, cum rei publicae causa <span class="br"></span><span class="lineNumber">2</span><span class="br"></span> abesset, reus ne fieret. Ad securitatem ergo posteri temporis in magno negotio habuit obligare semper annuos magistratus et e petitoribus non alios adiuvare aut ad honorem pati pervenire, quam qui sibi recepissent propugnaturos absentiam suam; cuius pacti non dubitavit a quibusdam ius iurandum atque etiam syngrapham exigere.</p>
<p>XXIV. Sed cum Lucius Domitius consulatus candidatus</p>
</section>
<section class="div2">
</section><notes><section class="footnotes"><ul><li class="note" id="note_LCL031_62_9"><a class="footnoteCrossrefLink" href="#target_note_LCL031_62_9" title="Click to highlight in text"><sup class="lineRef">9</sup>responderit, <span class="italic">all the mss., except ρ and some other late codices, which have</span> respondit; responderet, ς <span class="italic">(Torrentius)</span>.</a></li><script type="text/javascript">document.getElementById('note_LCL031_62_9').style.display = "none";</script></ul></section></notes></section>