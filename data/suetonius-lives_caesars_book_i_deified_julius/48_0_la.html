<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent">
vectigalibus peculiares servos praeposuit. Trium legionum, quas Alexandreae relinquebat, curam et imperium Rufioni liberti sui filio exoleto suo demandavit.</p>
</section>
<section class="div2">
<p>LXXVII. Nec minoris inpotentiae voces propalam edebat, ut Titus Ampius<a class="footnoteLink" href="#note_LCL031_130_51" id="target_note_LCL031_130_51"><sup>51</sup></a> scribit: nihil esse rem publicam, appellationem modo sine corpore ac specie. Sullam nescisse litteras, qui dictaturam deposuerit. Debere homines consideratius iam loqui secum ac pro legibus habere quae dicat. Eoque arrogantiae progressus est, ut haruspice tristia et sine corde exta quondam nuntiante, futura diceret laetiora, cum vellet; nec pro ostento ducendum, si pecudi cor defuisset.</p>
</section>
<section class="div2">
<p>LXXVIII. Verum praecipuam et exitiabilem sibi invidiam hinc maxime movit. Adeuntis se cum plurimis honorificentissimisque decretis universos patres conscriptos sedens pro aede Veneris Genetricis excepit. Quidam putant retentum a Cornelio Balbo, cum conaretur assurgere; alii, ne conatum quidem omnino, sed etiam admonentem Gaium Trebatium ut assurgeret minus familiari vultu respexisse. <span class="br"></span><span class="lineNumber">2</span><span class="br"></span> Idque factum eius tanto intolerabilius est visum, quod ipse triumphanti et subsellia tribunicia praetervehenti sibi unum e collegio Pontium Aquilam non assurrexisse adeo indignatus sit, ut proclamaverit: “Repete ergo a me Aquila rem publicam tribunus!” Et nec destiterit per continuos dies quicquam cuiquam nisi sub exceptione polliceri: “Si tamen per Pontium Aquilam licuerit.”</p>
</section>
<section class="div2">
<p>LXXIX. Adiecit ad tam insignem despecti senatus con­tumeliam



</p></section><notes><section class="footnotes"><ul><li class="note" id="note_LCL031_130_51"><a class="footnoteCrossrefLink" href="#target_note_LCL031_130_51" title="Click to highlight in text"><sup class="lineRef">51</sup>Ampius, <span class="italic">Pulmann, Torrentius</span>; Amprius, Ω (Amplius, <span class="italic">Q</span>T).</a></li><script type="text/javascript">document.getElementById('note_LCL031_130_51').style.display = "none";</script></ul></section></notes></section>