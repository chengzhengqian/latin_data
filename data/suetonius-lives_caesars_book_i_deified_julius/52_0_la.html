<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent">

alias cum Iove dextram iungere; et Calpurnia uxor imaginata est conlabi fastigium domus maritumque in gremio suo confodi; ac subito cubiculi fores sponte patuerunt. <span class="br"></span><span class="lineNumber">4</span><span class="br"></span> Ob haec simul et ob infirmam valitudinem diu cunctatus an se contineret et quae apud senatum proposuerat agere differret, tandem Decimo Bruto adhortante, ne frequentis ac iam dudum opperientis destitueret, quinta fere hora progressus est libellumque insidiarum indicem ab obvio quodam porrectum libellis ceteris, quos sinistra manu tenebat, quasi mox lecturus commiscuit. Dein pluribus hostiis caesis, cum litare non posset, introiit curiam spreta religione Spurinnamque irridens et ut falsum arguens, quod sine ulla sua noxa Idus Martiae adessent; quanquam is venisse quidem eas diceret, sed non praeterisse.</p>
</section>
<section class="div2">
<p>LXXXII. Assidentem conspirati specie officii circumsteterunt, ilicoque Cimber Tillius, qui primas partes susceperat, quasi aliquid rogaturus propius accessit renuentique et gestu in aliud tempus differenti ab utroque umero togam adprehendit; deinde clamantem: “Ista quidem vis est!” alter <span class="br"></span><span class="lineNumber">2</span><span class="br"></span> e Cascis aversum<a class="footnoteLink" href="#note_LCL031_138_56" id="target_note_LCL031_138_56"><sup>56</sup></a> vulnerat paulum infra iugulum. Caesar Cascae brachium arreptum graphio traiecit conatusque prosilire alio vulnere tardatus est; utque animad­vertit




</p></section><notes><section class="footnotes"><ul><li class="note" id="note_LCL031_138_56"><a class="footnoteCrossrefLink" href="#target_note_LCL031_138_56" title="Click to highlight in text"><sup class="lineRef">56</sup>adversum, <span class="italic">GVO′ΠR</span>.</a></li><script type="text/javascript">document.getElementById('note_LCL031_138_56').style.display = "none";</script></ul></section></notes></section>