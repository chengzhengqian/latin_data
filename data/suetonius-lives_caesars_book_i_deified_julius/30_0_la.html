<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2">
<p><span class="br"></span><span class="lineNumber">3</span><span class="br"></span> Etiam cultu notabilem ferunt; usum enim lato clavo ad manus fimbriato nec umquam aliter quam ut<a class="footnoteLink" href="#note_LCL031_94_29" id="target_note_LCL031_94_29"><sup>29</sup></a> super eum cingeretur, et quidem fluxiore cinctura; unde emanasse Sullae dictum optimates saepius admonentis, ut male praecinctum puerum caverent.</p>
</section>
<section class="div2">
<p>XLVI. Habitavit primo in Subura modicis aedibus, post autem pontificatum maximum in Sacra via domo publica. Munditiarum lautitiarumque studiosissimum multi prodiderunt; villam in Nemorensi a fundamentis incohatam magnoque sumptu absolutam, quia non tota ad animum ei responderat, totam diruisse, quanquam tenuem adhuc et obaeratum; in expeditionibus tessellata et sectilia pavimenta circumtulisse.</p>
</section>
<section class="div2">
<p>XLVII. Britanniam petisse spe margaritarum, quarum amplitudinem conferentem interdum sua manu exegisse pondus; gemmas, toreumata, signa, tabulas operis antiqui semper animosissime comparasse; servitia rectiora politioraque inmenso pretio, et cuius ipsum etiam puderet, sic ut rationibus vetaret inferri.</p>
</section>
<section class="div2">
<p>XLVIII. Convivatum assidue per provincias duobus tricliniis, uno quo sagati palliative, altero quo togati cum inlustrioribus provinciarum discumberent. Domesticam disciplinam in parvis ac maioribus rebus diligenter adeo



</p></section><notes><section class="footnotes"><ul><li class="note" id="note_LCL031_94_29"><a class="footnoteCrossrefLink" href="#target_note_LCL031_94_29" title="Click to highlight in text"><sup class="lineRef">29</sup>ut, <span class="italic">supplied by Bentley, ΠΟͅς insert after</span> nec.</a></li><script type="text/javascript">document.getElementById('note_LCL031_94_29').style.display = "none";</script></ul></section></notes></section>