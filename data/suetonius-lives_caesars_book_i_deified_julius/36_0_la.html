<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent">
“pro Metello,” sed “quam scripsit Metello,” cum ex persona Caesaris sermo sit Metellum seque adversus com <span class="br"></span><span class="lineNumber">4</span><span class="br"></span> munium obtrectatorum criminationes purgantis. “Apud milites” quoque “in Hispania” idem Augustus vix ipsius putat, quae tamen duplex fertur: una quasi priore habita proelio, altera posteriore, quo Asinius Pollio ne tempus quidem contionandi habuisse eum dicit subita hostium incursione.</p>
</section>
<section class="div2">
<p>LVI. Reliquit et rerum suarum commentarios Gallici civilisque belli Pompeiani. Nam Alexandrini Africique et Hispaniensis incertus auctor est; alii Oppium putant, alii Hirtium, qui etiam Gallici belli novissimum imperfectumque librum suppleverit. De commentariis Caesaris Cicero <span class="br"></span><span class="lineNumber">2</span><span class="br"></span> in eodem Bruto sic refert: “Commentarios scripsit valde quidem probandos; nudi sunt, recti et venusti, omni ornatu orationis tamquam veste detracta; sed dum voluit alios habere parata, unde sumerent qui vellent scribere historiam, ineptis gratum fortasse fecit, qui illa volent calamistris inurere, sanos quidem homines a scribendo deterruit.” <span class="br"></span><span class="lineNumber">3</span><span class="br"></span> De isdem commentariis Hirtius ita praedicat: “Adeo probantur omnium iudicio, ut praerepta, non praebita facultas scriptoribus videatur. Cuius<a class="footnoteLink" href="#note_LCL031_106_37" id="target_note_LCL031_106_37"><sup>37</sup></a> tamen rei maior nostra quam reliquorum est admiratio; ceteri enim, quam bene atque emendate, nos etiam, quam facile atque <span class="br"></span><span class="lineNumber">4</span><span class="br"></span> celeriter eos perscripserit, scimus.” Pollio Asinius parum diligenter parumque integra veritate compositos putat,




</p></section><notes><section class="footnotes"><ul><li class="note" id="note_LCL031_106_37"><a class="footnoteCrossrefLink" href="#target_note_LCL031_106_37" title="Click to highlight in text"><sup class="lineRef">37</sup>Cuius… emendate, <span class="italic">found only in ς; cf. praef. ad B.G</span>. viii.</a></li><script type="text/javascript">document.getElementById('note_LCL031_106_37').style.display = "none";</script></ul></section></notes></section>