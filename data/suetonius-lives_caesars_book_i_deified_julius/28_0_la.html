<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>pars fere crediti deperibat. Cuncta collegia praeter antiquitus constituta distraxit. Poenas facinorum auxit; et cum locupletes eo facilius scelere se obligarent, quod integris patrimoniis exsulabant, parricidas, ut Cicero scribit, bonis omnibus, reliquos dimidia parte multavit.</p>
</section>
<section class="div2">
<p>XLIII. Ius laboriosissime ac severissime dixit. Repetundarum convictos etiam ordine senatorio movit. Diremit nuptias praetorii viri, qui digressam a marito post biduum statim duxerat, quamvis sine probri suspicione. Peregrinarum mercium portoria instituit. Lecticarum usum, item conchyliatae vestis et margaritarum nisi certis personis et <span class="br"></span><span class="lineNumber">2</span><span class="br"></span> aetatibus perque certos dies ademit. Legem praecipue sumptuariam exercuit dispositis circa macellum custodibus, qui obsonia contra vetitum proposita<a class="footnoteLink" href="#note_LCL031_90_28" id="target_note_LCL031_90_28"><sup>28</sup></a> retinerent deportarentque ad se, submissis nonnumquam lictoribus atque militibus, qui, si qua custodes fefellissent, iam adposita e triclinio auferrent.</p>
</section>
<section class="div2">
<p>XLIV. Nam de ornanda instruendaque urbe, item de tuendo ampliandoque imperio plura ac maiora in dies destinabat: in primis Martis templum quantum nusquam esset, exstruere repleto et conplanato lacu, in quo naumachiae spectaculum ediderat, theatrumque summae <span class="br"></span><span class="lineNumber">2</span><span class="br"></span> magnitudinis Tarpeio monti accubans; ius civile ad certum modum redigere atque ex immensa diffusaque legum



</p></section><notes><section class="footnotes"><ul><li class="note" id="note_LCL031_90_28"><a class="footnoteCrossrefLink" href="#target_note_LCL031_90_28" title="Click to highlight in text"><sup class="lineRef">28</sup>proposita, <span class="italic">an addition to the text suggested by Ihm</span>.</a></li><script type="text/javascript">document.getElementById('note_LCL031_90_28').style.display = "none";</script></ul></section></notes></section>