<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent noindent">
<span class="br"></span><span class="lineNumber">4</span><span class="br"></span>donum aderat, congessit. Deinde tibicines et scaenici artifices vestem, quam ex triumphorum instrumento ad praesentem usum induerant, detractam sibi atque discissam iniecere flammae et veteranorum militum legionarii arma sua, quibus exculti funus celebrabant; matronae etiam pleraeque ornamenta sua, quae gerebant, et liberorum bullas atque praetextas.</p>
<p><span class="br"></span><span class="lineNumber">5</span><span class="br"></span> In summo publico luctu exterarum gentium multitudo circulatim suo quaeque more lamentata est praecipueque Iudaei, qui etiam noctibus continuis bustum frequentarunt.</p>
</section>
<section class="div2">
<p>LXXXV. Plebs statim a funere ad domum Bruti et Cassi cum facibus tetendit atque aegre repulsa obvium sibi Helvium Cinnam per errorem nominis, quasi Cornelius is esset, quem graviter pridie contionatum de Caesare requirebat, occidit caputque eius praefixum hastae circumtulit. Postea solidam columnam prope viginti pedum lapidis Numidici in Foro statuit inscripsitque<a class="footnoteLink" href="#note_LCL031_144_59" id="target_note_LCL031_144_59"><sup>59</sup></a> <span class="sc">parenti patriae</span>. Apud eam longo tempore sacrificare, vota suscipere, controversias quasdam interposito per Caesarem iure iurando distrahere perseveravit.</p>
</section>
<section class="div2">
<p>LXXXVI. Suspicionem Caesar quibusdam suorum reliquit neque voluisse se diutius vivere neque curasse quod valitudine minus prospera uteretur, ideoque et quae religiones monerent et quae renuntiarent amici neglexisse.</p>
</section><notes><section class="footnotes"><ul><li class="note" id="note_LCL031_144_59"><a class="footnoteCrossrefLink" href="#target_note_LCL031_144_59" title="Click to highlight in text"><sup class="lineRef">59</sup>inscripsitque, <span class="italic">Bentley</span>; scripsitque, Î©.</a></li><script type="text/javascript">document.getElementById('note_LCL031_144_59').style.display = "none";</script></ul></section></notes></section>