<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent">
ac plerique pecunias contulerunt, ne Catone quidem abnuente eam largitionem e re publica fieri.</p>
<p><span class="br"></span><span class="lineNumber">2</span><span class="br"></span> Igitur cum Bibulo consul creatur. Eandem ob causam opera ab optimatibus data est, ut provinciae futuris consulibus minimi negotii, id est silvae callesque,<a class="footnoteLink" href="#note_LCL031_56_4" id="target_note_LCL031_56_4"><sup>4</sup></a> decernerentur. Qua maxime iniuria instinctus omnibus officiis Gnaeum Pompeium adsectatus est offensum patribus, quod Mithridate rege victo cunctantius confirmarentur acta sua; Pompeioque Marcum Crassum reconciliavit veterem inimicum ex consulatu, quem summa discordia simul gesserant; ac societatem cum utroque iniit, ne quid ageretur in re publica, quod displicuisset ulli e tribus.</p>
</section>
<section class="div2">
<p>XX. Inito honore primus omnium instituit, ut tam senatus quam populi diurna acta confierent et publicarentur. Antiquum etiam rettulit morem, ut quo mense fasces non haberet, accensus ante eum iret, lictores pone sequerentur. Lege autem agraria promulgata obnuntiantem collegam armis Foro expulit ac postero die in senatu conquestum nec quoquam reperto, qui super tali consternatione





</p></section><notes><section class="footnotes"><ul><li class="note" id="note_LCL031_56_4"><a class="footnoteCrossrefLink" href="#target_note_LCL031_56_4" title="Click to highlight in text"><sup class="lineRef">4</sup>id est. …callesque, <span class="italic">del. Willems, Le Sénat de la république romaine</span>, ii. 576, n. 5.</a></li><script type="text/javascript">document.getElementById('note_LCL031_56_4').style.display = "none";</script></ul></section></notes></section>