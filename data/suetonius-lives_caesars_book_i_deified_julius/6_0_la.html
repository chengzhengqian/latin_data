<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent">
cum Gnaeo Pisone adulescente, cui ob suspicionem urbanae coniurationis provincia Hispania ultro extra ordinem data sit; pactumque ut simul foris ille, ipse Romae ad res novas consurgerent, per Ambranos<a class="footnoteLink" href="#note_LCL031_46_1" id="target_note_LCL031_46_1"><sup>1</sup></a> et transpadanos; destitutum utriusque consilium morte Pisonis.</p>
</section>
<section class="div2">
<p>X. Aedilis praeter Comitium ac Forum basilicasque etiam Capitolium ornavit porticibus ad tempus extructis, in quibus abundante rerum copia pars apparatus exponeretur. Venationes autem ludosque et cum collega et separatim edidit, quo factum est, ut communium quoque inpensarum solus gratiam caperet nec dissimularet collega eius Marcus Bibulus, evenisse sibi quod Polluci; ut enim geminis fratribus aedes in Foro constituta tantum Castoris vocaretur, ita suam Caesarisque munificentiam unius Caesaris <span class="br"></span><span class="lineNumber">2</span><span class="br"></span> dici. Adiecit insuper Caesar etiam gladiatorium munus, sed aliquanto paucioribus quam destinaverat paribus; nam cum multiplici undique familia conparata inimicos exterruisset, cautum est de numero gladiatorum, quo ne maiorem cuiquam habere Romae liceret.</p>
</section>
<section class="div2">
<p>XI. Conciliato populi favore temptavit per partem tribunorum, ut sibi Aegyptus provincia plebiscito daretur, nanctus extraordinarii imperii occasionem, quod Alexandrini regem suum socium atque amicum a senatu appellatum expulerant resque vulgo improbabatur. Nec obtinuit




</p></section><notes><section class="footnotes"><ul><li class="note" id="note_LCL031_46_1"><a class="footnoteCrossrefLink" href="#target_note_LCL031_46_1" title="Click to highlight in text"><sup class="lineRef">1</sup>Ambranos] Lambranos, <span class="italic">Sabellicus</span>; Ambrones, <span class="italic">Beroaldus</span>; Ambarros, <span class="italic">Urlichs</span>; Arvernos, <span class="italic">Mommsen</span>; Campanos, <span class="italic">Madvig</span>.</a></li><script type="text/javascript">document.getElementById('note_LCL031_46_1').style.display = "none";</script></ul></section></notes></section>