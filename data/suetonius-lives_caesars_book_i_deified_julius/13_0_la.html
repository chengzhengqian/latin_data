<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent">
tantum calumniarum metum iniecit, ut ad genua ultro sibi accideret. Cicerone in iudicio quodam deplorante temporum statum Publium Clodium inimicum eius, frustra iam pridem a patribus ad plebem transire nitentem, <span class="br"></span><span class="lineNumber">5</span><span class="br"></span> eodem die horaque nona transduxit. Postremo in universos diversae factionis indicem induxit<a class="footnoteLink" href="#note_LCL031_60_7" id="target_note_LCL031_60_7"><sup>7</sup></a> praemiis, ut se de inferenda Pompeio nece sollicitatum a quibusdam profiteretur productusque pro rostris auctores ex conpacto nominaret; sed uno atque altero frustra nec sine suspicione fraudis nominatis desperans tam praecipitis consilii eventum intercepisse veneno indicem creditur.</p>
</section>
<section class="div2">
<p>XXI. Sub idem tempus Calpurniam L. Pisonis filiam successuri sibi in consulatu duxit uxorem suamque, Iuliam, Gnaeo Pompeio conlocavit repudiato priore sponso Servilio Caepione, cuius vel praecipua opera paulo ante Bibulum inpugnaverat. Ac post novam adfinitatem Pompeium primum rogare sententiam coepit, cum Crassum soleret essetque consuetudo, ut quem ordinem interrogandi sententias consul Kal. Ianuariis instituisset, eum toto anno conservaret.</p>
</section>
<section class="div2">
<p>XXII. Socero igitur generoque suffragantibus ex omni provinciarum copia Gallias potissimum elegit, †cuius<a class="footnoteLink" href="#note_LCL031_60_8" id="target_note_LCL031_60_8"><sup>8</sup></a> emolumento et oportunitate idonea sit materia triumpho­rum.</p>
</section><notes><section class="footnotes"><ul><li class="note" id="note_LCL031_60_7"><a class="footnoteCrossrefLink" href="#target_note_LCL031_60_7" title="Click to highlight in text"><sup class="lineRef">7</sup>indicem, <span class="italic">omitted in</span> Ω; induxit, <span class="italic">Stephanus</span>; inductum, Ω.</a></li><script type="text/javascript">document.getElementById('note_LCL031_60_7').style.display = "none";</script><li class="note" id="note_LCL031_60_8"><a class="footnoteCrossrefLink" href="#target_note_LCL031_60_8" title="Click to highlight in text"><sup class="lineRef">8</sup>cuius] quae et, <span class="italic">Bentley</span>; quae sibi, <span class="italic">Kiessling. Of the various emendations of the passage</span> cuius… triumphorum <span class="italic">none is convincing. The general sense is, however, clear</span>.</a></li><script type="text/javascript">document.getElementById('note_LCL031_60_8').style.display = "none";</script></ul></section></notes></section>