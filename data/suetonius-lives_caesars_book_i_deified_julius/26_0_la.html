<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent">

manerent, ac saepe prae turba elisi exanimatique sint plurimi et in his duo senatores.</p>
</section>
<section class="div2">
<p>XL. Conversus hinc ad ordinandum rei publicae statum fastos correxit iam pridem vitio pontificum per intercalandi licentiam adeo turbatos, ut neque messium feriae aestate neque vindemiarum autumno conpeterent; annumque ad cursum solis accommodavit, ut trecentorum sexaginta quinque dierum esset et intercalario mense sublato <span class="br"></span><span class="lineNumber">2</span><span class="br"></span> unus dies quarto quoque anno intercalaretur. Quo autem magis in posterum ex Kalendis Ianuariis novis<a class="footnoteLink" href="#note_LCL031_86_25" id="target_note_LCL031_86_25"><sup>25</sup></a> temporum ratio congrueret, inter Novembrem ac Decembrem mensem interiecit duos alios; fuitque is annus, quo haec constituebantur, quindecim mensium cum intercalario, qui ex consuetudine in eum annum inciderat.</p>
</section>
<section class="div2">
<p>XLI. Senatum supplevit, patricios adlegit, praetorum aedilium quaestorum, minorum etiam magistratuum numerum ampliavit; nudatos opere censorio aut sententia <span class="br"></span><span class="lineNumber">2</span><span class="br"></span> iudicum de ambitu condemnatos restituit. Comitia cum populo partitus est, ut exceptis consulatus conpetitoribus de cetero numero candidatorum pro parte dimidia quos populus vellet pronuntiarentur, pro parte altera quos ipse dedisset. Et edebat per libellos circum<a class="footnoteLink" href="#note_LCL031_86_26" id="target_note_LCL031_86_26"><sup>26</sup></a> tribum missos scriptura brevi: “Caesar dictator illi tribui. Commendo vobis illum et illum, ut vestro suffragio suam dignitatem teneant.” Admisit ad honores et proscriptorum liberos.</p>
</section><notes><section class="footnotes"><ul><li class="note" id="note_LCL031_86_25"><a class="footnoteCrossrefLink" href="#target_note_LCL031_86_25" title="Click to highlight in text"><sup class="lineRef">25</sup>novis, <span class="italic">Ursinus</span>; nobis, Ω.</a></li><script type="text/javascript">document.getElementById('note_LCL031_86_25').style.display = "none";</script><li class="note" id="note_LCL031_86_26"><a class="footnoteCrossrefLink" href="#target_note_LCL031_86_26" title="Click to highlight in text"><sup class="lineRef">26</sup>circum tribum] circum tribus, <span class="italic">Venetian ed. of</span> 1510, <span class="italic">Casaubon</span>; tributim circummissos, <span class="italic">Bentley; the early Roman editions have</span> cuique tribui.</a></li><script type="text/javascript">document.getElementById('note_LCL031_86_26').style.display = "none";</script></ul></section></notes></section>