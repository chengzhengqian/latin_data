<section class="div1 language" lang="la"><header><hgroup><h1>Lives of the Caesars, I</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>transeundi ad eum omnibus fecit. Motis apud Ilerdam deditionis condicionibus, cum, assiduo inter utrasque partes usu atque commercio, Afranius et Petreius deprehensos intra castra Iulianos subita paenitentia interfecissent, admissam in se perfidiam non sustinuit imitari. Acie Pharsalica proclamavit, ut civibus parceretur, deincepsque nemini non suorum quem vellet unum partis adversae servare <span class="br"></span><span class="lineNumber">3</span><span class="br"></span> concessit. Nec ulli perisse nisi in proelio reperientur, exceptis dum taxat Afranio et Fausto et Lucio Caesare iuvene; ac ne hos quidem voluntate ipsius interemptos putant, quorum tamen et priores post impetratam veniam rebellaverant<a class="footnoteLink" href="#note_LCL031_126_48" id="target_note_LCL031_126_48"><sup>48</sup></a> et Caesar libertis servisque eius ferro et igni crudelem in modum enectis bestias quoque ad munus <span class="br"></span><span class="lineNumber">4</span><span class="br"></span> populi comparatas contrucidaverat. Denique tempore extremo etiam quibus nondum ignoverat, cunctis in Italiam redire permisit<a class="footnoteLink" href="#note_LCL031_126_49" id="target_note_LCL031_126_49"><sup>49</sup></a> magistratusque et imperia capere; sed et statuas Luci Sullae atque Pompei a plebe disiectas reposuit; ac si qua posthac aut cogitarentur gravius adversus se <span class="br"></span><span class="lineNumber">5</span><span class="br"></span> aut dicerentur, inhibere maluit quam vindicare. Itaque et detectas coniurationes conventusque nocturnos non ultra arguit, quam ut edicto ostenderet esse sibi notas, et acerbe loquentibus satis habuit pro contione denuntiare ne perseverarent, Aulique Caecinae criminosissimo libro et Pitholai carminibus maledicentissimis laceratam existimationem suam civili animo tulit.</p>
</section><notes><section class="footnotes"><ul><li class="note" id="note_LCL031_126_48"><a class="footnoteCrossrefLink" href="#target_note_LCL031_126_48" title="Click to highlight in text"><sup class="lineRef">48</sup>rebellaverant, <span class="italic">Stephanus</span> (ς); rebellaverunt, Ω.</a></li><script type="text/javascript">document.getElementById('note_LCL031_126_48').style.display = "none";</script><li class="note" id="note_LCL031_126_49"><a class="footnoteCrossrefLink" href="#target_note_LCL031_126_49" title="Click to highlight in text"><sup class="lineRef">49</sup>permisit, Nς; permiserat, Ω.</a></li><script type="text/javascript">document.getElementById('note_LCL031_126_49').style.display = "none";</script></ul></section></notes></section>