<section class="div1 language" lang="la"><header><hgroup><h1>Claudian</h1></hgroup></header><section class="div2">
<p class="lineGroup">
<span class="line">quas dedit ipse neci; quarum quae clarior una</span><span class="linebreak"></span>
<span class="line indent1"><span class="br"></span><span class="lineNumber">330</span><span class="br"></span>visa loqui: â€œpro! surge toro. quid plurima volvis</span><span class="linebreak"></span>
<span class="line">anxius? haec requiem rebus finemque labori</span><span class="linebreak"></span>
<span class="line">adlatura dies: omni iam plebe redibis</span><span class="linebreak"></span>
<span class="line">altior et laeti manibus portabere vulgi.</span><span class="linebreak"></span>
<span class="line">has canit ambages. occulto fallitur ille</span><span class="linebreak"></span>
<span class="line indent1"><span class="br"></span><span class="lineNumber">335</span><span class="br"></span>omine nec capitis sentit praesagia fixi.</span><span class="linebreak"></span>
<span class="line indent1">Iam summum radiis stringebat Lucifer Haemum</span><span class="linebreak"></span>
<span class="line">festinamque rotam solito properantior urget</span><span class="linebreak"></span>
<span class="line">tandem Rufini visurus funera Titan:</span><span class="linebreak"></span>
<span class="line">desiluit stratis densaeque capacia turbae</span><span class="linebreak"></span>
<span class="line indent1"><span class="br"></span><span class="lineNumber">340</span><span class="br"></span>atria regifico iussit splendere paratu</span><span class="linebreak"></span>
<span class="line">exceptura dapes et, quod post vota daretur,</span><span class="linebreak"></span>
<span class="line">insculpi propriis aurum fatale figuris.</span><span class="linebreak"></span>
<span class="line">ipse salutatum reduces post proelia turmas</span><span class="linebreak"></span>
<span class="line">iam regale tumens et principe celsior ibat</span><span class="linebreak"></span>
<span class="line indent1"><span class="br"></span><span class="lineNumber">345</span><span class="br"></span>collaque femineo solvebat mollia gestu</span><span class="linebreak"></span>
<span class="line">imperii certus, tegeret ceu purpura dudum</span><span class="linebreak"></span>
<span class="line">corpus et ardentes ambirent tempora gemmae.</span><span class="linebreak"></span>
<span class="line indent1">Urbis ab angusto tractu, qua vergit in austrum,</span><span class="linebreak"></span>
<span class="line">planities vicina patet: nam cetera pontus</span><span class="linebreak"></span>
<span class="line indent1"><span class="br"></span><span class="lineNumber">350</span><span class="br"></span>circuit exiguo dirimi se limite passus.</span><span class="linebreak"></span>
<span class="line">hic ultrix acies ornatu lucida Martis</span><span class="linebreak"></span>
<span class="line">explicuit cuneos. pedites in parte sinistra</span><span class="linebreak"></span>
<span class="line">consistunt. equites illinc poscentia cursum</span><span class="linebreak"></span>
<span class="line">ora reluctantur pressis sedare lupatis;</span><span class="linebreak"></span>
<span class="line indent1"><span class="br"></span><span class="lineNumber">355</span><span class="br"></span>hinc alii saevum cristato vertice nutant</span><span class="linebreak"></span>
<span class="line">et tremulos umeris gaudent vibrare colores,</span><span class="linebreak"></span>
<span class="line">quos operit formatque chalybs; coniuncta per artem</span><span class="linebreak"></span>
</p>
</section><notes></notes></section>