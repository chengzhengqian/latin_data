<section class="div1 language" lang="la"><header><hgroup><h1>Claudian</h1></hgroup></header><section class="div2">
<p class="lineGroup">
<span class="line indent1">Tum quoque, dum lites Stygiique negotia solvit</span><span class="linebreak"></span>
<span class="line indent1"><span class="br"></span><span class="lineNumber">495</span><span class="br"></span>dura fori veteresque reos ex ordine quaerit,</span><span class="linebreak"></span>
<span class="line">Rufinum procul ecce notat visuque severo</span><span class="linebreak"></span>
<span class="line">lustrat et ex imo concussa sede profatur:</span><span class="linebreak"></span>
<span class="line indent1">â€œHuc superum labes, huc insatiabilis auri</span><span class="linebreak"></span>
<span class="line">proluvies pretioque nihil non ause parato,</span><span class="linebreak"></span>
<span class="line">quodque mihi summum scelus est, huc improbe legum</span><span class="linebreak"></span>
<span class="line indent1"><span class="br"></span><span class="lineNumber">501</span><span class="br"></span>venditor, Arctoi stimulator perfide Martis!</span><span class="linebreak"></span>
<span class="line">cuius ob innumeras strages angustus Averni</span><span class="linebreak"></span>
<span class="line">iam sinus et plena lassatur portitor alno.</span><span class="linebreak"></span>
<span class="line">quid demens manifesta negas? en pectus inustae</span><span class="linebreak"></span>
<span class="line indent1"><span class="br"></span><span class="lineNumber">505</span><span class="br"></span>deformant maculae vitiisque inolevit imago</span><span class="linebreak"></span>
<span class="line">nec sese commissa tegunt. genus omne dolorum</span><span class="linebreak"></span>
<span class="line">in te ferre libet: dubio tibi pendula rupes</span><span class="linebreak"></span>
<span class="line">inmineat lapsu, volucer te torqueat axis,</span><span class="linebreak"></span>
<span class="line">te refugi fallant latices atque ore natanti</span><span class="linebreak"></span>
<span class="line indent1"><span class="br"></span><span class="lineNumber">510</span><span class="br"></span>arescat decepta sitis, dapibusque relictis</span><span class="linebreak"></span>
<span class="line">in tua mansurus migret praecordia vultur.</span><span class="linebreak"></span>
<span class="line">quamquam omnes alii, quos haec tormenta fatigant,</span><span class="linebreak"></span>
<span class="line">pars quota sunt, Rufine, tui! quid tale vel audax</span><span class="linebreak"></span>
<span class="line">fulmine Salmoneus vel lingua Tantalus egit</span><span class="linebreak"></span>
<span class="line indent1"><span class="br"></span><span class="lineNumber">615</span><span class="br"></span>aut inconsulto Tityos deliquit amore?</span><span class="linebreak"></span>
<span class="line">cunctorum si facta simul iungantur in unum,</span><span class="linebreak"></span>
<span class="line">praecedes numero. cui tanta piacula quisquam</span><span class="linebreak"></span>
<span class="line">supplicio conferre valet? quid denique dignum</span><span class="linebreak"></span>
<span class="line">omnibus inveniam, vincant cum singula poenas?</span><span class="linebreak"></span>
<span class="line indent1"><span class="br"></span><span class="lineNumber">520</span><span class="br"></span>tollite de mediis animarum dedecus umbris.</span><span class="linebreak"></span>
<span class="line">adspexisse sat est. oculis iam parcite nostris</span><span class="linebreak"></span>
<span class="line">et Ditis purgate domos. agitate flagellis</span><span class="linebreak"></span>
</p>
</section><notes></notes></section>