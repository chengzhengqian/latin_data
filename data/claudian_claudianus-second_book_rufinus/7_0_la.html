<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">posceret an fidos sese transferret in hostes.</span><span class="linebreak"></span>
<span class="line">quid nunc divitiae, quid fulvi vasta metalli</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>congeries, quid purpureis effulta columnis</span><span class="linebreak"></span>
<span class="line">atria prolataeve iuvant ad sidera moles?</span><span class="linebreak"></span>
<span class="line">audit iter numeratque dies spatioque viarum</span><span class="linebreak"></span>
<span class="line">metitur vitam. torquetur pace futura</span><span class="linebreak"></span>
<span class="line">nec recipit somnos et saepe cubilibus amens</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>excutitur poenamque luit formidine poenae.</span><span class="linebreak"></span>
<span class="line">sed redit in rabiem scelerumque inmane resumit</span><span class="linebreak"></span>
<span class="line">ingenium sacrasque fores praedivitis aulae</span><span class="linebreak"></span>
<span class="line">intrat et Arcadium mixto terrore precatur:</span><span class="linebreak"></span></p>
<p class="lineGroup"><span class="line indent1">â€œPer fratris regale iubar, per facta parentis</span><span class="linebreak"></span>
<span class="line indent1"><span class="br"></span><span class="lineNumber">145</span><span class="br"></span>aetherii floremque tui te deprecor aevi,</span><span class="linebreak"></span>
<span class="line">eripe me gladiis; liceat Stilichonis iniquas</span><span class="linebreak"></span>
<span class="line">evitare minas. in nostram Gallia caedem</span><span class="linebreak"></span>
<span class="line">coniurata venit. quidquid rigat ultima Tethys,</span><span class="linebreak"></span>
<span class="line">extremos ultra volitat gens si qua Britannos,</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>mota mihi. tantis capiendi credimur armis?</span><span class="linebreak"></span>
<span class="line">tot signis unum petitur caput? unde cruoris</span><span class="linebreak"></span>
<span class="line">ista sitis? geminum caeli sibi vindicat axem</span><span class="linebreak"></span>
<span class="line">et nullum vult esse parem. succumbere poscit</span><span class="linebreak"></span>
<span class="line">cuncta sibi: regit Italiam Libyamque coercet;</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>Hispanis Gallisque iubet; non orbita solis,</span><span class="linebreak"></span>
<span class="line">non illum natura capit. quascumque paravit</span><span class="linebreak"></span>
<span class="line">hic Augustus opes et quas post bella recepit,</span><span class="linebreak"></span>
<span class="line">solus habet, possessa semel nec reddere curat.</span><span class="linebreak"></span>
<span class="line">scilicet ille quidem tranquilla pace fruatur;</span><span class="linebreak"></span>
<span class="line">nos premat obsidio? quid partem invadere temptat?</span><span class="linebreak"></span>
<span class="line"><span class="br"></span><span class="lineNumber">161</span><span class="br"></span>deserat Illyricos fines; Eoa remittat</span><span class="linebreak"></span>
</p></section><notes></notes></section>