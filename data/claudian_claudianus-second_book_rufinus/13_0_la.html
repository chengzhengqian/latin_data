<section class="div1 language" lang="la"><header><hgroup><h1>Claudian</h1></hgroup></header><section class="div2">
<p class="lineGroup">
<span class="line">incassum, Stilicho, dum nos longissima tellus</span><span class="linebreak"></span>
<span class="line">dividat et mediis Nereus interstrepat undis.</span><span class="linebreak"></span>
<span class="line">Alpinas transire tibi me sospite rupes</span><span class="linebreak"></span>
<span class="line indent1"><span class="br"></span><span class="lineNumber">305</span><span class="br"></span>haud dabitur. iaculis illinc me figere tempta.</span><span class="linebreak"></span>
<span class="line">quaere ferox ensem, qui nostra ad moenia tendi</span><span class="linebreak"></span>
<span class="line">possit ab Italia. non te documenta priorum,</span><span class="linebreak"></span>
<span class="line">non exempla vetant? quisnam conatus adire</span><span class="linebreak"></span>
<span class="line">has iactat vitasse manus? detrusimus orbe</span><span class="linebreak"></span>
<span class="line indent1"><span class="br"></span><span class="lineNumber">310</span><span class="br"></span>te medio tantisque simul spoliavimus armis.</span><span class="linebreak"></span>
<span class="line">nunc epulis tempus, socii, nunc larga parare</span><span class="linebreak"></span>
<span class="line">munera donandumque novis legionibus aurum!</span><span class="linebreak"></span>
<span class="line">opportuna meis oritur lux crastina votis.</span><span class="linebreak"></span>
<span class="line">quod nolit rex ipse velit iubeatque coactus</span><span class="linebreak"></span>
<span class="line indent1"><span class="br"></span><span class="lineNumber">315</span><span class="br"></span>in partem mihi regna dari. contingat in uno</span><span class="linebreak"></span>
<span class="line">privati fugisse modum crimenque tyranni.‚Äù</span><span class="linebreak"></span>
<span class="line indent1">Talibus adclamat dictis infame nocentum</span><span class="linebreak"></span>
<span class="line">concilium, qui perpetuis crevere rapinis</span><span class="linebreak"></span>
<span class="line">et quos una facit Rufino causa sodales,</span><span class="linebreak"></span>
<span class="line indent1"><span class="br"></span><span class="lineNumber">320</span><span class="br"></span>inlicitum duxisse nihil; funesta tacere</span><span class="linebreak"></span>
<span class="line">nexus amicitiae. iamiam conubia laeti</span><span class="linebreak"></span>
<span class="line">despondent aliena sibi frustraque vicissim</span><span class="linebreak"></span>
<span class="line">promittunt, quae quisque petat, quas devoret urbes.</span><span class="linebreak"></span>
<span class="line indent1">Coeperat humanos alto sopire labores</span><span class="linebreak"></span>
<span class="line indent1"><span class="br"></span><span class="lineNumber">325</span><span class="br"></span>nox gremio, nigrasque sopor diffuderat alas.</span><span class="linebreak"></span>
<span class="line">ille diu curis animum stimulantibus aegre</span><span class="linebreak"></span>
<span class="line">labitur in somnos. toto vix corde quierat,</span><span class="linebreak"></span>
<span class="line">ecce videt diras adludere protinus umbras,</span><span class="linebreak"></span>
</p>
</section><notes></notes></section>