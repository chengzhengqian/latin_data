<section class="div1 language" lang="la"><header><hgroup><h1>Claudian</h1></hgroup></header><section class="div2">
<p class="lineGroup">
<span class="line">flexilis inductis animatur lamina membris;</span><span class="linebreak"></span>
<span class="line">horribiles visu: credas simulacra moveri</span><span class="linebreak"></span>
<span class="line indent1"><span class="br"></span><span class="lineNumber">360</span><span class="br"></span>ferrea cognatoque viros spirare metallo.</span><span class="linebreak"></span>
<span class="line">par vestitus equis: ferrata fronte minantur</span><span class="linebreak"></span>
<span class="line">ferratosque levant securi vulneris armos.</span><span class="linebreak"></span>
<span class="line">diviso stat quisque loco, metuenda voluptas</span><span class="linebreak"></span>
<span class="line">cernenti pulcherque timor, spirisque remissis</span><span class="linebreak"></span>
<span class="line indent1"><span class="br"></span><span class="lineNumber">365</span><span class="br"></span>mansuescunt varii vento cessante dracones.</span><span class="linebreak"></span>
<span class="line indent1">Augustus veneranda prior vexilla salutat.</span><span class="linebreak"></span>
<span class="line">Rufinus sequitur, quo fallere cuncta solebat</span><span class="linebreak"></span>
<span class="line">callidus adfatu, devotaque brachia laudat;</span><span class="linebreak"></span>
<span class="line">nomine quemque vocat; natos patresque revcrsis</span><span class="linebreak"></span>
<span class="line indent1"><span class="br"></span><span class="lineNumber">370</span><span class="br"></span>nuntiat incolumes. illi dum plurima ficto</span><span class="linebreak"></span>
<span class="line">certatim sermone petunt, extendere longos</span><span class="linebreak"></span>
<span class="line">a tergo flexus insperatoque suprema</span><span class="linebreak"></span>
<span class="line">circuitu sociare parant; decrescere campus</span><span class="linebreak"></span>
<span class="line">incipit, et clipeis in se redeuntia iunctis</span><span class="linebreak"></span>
<span class="line indent1"><span class="br"></span><span class="lineNumber">375</span><span class="br"></span>curvo paulatim sinuantur cornua ductu:</span><span class="linebreak"></span>
<span class="line">sic ligat inmensa virides indagine saltus</span><span class="linebreak"></span>
<span class="line">venator; sic attonitos ad litora pisces</span><span class="linebreak"></span>
<span class="line">aequoreus populator agit rarosque plagarum</span><span class="linebreak"></span>
<span class="line">contrahit anfractus et hiantes colligit oras.</span><span class="linebreak"></span>
<span class="line indent1"><span class="br"></span><span class="lineNumber">380</span><span class="br"></span>excludunt alios. cingi se fervidus ille</span><span class="linebreak"></span>
<span class="line">nescit adhuc graviterque adprensa veste morantem</span><span class="linebreak"></span>
<span class="line">increpat Augustum: scandat sublime tribunal,</span><span class="linebreak"></span>
<span class="line">participem sceptri, socium declaret honoris—</span><span class="linebreak"></span>
<span class="line">cum subito stringunt gladios; vox desuper ingens</span><span class="linebreak"></span>
<span class="line indent1"><span class="br"></span><span class="lineNumber">385</span><span class="br"></span>infremuit: “nobis etiam, deterrime, nobis</span><span class="linebreak"></span>
</p>
</section><notes></notes></section>