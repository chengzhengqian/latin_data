<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">et quocumque loco Stilicho tentoria figat,</span><span class="linebreak"></span>
<span class="line">haec patria est.”</span><span class="linebreak"></span>
<span class="line indent5">Dux inde vetat: “desistite, quaeso.</span><span class="linebreak"></span>
<span class="line">atque avidam differte manum. cadat iste minacis</span><span class="linebreak"></span>
<span class="line">invidiae cumulus. non est victoria tanti,</span><span class="linebreak"></span>
<span class="line indent1"><span class="br"></span><span class="lineNumber">250</span><span class="br"></span>ut videar vicisse mihi. vos fida iuventus</span><span class="linebreak"></span>
<span class="line">ite, mei quondam socii.” nec plura locutus</span><span class="linebreak"></span>
<span class="line">flexit iter: vacuo qualis discedit hiatu</span><span class="linebreak"></span>
<span class="line">impatiens remeare leo, quem plurima cuspis</span><span class="linebreak"></span>
<span class="line">et pastorales pepulerunt igne catervae,</span><span class="linebreak"></span>
<span class="line indent1"><span class="br"></span><span class="lineNumber">255</span><span class="br"></span>inclinatque iubas demissaque lumina velat</span><span class="linebreak"></span>
<span class="line">et trepidas maesto rimatur murmure silvas.</span><span class="linebreak"></span>
<span class="line indent1">Ut sese legio vidit disiuncta relinqui,</span><span class="linebreak"></span>
<span class="line">ingentem tollit gemitum galeasque solutis</span><span class="linebreak"></span>
<span class="line">umectat lacrimis pressamque morantia vocem</span><span class="linebreak"></span>
<span class="line indent1"><span class="br"></span><span class="lineNumber">260</span><span class="br"></span>thoracum validos pulsant suspiria nexus:</span><span class="linebreak"></span>
<span class="line">“tradimur, heu, tantumque sequi prohibemur amorem!”</span><span class="linebreak"></span>
<span class="line">exclamant. “spernisne tuas, dux optime, dextras,</span><span class="linebreak"></span>
<span class="line">quas tibi victrices totiens Bellona probavit?</span><span class="linebreak"></span>
<span class="line">nos adeo viles? adeo felicior axis</span><span class="linebreak"></span>
<span class="line indent1"><span class="br"></span><span class="lineNumber">265</span><span class="br"></span>Hesperius, meruit qui te rectore teneri?</span><span class="linebreak"></span>
<span class="line">quid nobis patriam, quid cara revisere tandem</span><span class="linebreak"></span>
<span class="line">pignora dilectosve iuvat coluisse penates?</span><span class="linebreak"></span>
<span class="line">te sine dulce nihil. iam formidata tyranni</span><span class="linebreak"></span>
<span class="line">tempestas subeunda mihi, qui forte nefandas</span><span class="linebreak"></span>
<span class="line indent1"><span class="br"></span><span class="lineNumber">270</span><span class="br"></span>iam parat insidias, qui nos aut turpibus Hunis</span><span class="linebreak"></span>
<span class="line">aut impacatis famulos praebebit Alanis;</span><span class="linebreak"></span>
<span class="line">quamquam non adeo robur defecerit omne</span><span class="linebreak"></span>
<span class="line">tantave gestandi fuerit penuria ferri.</span><span class="linebreak"></span>
<span class="line">tu, licet occiduo maneas sub cardine caeli,</span><span class="linebreak"></span>
</p>
</section><notes></notes></section>