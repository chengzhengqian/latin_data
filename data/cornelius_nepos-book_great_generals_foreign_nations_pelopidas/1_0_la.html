<section class="div1 language" lang="la"><header><hgroup><h1>Cornelius Nepos</h1></hgroup></header>
<section class="div2">
<h2><span class="ac">XVI. Pelopidas</span></h2>
<p><span class="bold">1.</span> Pelopidas Thebanus, magis historicis quam vulgo notus. Cuius de virtutibus dubito quem ad modum exponam, quod vereor, si res explicare incipiam, ne non vitam eius enarrare, sed historiam videar scribere; sin tantum modo summas attigero, ne rudibus Graecarum litterarum minus dilucide appareat
quantus fuerit ille vir. Itaque utrique rei occurram, quantum potuero, etmedebor cum satietati tum ignorantiae lectorum.</p>
<p><span class="br"></span><span class="lineNumber">2</span><span class="br"></span>Phoebidas Lacedaemonius cum exercitum Olynthum
duceret iterque per Thebas faceret, arcem oppidi, quae Cadmea nominatur, occupavit impulsu paucorum Thebanorum, qui adversariae factioni quo facilius resisterent, Laconum rebus studebant, idque
<span class="br"></span><span class="lineNumber">3</span><span class="br"></span>suo privato, non publico fecit consilio. Quo facto eum Lacedaemonii ab exercitu removerunt pecuniaque
multarunt, neque eo magis arcem Thebanis reddiderunt, quod susceptis inimicitiis satius ducebant
eos obsideri quam liberari; nam post Peloponnesium
bellum Athenasque devictas cum Thebanis sibi rem esse existimabant et eos esse solos qui
<span class="br"></span><span class="lineNumber">4</span><span class="br"></span>adversus resistere<a class="footnoteLink" href="#note_LCL467_184_1" id="target_note_LCL467_184_1"><sup>1</sup></a> auderent. Hac mente amicis suis summas potestates dederant alteriusque factionis principes partim interfecerant, alios in exsilium eiecerant; in quibus Pelopidas hic, de quo scribere exorsi sumus, pulsus patria carebat.</p>
</section><notes><section class="footnotes"><ul><li class="note" id="note_LCL467_184_1"><a class="footnoteCrossrefLink" href="#target_note_LCL467_184_1" title="Click to highlight in text"><sup class="lineRef">1</sup>se sistere, <span class="italic">Andresen.</span></a></li><script type="text/javascript">document.getElementById('note_LCL467_184_1').style.display = "none";</script></ul></section></notes></section>