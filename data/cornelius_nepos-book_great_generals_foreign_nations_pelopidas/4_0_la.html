<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

manus quae prima phalangem prostravit Laconum.
<span class="br"></span><span class="lineNumber">3</span><span class="br"></span>Omnibus praeterea periculis eius<a class="footnoteLink" href="#note_LCL467_190_1" id="target_note_LCL467_190_1"><sup>1</sup></a> adfuit—sicut, Spartam cum oppugnavit, alterum tenuit cornu—quoque Messena celerius restitueretur, legatus in Persas est profectus. Denique haec fuit altera persona Thebis, sed tamen secunda ita ut proxima esset Epaminondae.</p>
<p><span class="bold">5</span>. Conflictatus autem est etiam adversa fortuna. Nam et initio, sicut ostendimus, exsul patria caruit et, cum Thessaliam in potestatem Thebanorum cuperet redigere legationisque iure satis tectum se arbitraretur,
quod apud omnes gentes sanctum esse consuesset, a tyranno Alexandro Pheraeo simul cum
<span class="br"></span><span class="lineNumber">2</span><span class="br"></span>Ismenia comprehensus in vincla coniectus est. Hunc Epaminondas recuperavit, bello persequens Alexandrum.
Post id factum numquam animo placari potuit in eum a quo erat violatus. Itaque persuasit Thebanis ut subsidio Thessaliae proficiscerentur
<span class="br"></span><span class="lineNumber">3</span><span class="br"></span>tyrannosque eius expellerent. Cuius belli cum ei summa esset data eoque cum exercitu profectus esset, non dubitavit, simul ac conspexit hostem,
<span class="br"></span><span class="lineNumber">4</span><span class="br"></span>confligere. In quo proelio Alexandrum ut animadvertit,
incensus ira equum in eum concitavit proculque digressus a suis, coniectu telorum confossus concidit. Atque hoc secunda victoria accidit; nam iam inclinatae
<span class="br"></span><span class="lineNumber">5</span><span class="br"></span>erant tyrannorum copiae. Quo facto omnes Thessaliae civitates interfectum Pelopidam coronis aureis et statuis aeneis liberosque eius multo agro donarunt.</p>
</section><notes><section class="footnotes"><ul><li class="note" id="note_LCL467_190_1"><a class="footnoteCrossrefLink" href="#target_note_LCL467_190_1" title="Click to highlight in text"><sup class="lineRef">1</sup>eius, <span class="italic">added by Halm.</span></a></li><script type="text/javascript">document.getElementById('note_LCL467_190_1').style.display = "none";</script></ul></section></notes></section>