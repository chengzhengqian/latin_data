<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2">
<p><span class="bold">2.</span> Hi omnes fere Athenas se contulerant, non quo sequerentur otium, sed ut, quemr<a class="footnoteLink" href="#note_LCL467_186_1" id="target_note_LCL467_186_1"><sup>1</sup></a> ex proximo locum fors obtulisset, eo patriam recuperare niterentur.
<span class="br"></span><span class="lineNumber">2</span><span class="br"></span>Itaque, cum tempus est visum rei gerendae, communiter
cum iis qui Thebis idem sentiebant diem delegerunt ad inimicos opprimendos civitatemque liberandam eum quo maximi magistratus simul
<span class="br"></span><span class="lineNumber">3</span><span class="br"></span>consuerant epulari. Magnae saepe res non ita magnis copiis sunt gestae, sed profecto numquam tam ab tenui initio tantae opes sunt profligatae; nam duodecim adulescentuli coierunt ex iis qui exsilio erant multati, cum omnino non essent amplius centum, qui tanto se offerrent periculo. Qua paucitate percussa est Lacedaemoniorum potentia.
<span class="br"></span><span class="lineNumber">4</span><span class="br"></span>Hi enim non magis adversariorum factioni quam Spartanis eo tempore bellum intulerunt, qui principes erant totius Graeciae; quorum imperii maiestas, neque ita multo post, Leuctrica pugna ab hoc initio perculsa concidit.</p>
<p><span class="br"></span><span class="lineNumber">5</span><span class="br"></span>Illi igitur duodecim, quorum dux erat Pelopidas, cum Athenis interdiu exissent, ut vesperascente caelo Thebas possent pervenire, cum canibus venaticis exierunt,<a class="footnoteLink" href="#note_LCL467_186_2" id="target_note_LCL467_186_2"><sup>2</sup></a> retia ferentes, vestitu agresti, quo minore suspicione facerent iter. Qui cum tempore ipso quo studerant pervenissent, domum Charonis deverterunt,<a class="footnoteLink" href="#note_LCL467_186_3" id="target_note_LCL467_186_3"><sup>3</sup></a>
a quo et tempus et dies erat datus.</p>
<p><span class="bold">3.</span> Hoc loco libet interponere, etsi seiunctum ab re





</p></section><notes><section class="footnotes"><ul><li class="note" id="note_LCL467_186_1"><a class="footnoteCrossrefLink" href="#target_note_LCL467_186_1" title="Click to highlight in text"><sup class="lineRef">1</sup>quem, <span class="italic">Madvig;</span> quemque, <span class="italic">MSS.</span></a></li><script type="text/javascript">document.getElementById('note_LCL467_186_1').style.display = "none";</script><li class="note" id="note_LCL467_186_2"><a class="footnoteCrossrefLink" href="#target_note_LCL467_186_2" title="Click to highlight in text"><sup class="lineRef">2</sup>exierunt, <span class="italic">omitted by Richter, Guill.</span></a></li><script type="text/javascript">document.getElementById('note_LCL467_186_2').style.display = "none";</script><li class="note" id="note_LCL467_186_3"><a class="footnoteCrossrefLink" href="#target_note_LCL467_186_3" title="Click to highlight in text"><sup class="lineRef">3</sup>deverterunt, <span class="italic">Lambin;</span> devenerunt, <span class="italic">MSS.</span></a></li><script type="text/javascript">document.getElementById('note_LCL467_186_3').style.display = "none";</script></ul></section></notes></section>