<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
habebat, cum quibus circumspicere et obire ad omnes hostium subitos conatus posset.</p>
<p><span class="br"></span><span class="lineNumber">10</span><span class="br"></span>Primo Galli omni multitudine in unum locum conixi obruere atque obterere sese dextram alam, quae prima erat, sperarunt posse. <span class="br"></span><span class="lineNumber">11</span><span class="br"></span>ubi id parum procedebat, circuire a cornibus et amplecti hostium aciem, quod in multitudine adversus paucos facile videbatur, conati sunt. <span class="br"></span><span class="lineNumber">12</span><span class="br"></span>id ubi vidit praetor, ut et ipse dilataret aciem, duas legiones ex subsidiis dextra laevaque alae quae in prima acie pugnabat circumdat, aedemque Vediovi<a class="footnoteLink" href="#note_LCL295_62_25" id="target_note_LCL295_62_25"><sup>25</sup></a> vovit si eo die hostes fudisset. <span class="br"></span><span class="lineNumber">13</span><span class="br"></span>L. Valerio imperat ut parte una duarum legionum equites altera sociorum equitatum in cornua hostium emittat, nec circuire eos aciem patiatur; <span class="br"></span><span class="lineNumber">14</span><span class="br"></span>simul et ipse, ut extenuatam mediam diductis cornibus aciem Gallorum vidit, signa inferre confertos milites et perrumpere ordines iubet. <span class="br"></span><span class="lineNumber">15</span><span class="br"></span>et cornua ab equitibus et medii a pedite pulsi; ac repente, cum in omni parte caede ingenti sternerentur, Galli terga verterunt fugaque effusa repetunt castra. <span class="br"></span><span class="lineNumber">16</span><span class="br"></span>fugientes persecutus eques; mox et legiones insecutae in castra impetum fecerunt. minus sex milia hominum inde effugerunt; <span class="br"></span><span class="lineNumber">17</span><span class="br"></span>caesa aut capta supra quinque et triginta milia cum signis militaribus septuaginta, carpentis Gallicis 


</p></section><notes><section class="footnotes"><ul><li class="note" id="note_LCL295_62_25"><a class="footnoteCrossrefLink" href="#target_note_LCL295_62_25" title="Click to highlight in text"><sup class="lineRef">25</sup>Vediovi<span class="italic"> Merkel</span>: deo Iovi <span class="italic">B</span>χ: Diiovi <span class="italic">Valesius</span>: Iovi <span class="italic">Böttcher</span>:<span class="italic"> </span>Veiovi<span class="italic"> Rossbach</span></a></li><script type="text/javascript">document.getElementById('note_LCL295_62_25').style.display = "none";</script></ul></section></notes></section>