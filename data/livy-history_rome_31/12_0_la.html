<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
consule Sulpicio, bellum quod indiceretur regi Philippo utrum ipsi utique nuntiari iuberent, an satis esset in finibus regni quod proximum praesidium esset eo nuntiari. fetiales decreverunt utrum eorum fecisset recte facturum. <span class="br"></span><span class="lineNumber">4</span><span class="br"></span>consuli a patribus permissum ut quem videretur ex iis qui extra senatum essent legatum mitteret ad bellum regi indicendum.</p>
<p><span class="br"></span><span class="lineNumber">5</span><span class="br"></span>Tum de exercitibus consulum praetorumque actum. consules binas legiones scribere iussi, veteres dimittere exercitus. <span class="br"></span><span class="lineNumber">6</span><span class="br"></span>Sulpicio, cui novum ac magni nominis bellum decretum erat, permissum ut de exercitu quem P. Scipio ex Africa deportasset voluntarios, quos posset, duceret: invitum ne quem militem veterem ducendi ius esset. <span class="br"></span><span class="lineNumber">7</span><span class="br"></span>praetoribus L. Furio Purpureoni et Q. Minucio Rufo quina milia socium Latini nominis consules darent, quibus praesidiis alter Galliam, alter Bruttios provinciam obtineret. <span class="br"></span><span class="lineNumber">8</span><span class="br"></span>Q. Fulvius Gillo ipse iussus ex eo exercitu quem P. Aelius<a class="footnoteLink" href="#note_LCL295_24_11" id="target_note_LCL295_24_11"><sup>11</sup></a> habuisset, ut quisque minime multa stipendia haberet, legere, donec et ipse quinque milia socium ac nominis Latini effecisset: id praesidio Siciliae provinciae esset. <span class="br"></span><span class="lineNumber">9</span><span class="br"></span>M. Valerio Faltoni, qui praetor priore anno Campaniam provinciam habuerat, prorogatum in annum imperium est, <span class="br"></span><span class="lineNumber">10</span><span class="br"></span>uti pro praetore in Sardiniam traiceret; is quoque de exercitu qui ibi esset quinque milia socium nominis Latini, qui eorum minime multa stipendia haberent, legeret. <span class="br"></span><span class="lineNumber">11</span><span class="br"></span>et consules



</p></section><notes><section class="footnotes"><ul><li class="note" id="note_LCL295_24_11"><a class="footnoteCrossrefLink" href="#target_note_LCL295_24_11" title="Click to highlight in text"><sup class="lineRef">11</sup>Aelius <span class="italic">McDonald</span>: Aelius consul <span class="italic">B</span>Ï‡</a></li><script type="text/javascript">document.getElementById('note_LCL295_24_11').style.display = "none";</script></ul></section></notes></section>