<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 Macedones erant, quod et rex ipse hortator aderat, et Cretensium auxiliares multos ex improviso volnerabant, conferti praeparatique in dispersos et effusos pugnantes. <span class="br"></span><span class="lineNumber">5</span><span class="br"></span>quod si modum in insequendo habuissent, non in praesentis modo certaminis gloriam sed in summam etiam belli profectum foret: <span class="br"></span><span class="lineNumber">6</span><span class="br"></span>nunc aviditate caedis intemperantius secuti in praegressas cum tribunis militum cohortes Romanas incidere, <span class="br"></span><span class="lineNumber">7</span><span class="br"></span>et fugiens eques, ut primo signa suorum vidit, convertit in effusum hostem equos, versaque momento temporis fortuna pugnae est, terga dantibus qui modo secuti erant. <span class="br"></span><span class="lineNumber">8</span><span class="br"></span>multi comminus congressi multi fugientes interfecti; nec ferro tantum periere, sed in paludes quidam coniecti profundo limo cum ipsis equis hausti sunt. <span class="br"></span><span class="lineNumber">9</span><span class="br"></span>rex quoque in periculo fuit; nam ruente saucio equo praeceps ad terram datus haud multum afuit quin iacens opprimeretur. <span class="br"></span><span class="lineNumber">10</span><span class="br"></span>saluti fuit eques, qui raptim ipse desiluit pavidumque regem in equum subiecit; ipse, cum pedes aequare cursu fugientes non posset equites, ab hostibus ad casum regis concitatis confossus perit. <span class="br"></span><span class="lineNumber">11</span><span class="br"></span>rex circumvectus paludes per vias inviaque trepida fuga in castra tandem, iam desperantibus plerisque incolumem evasurum, pervenit. <span class="br"></span><span class="lineNumber">12</span><span class="br"></span>ducenti Macedonum equites eo proelio periere, 
</p></section><notes></notes></section>