<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 renovandae confirmandaeque cum Atheniensibus societatis causa traiecit. <span class="br"></span><span class="lineNumber">12</span><span class="br"></span>civitas omnis obviam effusa cum coniugibus ac liberis, sacerdotes cum<a class="footnoteLink" href="#note_LCL295_46_17" id="target_note_LCL295_46_17"><sup>17</sup></a> insignibus suis intrantem urbem ac di prope ipsi exciti sedibus suis acceperunt.</p>
<p>15. In contionem extemplo populus vocatus ut rex quae vellet coram ageret; deinde ex dignitate magis visum scribere eum de quibus videretur, <span class="br"></span><span class="lineNumber">2</span><span class="br"></span>quam praesentem aut referendis suis in civitatem beneficiis erubescere, aut significationibus acclamationibusque multitudinis adsentatione immodica pudorem onerantis. <span class="br"></span><span class="lineNumber">3</span><span class="br"></span>in litteris autem, quae missae in contionem recitataeque sunt, commemoratio erat beneficiorum primum in civitatem suorum, deinde rerum quas adversus Philippum gessisset, <span class="br"></span><span class="lineNumber">4</span><span class="br"></span>ad postremum adhortatio capessendi belli dum se, dum Rhodios, tum quidem dum etiam Romanos haberent: nequiquam postea, si tum cessassent, praetermissam occasionem quaesituros.</p>
<p><span class="br"></span><span class="lineNumber">5</span><span class="br"></span>Rhodii deinde legati auditi sunt; quorum recens erat beneficium, quod naves longas quattuor Atheniensium captas nuper ab Macedonibus reciperatasque remiserant.</p>
<p>Itaque ingenti consensu bellum adversus Philippum decretum. <span class="br"></span><span class="lineNumber">6</span><span class="br"></span>honores regi primum Attalo immodici, deinde et Rhodiis habiti: tum primum mentio inlata de tribu quam Attalida appellarent ad decem veteres tribus addenda,


</p></section><notes><section class="footnotes"><ul><li class="note" id="note_LCL295_46_17"><a class="footnoteCrossrefLink" href="#target_note_LCL295_46_17" title="Click to highlight in text"><sup class="lineRef">17</sup>cum <span class="italic">ed. Rom</span>.: <span class="italic">om. BÏ‡</span>: in <span class="italic">Weiss.</span></a></li><script type="text/javascript">document.getElementById('note_LCL295_46_17').style.display = "none";</script></ul></section></notes></section>