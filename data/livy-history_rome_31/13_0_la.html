<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 duas urbanas legiones scribere iussi, quae si quo res posceret, multis in Italia contactis gentibus Punici belli societate iraque inde tumentibus, mitterentur. sex legionibus Romanis eo anno usura res publica erat.</p>
<p>9. In ipso apparatu belli legati a rege Ptolomaeo venerunt qui nuntiarent Athenienses adversus Philippum petisse ab rege auxilium: <span class="br"></span><span class="lineNumber">2</span><span class="br"></span>ceterum, etsi communes socii sint, tamen nisi ex auctoritate populi Romani neque classem neque exercitum defendendi aut oppugnandi cuiusquam causa regem in Graeciam missurum esse; <span class="br"></span><span class="lineNumber">3</span><span class="br"></span>uel quieturum eum in regno, si populo Romano socios defendere libeat, vel Romanos quiescere, si malint, passurum, atque ipsum auxilia, quae facile adversus Philippum tueri Athenas possent, missurum. <span class="br"></span><span class="lineNumber">4</span><span class="br"></span>gratiae regi ab senatu actae, responsumque tutari socios populo Romano in animo esse: si qua re ad id bellum opus sit, indicaturos regi, regnique eius opes scire subsidia firma ac fidelia suae rei publicae esse. <span class="br"></span><span class="lineNumber">5</span><span class="br"></span>munera deinde legatis in singulos quinum milium aeris ex senatus consulto missa.</p>
<p>Cum dilectum consules haberent, pararentque quae ad bellum opus essent, civitas religiosa in principiis maxime novorum bellorum, <span class="br"></span><span class="lineNumber">6</span><span class="br"></span>supplicationibus habitis iam et obsecratione circa omnia pulvinaria facta, ne quid praetermitteretur quod aliquando factum esset, ludos Iovi 

</p></section><notes></notes></section>