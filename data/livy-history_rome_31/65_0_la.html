<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">4</span><span class="br"></span>Ita damna Romano accepta bello, duabus per opportunas expeditiones coercitis gentibus, restituerat Philippus incepto forti, non prospero solum eventu. minuit deinde ei forte oblata res hostium Aetolorum numerum. <span class="br"></span><span class="lineNumber">5</span><span class="br"></span>Scopas princeps gentis, ab Alexandrea magno cum pondere auri ab rege Ptolomaeo missus, sex milia peditum et quingentos equites mercede conductos Aegyptum uexit; <span class="br"></span><span class="lineNumber">6</span><span class="br"></span>nec ex iuventute Aetolorum quemquam reliquisset, ni Damocritus nunc belli quod instaret, <span class="br"></span><span class="lineNumber">7</span><span class="br"></span>nunc futurae solitudinis admonens, incertum cura gentis an ut adversaretur Scopae parum donis cultus, partem iuniorum castigando domi continuisset.</p>
<p>44. Haec ea aestate ab Romanis Philippoque gesta terra;<a class="footnoteLink" href="#note_LCL295_130_42" id="target_note_LCL295_130_42"><sup>42</sup></a> classis a Corcyra eiusdem principio aestatis cum L. Apustio legato profecta Maleo superato circa Scyllaeum agri Hermionici Attalo regi coniuncta est. <span class="br"></span><span class="lineNumber">2</span><span class="br"></span>tum vero Atheniensium civitas, cui odio in Philippum per metum iam diu moderata erat, id omne in auxilii praesentis spem effundit, <span class="br"></span><span class="lineNumber">3</span><span class="br"></span>nec unquam ibi desunt linguae promptae ad plebem concitandam; quod genus cum in omnibus liberis civitatibus tum praecipue Athenis, ubi oratio plurimum pollet, favore multitudinis alitur. <span class="br"></span><span class="lineNumber">4</span><span class="br"></span>rogationem extemplo tulerunt plebesque scivit ut Philippi statuae imagines omnes nominaque


</p></section><notes><section class="footnotes"><ul><li class="note" id="note_LCL295_130_42"><a class="footnoteCrossrefLink" href="#target_note_LCL295_130_42" title="Click to highlight in text"><sup class="lineRef">42</sup>terra <span class="italic">Madvig</span>: erant<span class="italic"> BÏ‡</span>: <span class="italic">secl. Duker</span></a></li><script type="text/javascript">document.getElementById('note_LCL295_130_42').style.display = "none";</script></ul></section></notes></section>