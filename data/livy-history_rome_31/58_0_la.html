<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 transcendisse; <span class="br"></span><span class="lineNumber">8</span><span class="br"></span>quibus si undique circumventus copiis foret, sedentem Romanum debellaturum credi poterat.</p>
<p><span class="br"></span><span class="lineNumber">9</span><span class="br"></span>Itaque secundum duas adversas equestres pugnas multo minus tutam moram in iisdem stativis fore Philippus ratus, cum abire inde et fallere abiens hostem vellet, caduceatore sub occasum solis misso ad consulem qui indutias ad sepeliendos equites peteret, <span class="br"></span><span class="lineNumber">10</span><span class="br"></span>frustratus hostem secunda vigilia, multis ignibus per tota castra relictis, silenti agmine abit.</p>
<p>39. Corpus iam curabat consul cum venisse caduceatorem et quid venisset nuntiatum est. <span class="br"></span><span class="lineNumber">2</span><span class="br"></span>responso tantum dato mane postero die fore copiam conveniendi, id quod quaesitum erat, nox dieique insequentis pars ad praecipiendum iter Philippo data est. montes, quam viam non ingressurum gravi agmine Romanum sciebat, petit. <span class="br"></span><span class="lineNumber">3</span><span class="br"></span>consul, prima luce caduceatore datis indutiis dimisso, haud ita multo post abisse hostem cum sensisset, ignarus qua sequeretur, iisdem stativis frumentando dies aliquot consumpsit. <span class="br"></span><span class="lineNumber">4</span><span class="br"></span>Stuberram deinde petit atque ex Pelagonia frumentum quod in agris erat conuexit; inde ad Pluinnam est  rogressus, nondum comperto quam regionem hostes petissent.</p>
<p><span class="br"></span><span class="lineNumber">5</span><span class="br"></span>Philippus cum primo ad Bruanium stativa habuisset, profectus inde transversis limitibus terrorem praebuit 



</p></section><notes></notes></section>