<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
multa praeda oneratis plus ducentis. <span class="br"></span><span class="lineNumber">18</span><span class="br"></span>Hamilcar dux Poenus eo proelio cecidit et tres imperatores nobiles Gallorum. Placentini captivi ad duo milia liberorum capitum redditi colonis.</p>
<p>22. Magna victoria laetaque Romae fuit: litteris adlatis supplicatio in triduum decreta est. <span class="br"></span><span class="lineNumber">2</span><span class="br"></span>Romanorum sociorumque ad duo milia eo proelio ceciderunt, plurimi dextrae alae, in quam primo impetu vis hostium ingens inlata est. <span class="br"></span><span class="lineNumber">3</span><span class="br"></span>quamquam per praetorem prope debellatum erat, consul quoque C. Aurelius, perfectis quae Romae agenda fuerant, profectus in Galliam victorem exercitum a praetore accepit.</p>
<p><span class="br"></span><span class="lineNumber">4</span><span class="br"></span>Consul alter cum autumno ferme exacto in provinciam venisset, circa Apolloniam hibernabat. <span class="br"></span><span class="lineNumber">5</span><span class="br"></span>ab classe, quae Corcyrae subducta erat, C. Claudius triremesque Romanae, sicut ante dictum est, Athenas missae cum Piraeum pervenissent, despondentibus iam animos sociis spem ingentem attulerant. <span class="br"></span><span class="lineNumber">6</span><span class="br"></span>nam et terrestres ab Corintho quae per Megara incursiones in agros fieri solitae erant non fiebant, <span class="br"></span><span class="lineNumber">7</span><span class="br"></span>et praedonum a Chalcide naves, quae non mare solum infestum sed etiam omnes maritimos agros Atheniensibus fecerant, non modo Sunium superare sed nec extra fretum quidem<a class="footnoteLink" href="#note_LCL295_64_26" id="target_note_LCL295_64_26"><sup>26</sup></a> Euripi committere aperto mari se audebant. 


</p></section><notes><section class="footnotes"><ul><li class="note" id="note_LCL295_64_26"><a class="footnoteCrossrefLink" href="#target_note_LCL295_64_26" title="Click to highlight in text"><sup class="lineRef">26</sup>nec<span class="italic"> Asc.</span>: ne <span class="italic">Bχ</span>: ne . . . fretum quidem<span class="italic"> Novák</span>: ne . . . Euripi quidem <span class="italic">Madvig</span></a></li><script type="text/javascript">document.getElementById('note_LCL295_64_26').style.display = "none";</script></ul></section></notes></section>