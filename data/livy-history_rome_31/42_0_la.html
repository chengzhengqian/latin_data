<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
nomine Longarus cum Demetrio Philippi patre gesserat. pollicentibus auxilia respondit consul Dardanorum et Pleurati opera, cum exercitum in Macedoniam induceret, se usurum; <span class="br"></span><span class="lineNumber">3</span><span class="br"></span>Amynandro Aetolos concitandos ad bellum attribuit. Attali legatis—nam ii quoque per id tempus venerant—mandat ut Aeginae rex, ubi hibernabat, classem Romanam opperiretur, qua adiuncta bello maritimo, sicut ante, Philippum urgeret. <span class="br"></span><span class="lineNumber">4</span><span class="br"></span>ad Rhodios quoque missi legati, ut capesserent partem belli.</p>
<p>Nec Philippus segnius—iam enim in Macedoniam pervenerat—apparabat bellum. <span class="br"></span><span class="lineNumber">5</span><span class="br"></span>filium Persea, puerum admodum, datis ex amicorum numero qui aetatem eius regerent, cum parte copiarum ad obsidendas angustias quae ad Pelagoniam sunt mittit. <span class="br"></span><span class="lineNumber">6</span><span class="br"></span>Sciathum et Peparethum, haud ignobiles urbes, ne classi hostium praedae ac praemio essent, diruit. ad Aetolos mittit legatos, ne gens inquieta adventu Romanorum fidem mutaret.</p>
<p>29. Concilium Aetolorum stata die, quod Panaetolicum vocant, futurum erat. huic ut occurrerent, et regis legati iter adcelerarunt et a consule missus L. Furius Purpureo legatus venit; <span class="br"></span><span class="lineNumber">2</span><span class="br"></span>Atheniensium quoque legati ad id concilium 





</p></section><notes></notes></section>