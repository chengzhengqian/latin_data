<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
loco iidem homines de eiusdem Philippi pace triennio ante decrevistis, iisdem improbantibus eam pacem Romanis, qui nunc pactam et compositam turbare volunt. in qua consultatione nihil fortuna mutavit, cur vos mutetis non video.‚Äù</p>
<p>30. Secundum Macedonas, ipsis Romanis ita concedentibus iubentibusque, Athenienses, qui foeda passi iustius in crudelitatem saevitiamque regis invehi poterant, introducti sunt. <span class="br"></span><span class="lineNumber">2</span><span class="br"></span>deploraverunt vastationem populationemque miserabilem agrorum: neque id se queri, quod hostilia ab hoste passi forent; esse enim quaedam belli iura, quae ut facere ita pati sit fas: <span class="br"></span><span class="lineNumber">3</span><span class="br"></span>sata exuri, dirui tecta, praedas hominum pecorumque agi misera magis quam indigna patienti esse; <span class="br"></span><span class="lineNumber">4</span><span class="br"></span>verum enim vero id se queri, quod is qui Romanos alienigenas et barbaros vocet adeo omnia simul divina humanaque iura polluerit, ut priore populatione cum infernis deis secunda cum superis bellum nefarium gesserit. <span class="br"></span><span class="lineNumber">5</span><span class="br"></span>omnia sepulcra monumentaque diruta esse in finibus suis, omnium nudatos manes, nullius ossa terra tegi. <span class="br"></span><span class="lineNumber">6</span><span class="br"></span>delubra sibi fuisse quae quondam pagatim habitantes in parvis illis castellis vicisque consecrata ne in unam urbem
</p></section><notes></notes></section>