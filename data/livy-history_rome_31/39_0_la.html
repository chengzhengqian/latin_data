<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
inter adsentatores regios ante eam diem habitus. <span class="br"></span><span class="lineNumber">11</span><span class="br"></span>Philippus magna spe depulsus, voluntariis paucis militibus conscriptis, Corinthum atque in Atticam terram rediit.</p>
<p>26. Per eos ipsos dies quibus Philippus in Achaia fuit Philocles praefectus regius, ex Euboea profectus cum duobus milibus Thracum Macedonumque ad depopulandos Atheniensium fines, regione Eleusinis saltum Cithaeronis transcendit. <span class="br"></span><span class="lineNumber">2</span><span class="br"></span>inde dimidia parte militum ad praedandum passim per agros dimissa, cum parte ipse occultus loco ad insidias opportuno consedit, <span class="br"></span><span class="lineNumber">3</span><span class="br"></span>ut si ex castello ab Eleusine in praedantes suos impetus fieret, repente hostes effusos ex improviso adoriretur. <span class="br"></span><span class="lineNumber">4</span><span class="br"></span>non fefellere insidiae. itaque revocatis qui discurrerant ad praedandum militibus instructisque ad oppugnandum castellum Eleusinem profectus, cum multis inde volneribus recessit, Philippoque se venienti ex Achaia coniunxit. <span class="br"></span><span class="lineNumber">5</span><span class="br"></span>temptata et ab ipso rege oppugnatio eiusdem castelli est; sed naves Romanae a Piraeo venientes intromissumque praesidium absistere incepto coegerunt.</p>
<p><span class="br"></span><span class="lineNumber">6</span><span class="br"></span>Diviso deinde exercitu rex cum parte Philoclem Athenas mittit, cum parte Piraeum pergit, ut dum Philocles subeundo muros comminanda oppugnatione contineret urbe Athenienses, ipsi Piraeum levi cum praesidio relictum expugnandi facultas esset. <span class="br"></span><span class="lineNumber">7</span><span class="br"></span>ceterum nihilo ei Piraei quam Eleusinis facilior, iisdem fere defendentibus, oppugnatio fuit. a Piraeo Athenas repente duxit. <span class="br"></span><span class="lineNumber">8</span><span class="br"></span>inde eruptione


</p></section><notes></notes></section>