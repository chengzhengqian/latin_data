<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 quod bello Hannibalis attenuatae vires eius coloniae erant, C. Terentius Varro T. Quinctius Flamininus P. Cornelius Cn. f. Scipio; hi colonos Venusiam adscripserunt.</p>
<p><span class="br"></span><span class="lineNumber">7</span><span class="br"></span>Eodem anno C. Cornelius Cethegus, qui proconsul Hispaniam obtinebat, magnum hostium exercitum in agro Sedetano fudit. quindecim milia Hispanorum eo proelio dicuntur caesa, signa militaria capta octo et septuaginta.</p>
<p><span class="br"></span><span class="lineNumber">8</span><span class="br"></span>C. Aurelius consul cum ex provincia Romam comitiorum causa venisset, non id quod animis praeceperant questus est, <span class="br"></span><span class="lineNumber">9</span><span class="br"></span>non exspectatum se ab senatu neque disceptandi cum praetore consuli potestatem factam, sed ita triumphum decresse senatum ut nullius, nisi eius qui triumphaturus esset, eorum<a class="footnoteLink" href="#note_LCL295_150_56" id="target_note_LCL295_150_56"><sup>56</sup></a> qui bello interfuissent verba audiret: <span class="br"></span><span class="lineNumber">10</span><span class="br"></span>maiores ideo instituisse ut legati tribuni centuriones milites denique triumpho adessent, ut testes<a class="footnoteLink" href="#note_LCL295_150_57" id="target_note_LCL295_150_57"><sup>57</sup></a> rerum gestarum eius cui tantus honos haberetur populus Romanus videret. <span class="br"></span><span class="lineNumber">11</span><span class="br"></span>ecquem ex eo exercitu qui cum Gallis pugnaverit, si non militem, lixam saltem fuisse quem percunctari posset senatus quid veri praetor vanive adferret? <span class="br"></span><span class="lineNumber">12</span><span class="br"></span>comitiis deinde diem edixit, quibus creati sunt consules L. Cornelius Lentulus P. Villius Tappulus. praetores inde 




</p></section><notes><section class="footnotes"><ul><li class="note" id="note_LCL295_150_56"><a class="footnoteCrossrefLink" href="#target_note_LCL295_150_56" title="Click to highlight in text"><sup class="lineRef">56</sup>eorum <span class="italic">Walker</span>: et eorum <span class="italic">B</span>χ: haud eorum <span class="italic">ed. Med. 1505</span>: et non eorum <span class="italic">Weiss.</span></a></li><script type="text/javascript">document.getElementById('note_LCL295_150_56').style.display = "none";</script><li class="note" id="note_LCL295_150_57"><a class="footnoteCrossrefLink" href="#target_note_LCL295_150_57" title="Click to highlight in text"><sup class="lineRef">57</sup>testes <span class="italic">Madvig</span>: <span class="italic">spat. B</span>: virtus χ: veritas <span class="italic">L</span></a></li><script type="text/javascript">document.getElementById('note_LCL295_150_57').style.display = "none";</script></ul></section></notes></section>