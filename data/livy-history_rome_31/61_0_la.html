<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 iam recipientes ex Macedonia sese, Athenagoran cum expeditis peditibus ac maiore parte equitatus misit, iussum instare ab tergo abeuntibus, et carpendo postremum agmen segniores eos ad movendos domo exercitus efficere. <span class="br"></span><span class="lineNumber">9</span><span class="br"></span>Aetolos Damocritus praetor, qui morae ad decernendum bellum ad Naupactum auctor fuerat, idem proximo concilio ad arma conciverat post famam equestris ad Otolobum pugnae Dardanorumque et Pleurati cum Illyriis transitum in Macedoniam, <span class="br"></span><span class="lineNumber">10</span><span class="br"></span>ad hoc classis Romanae adventum Oreum et super circumfusas tot Macedoniae gentes maritimam quoque instantem obsidionem.</p>
<p>41. Hae causae Damocritum Aetolosque restituerant Romanis; et Amynandro rege Athamanum adiuncto profecti Cercinium obsedere. <span class="br"></span><span class="lineNumber">2</span><span class="br"></span>clauserant portas, incertum vi an voluntate, quia regium habebant praesidium; <span class="br"></span><span class="lineNumber">3</span><span class="br"></span>ceterum intra paucos dies captum est Cercinium atque incensum; qui superfuerunt e magna clade liberi servique inter ceteram praedam abducti. <span class="br"></span><span class="lineNumber">4</span><span class="br"></span>is timor omnes qui circumcolunt Boeben paludem relictis urbibus montes coegit petere. <span class="br"></span><span class="lineNumber">5</span><span class="br"></span>Aetoli inopia praedae inde aversi in Perrhaebiam ire pergunt. Chyretias<a class="footnoteLink" href="#note_LCL295_122_38" id="target_note_LCL295_122_38"><sup>38</sup></a> ibi vi capiunt foedeque diripiunt; qui Malloeam incolunt voluntate in deditionem societatemque accepti.</p>
</section><notes><section class="footnotes"><ul><li class="note" id="note_LCL295_122_38"><a class="footnoteCrossrefLink" href="#target_note_LCL295_122_38" title="Click to highlight in text"><sup class="lineRef">38</sup>Chyretias <span class="italic">Ogilvie</span>: Cyretias <span class="italic">B</span>Ï‡</a></li><script type="text/javascript">document.getElementById('note_LCL295_122_38').style.display = "none";</script></ul></section></notes></section>