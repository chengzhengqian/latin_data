<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
â€”posuit. <span class="br"></span><span class="lineNumber">18</span><span class="br"></span>sed et Cynosarges et Lycium et quidquid sancti amoenive circa urbem erat incensum est, dirutaque non tecta solum sed etiam sepulcra, nec divini humanive iuris quicquam prae impotenti ira est servatum.</p>
<p>25. Postero die cum primo clausae fuissent portae, deinde subito apertae quia praesidium Attali ab Aegina Romanique ab Piraeo intraverant urbem, castra ab urbe rettulit rex tria ferme milia passuum. <span class="br"></span><span class="lineNumber">2</span><span class="br"></span>inde Eleusinem profectus spe improviso templi castellique, quod et imminet et circumdatum est templo, capiendi, cum haudquaquam neglectas custodias animadvertisset et classem a Piraeo subsidio venire, omisso incepto Megara ac protinus Corinthum ducit, et cum Argis Achaeorum concilium esse audisset, inopinantibus Achaeis contioni ipsi supervenit. <span class="br"></span><span class="lineNumber">3</span><span class="br"></span>consultabant de bello adversus Nabim tyrannum Lacedaemoniorum, qui tralato imperio a Philopoemene ad Cyclia-




</p></section><notes></notes></section>