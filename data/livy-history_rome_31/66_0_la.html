<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 earum, item maiorum eius virile ac muliebre secus omnium tollerentur delerenturque, diesque festi sacra sacerdotes, quae ipsius maiorumque eius honoris causa instituta essent, omnia profanarentur; <span class="br"></span><span class="lineNumber">5</span><span class="br"></span>loca quoque in quibus positum aliquid inscriptumve honoris eius causa fuisset detestabilia esse, neque in iis quicquam postea poni dedicarique placere eorum quae in loco puro poni dedicarique fas esset; <span class="br"></span><span class="lineNumber">6</span><span class="br"></span>sacerdotes publicos quotienscumque pro populo Atheniensi sociisque, exercitibus et classibus eorum precarentur, totiens detestari atque exsecrari Philippum liberos eius regnumque, terrestres navalesque copias, Macedonum genus omne nomenque. <span class="br"></span><span class="lineNumber">7</span><span class="br"></span>additum decreto si quis quid postea quod ad notam ignominiamque Philippi pertineret ferret, id omne populum Atheniensem iussurum; <span class="br"></span><span class="lineNumber">8</span><span class="br"></span>si quis contra ignominiam prove honore eius dixisset fecissetue, qui occidisset eum iure caesurum. postremo inclusum ut omnia quae adversus Pisistratidas decreta quondam erant eadem in Philippo servarentur. <span class="br"></span><span class="lineNumber">9</span><span class="br"></span>Athenienses quidem litteris verbisque, quibus solis valent, bellum adversus Philippum gerebant.</p>
<p>45. Attalus Romanique cum Piraeum primo ab Hermione petissent, <span class="br"></span><span class="lineNumber">2</span><span class="br"></span>paucos ibi morati dies oneratique aeque immodicis ad honores sociorum atque in iram<a class="footnoteLink" href="#note_LCL295_132_43" id="target_note_LCL295_132_43"><sup>43</sup></a> adversus hostem fuerant Atheniensium decretis, navigant a Piraeo Andrum. <span class="br"></span><span class="lineNumber">3</span><span class="br"></span>et cum in portu quem Gaurion<a class="footnoteLink" href="#note_LCL295_132_44" id="target_note_LCL295_132_44"><sup>44</sup></a> vocant constitissent,



</p></section><notes><section class="footnotes"><ul><li class="note" id="note_LCL295_132_43"><a class="footnoteCrossrefLink" href="#target_note_LCL295_132_43" title="Click to highlight in text"><sup class="lineRef">43</sup>iram <span class="italic">B</span>χ: ira α</a></li><script type="text/javascript">document.getElementById('note_LCL295_132_43').style.display = "none";</script><li class="note" id="note_LCL295_132_44"><a class="footnoteCrossrefLink" href="#target_note_LCL295_132_44" title="Click to highlight in text"><sup class="lineRef">44</sup>Gaurion <span class="italic">Hertz</span>: Caurelon<span class="italic"> B</span>: Gaurelon χ: Gaureion <span class="italic">McDonald</span></a></li><script type="text/javascript">document.getElementById('note_LCL295_132_44').style.display = "none";</script></ul></section></notes></section>