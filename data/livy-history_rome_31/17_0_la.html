<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 partem eorum palam Carthagini obversari dici; quos comprehendi conquirique debere ut sibi ex foedere restituantur. <span class="br"></span><span class="lineNumber">8</span><span class="br"></span>haec ad Carthaginienses mandata, Masinissae gratulari iussi quod non patrium modo reciperasset regnum, sed parte florentissima Syphacis finium adiecta etiam auxisset. <span class="br"></span><span class="lineNumber">9</span><span class="br"></span>nuntiare praeterea iussi bellum cum rege Philippo susceptum, quod Carthaginienses auxiliis iuvisset, <span class="br"></span><span class="lineNumber">10</span><span class="br"></span>iniuriasque inferendo sociis populi Romani flagrante bello Italia coegisset classes exercitusque in Graeciam mitti, et distinendo copias causa in primis fuisset serius in Africam traiciendi; peterentque ut ad id bellum mitteret auxilia Numidarum equitum. <span class="br"></span><span class="lineNumber">11</span><span class="br"></span>dona ampla data quae ferrent regi, vasa aurea argenteaque, toga purpurea et palmata tunica cum eburneo scipione et toga praetexta cum curuli sella; <span class="br"></span><span class="lineNumber">12</span><span class="br"></span>iussique polliceri, si quid ei<a class="footnoteLink" href="#note_LCL295_34_14" id="target_note_LCL295_34_14"><sup>14</sup></a> ad firmandum augendumque regnum opus esse indicasset, enixe id populum Romanum merito eius praestaturum. </p>
<p><span class="br"></span><span class="lineNumber">13</span><span class="br"></span>Verminae quoque Syphacis filii legati per eos dies senatum adierunt, excusantes errorem adulescentiamque, et culpam omnem in fraudem Carthaginiensium avertentes: <span class="br"></span><span class="lineNumber">14</span><span class="br"></span>et Masinissam Romanis ex hoste amicum factum, Verminam




</p></section><notes><section class="footnotes"><ul><li class="note" id="note_LCL295_34_14"><a class="footnoteCrossrefLink" href="#target_note_LCL295_34_14" title="Click to highlight in text"><sup class="lineRef">14</sup>ei <span class="italic">B</span>Ï‡: sibi <span class="italic">Gron.</span>: eis <span class="italic">Madvig</span>: <span class="italic">del. J. H. Voss</span></a></li><script type="text/javascript">document.getElementById('note_LCL295_34_14').style.display = "none";</script></ul></section></notes></section>