<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">9</span><span class="br"></span>“Neque infitias imus Siciliam provinciam nostram esse, et civitates quae in parte Carthaginiensium fuerunt, et uno animo cum illis adversus nos bellum gesserunt, stipendiarias nobis ac vectigales esse: quin contra hoc et vos et omnes gentes scire volumus, pro merito cuique erga nos fortunam esse. <span class="br"></span><span class="lineNumber">10</span><span class="br"></span>an Campanorum poenae, de qua ne ipsi quidem queri possunt, nos paeniteat? hi homines, cum pro iis bellum adversus Samnites per annos prope septuaginta cum magnis nostris cladibus gessissemus, <span class="br"></span><span class="lineNumber">11</span><span class="br"></span>ipsos foedere primum deinde conubio atque<a class="footnoteLink" href="#note_LCL295_96_34" id="target_note_LCL295_96_34"><sup>34</sup></a> cognationibus, postremo civitate nobis coniunxissemus, <span class="br"></span><span class="lineNumber">12</span><span class="br"></span>tempore nostro adverso primi omnium Italiae populorum, praesidio nostro foede interfecto, ad Hannibalem defecerunt, deinde, indignati se obsideri a nobis, Hannibalem ad oppugnandam Romam miserunt. <span class="br"></span><span class="lineNumber">13</span><span class="br"></span>horum si neque urbs ipsa neque homo quisquam superesset, quis id durius quam pro merito ipsorum statutum indignari posset? <span class="br"></span><span class="lineNumber">14</span><span class="br"></span>plures sibimet ipsi conscientia scelerum mortem consciverunt quam ab nobis supplicio adfecti sunt. ceteris ita oppidum ita agros ademimus ut agrum locumque ad habitandum daremus, <span class="br"></span><span class="lineNumber">15</span><span class="br"></span>urbem innoxiam stare incolumem pateremur, ut qui hodie videat eam nullum oppugnatae captaeve ibi vestigium inveniat.</p>
<p>“Sed quid ego Capuam dico, cum Carthagini victae pacem ac libertatem dederimus? <span class="br"></span><span class="lineNumber">16</span><span class="br"></span>magis illud est periculum ne nimis facile victis ignoscendo plures ob id ipsum ad experiendam adversus nos fortunam belli incitemus.</p>
<p><span class="br"></span><span class="lineNumber">17</span><span class="br"></span>“Haec pro nobis dicta sint, haec adversus Philippum, cuius domestica parricidia et cognatorum amicorumque 

</p></section><notes><section class="footnotes"><ul><li class="note" id="note_LCL295_96_34"><a class="footnoteCrossrefLink" href="#target_note_LCL295_96_34" title="Click to highlight in text"><sup class="lineRef">34</sup>atque <span class="italic">B</span>: atque inde χ</a></li><script type="text/javascript">document.getElementById('note_LCL295_96_34').style.display = "none";</script></ul></section></notes></section>