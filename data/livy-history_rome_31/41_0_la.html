<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
sitam urbem, venit. <span class="br"></span><span class="lineNumber">3</span><span class="br"></span>ac primo evocatos principes ad conloquium ut fidei Romanorum se committerent perlicere est conatus; deinde, ubi magnitudine ac moenibus situque urbis freti dicta aspernabantur, vi atque armis adortus expugnavit, puberibusque interfectis, <span class="br"></span><span class="lineNumber">4</span><span class="br"></span>praeda omni militibus concessa, diruit muros atque urbem incendit. <span class="br"></span><span class="lineNumber">5</span><span class="br"></span>hic metus Codrionem, satis validum et munitum oppidum, sine certamine ut dederetur Romanis effecit, <span class="br"></span><span class="lineNumber">6</span><span class="br"></span>praesidio ibi relicto, Cnidus—nomen propter alteram in Asia urbem quam oppidum notius—vi capitur. revertentem legatum ad consulem cum satis magna praeda Athenagoras quidam, regius praefectus, in transitu fluminis a novissimo agmine adortus postremos turbavit. <span class="br"></span><span class="lineNumber">7</span><span class="br"></span>ad quorum clamorem et trepidationem cum revectus equo propere legatus signa convertisset, et coniectis in medium sarcinis aciem direxisset, non tulere impetum Romanorum militum regii: multi ex iis occisi, plures capti. <span class="br"></span><span class="lineNumber">8</span><span class="br"></span>legatus, incolumi exercitu reducto ad consulem, remittitur inde extemplo ad classem.</p>
<p>28. Hac satis felici expeditione bello commisso, reguli ac principes accolae Macedonum in castra Romana veniunt, Pleuratus Scerdilaedi filius et Amynander Athamanum rex et ex Dardanis Bato Longari filius: <span class="br"></span><span class="lineNumber">2</span><span class="br"></span>bellum suo 




</p></section><notes></notes></section>