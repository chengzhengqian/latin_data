<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
homines deterrere. <span class="br"></span><span class="lineNumber">3</span><span class="br"></span>C. Aurelio consuli negotium datum ut ad praetorem in Bruttios scriberet: senatui placere quaestionem de expilatis thesauris eodem exemplo haberi quo M. Pomponius praetor triennio ante habuisset; quae inventa pecunia esset reponi; <span class="br"></span><span class="lineNumber">4</span><span class="br"></span>si quo minus inventum foret expleri, ac piacularia, si videretur, sicut ante pontifices censuissent, fieri.</p>
<p><span class="br"></span><span class="lineNumber">5</span><span class="br"></span>Curam expiandae violationis eius templi prodigia etiam sub idem tempus pluribus locis nuntiata accenderunt. in Lucanis caelum arsisse adferebant, Priverni sereno per diem totum rubrum solem fuisse, <span class="br"></span><span class="lineNumber">6</span><span class="br"></span>Lanuvi in<a class="footnoteLink" href="#note_LCL295_38_15" id="target_note_LCL295_38_15"><sup>15</sup></a> templo Sospitae Iunonis nocte strepitum ingentem exortum. iam animalium obsceni fetus pluribus locis nuntiabantur: in Sabinis incertus infans natus, masculus an femina esset, alter sedecim iam annorum item ambiguo sexu inventus; <span class="br"></span><span class="lineNumber">7</span><span class="br"></span>Frusinone agnus cum suillo capite, Sinuessae porcus cum capite humano natus, in Lucanis in agro publico eculeus cum quinque pedibus. <span class="br"></span><span class="lineNumber">8</span><span class="br"></span>foeda omnia et deformia errantisque in alienos fetus naturae visa: ante omnia abominati semimares, iussique in mare extemplo deportari, sicut proxime C. Claudio M. Liuio consulibus deportatus similis prodigii fetus erat. <span class="br"></span><span class="lineNumber">9</span><span class="br"></span>nihilo minus decemviros adire libros 




</p></section><notes><section class="footnotes"><ul><li class="note" id="note_LCL295_38_15"><a class="footnoteCrossrefLink" href="#target_note_LCL295_38_15" title="Click to highlight in text"><sup class="lineRef">15</sup>Lanuvi in <span class="italic">M. Müller</span>: Lanuvii <span class="italic">Bχ</span></a></li><script type="text/javascript">document.getElementById('note_LCL295_38_15').style.display = "none";</script></ul></section></notes></section>