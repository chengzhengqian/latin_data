<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
tos<a class="footnoteLink" href="#note_LCL295_56_23" id="target_note_LCL295_56_23"><sup>23</sup></a> rati qui pugnantes mortem occubuissent, periuriumque alius alii exprobrantes et sacerdotibus maxime, qui quos ad mortem devovissent, eorum deditionem vivorum hosti fecissent, <span class="br"></span><span class="lineNumber">7</span><span class="br"></span>repente omnes ad caedem coniugum liberorumque discurrerent seque ipsi per omnes vias leti interficerent. obstupefactus eo furore rex suppressit impetum militum, et triduum se ad moriendum Abydenis dare dixit. <span class="br"></span><span class="lineNumber">8</span><span class="br"></span>quo spatio plura facinora in se victi ediderunt quam infesti edidissent victores, nec, nisi quem vincula aut alia necessitas mori prohibuit, quisquam vivus in potestatem venit. Philippus, imposito Abydi praesidio, in regnum rediit. <span class="br"></span><span class="lineNumber">9</span><span class="br"></span>cum velut Sagunti excidium Hannibali, sic Philippo Abydenorum clades ad Romanum bellum animos fecisset, nuntii occurrerunt consulem iam in Epiro esse, et Apolloniam terrestres copias navales Corcyram in hiberna deduxisse.</p>
<p>19. Inter haec legatis, qui in Africam missi erant, de Hamilcare Gallici exercitus duce responsum a Carthaginiensibus est nihil ultra se facere posse quam ut exsilio eum multarent bonaque eius publicarent: <span class="br"></span><span class="lineNumber">2</span><span class="br"></span>perfugas et fugitivos quos inquirendo vestigare potuerint reddidisse, et de ea re missuros legatos Romam qui senatui satisfacerent. ducenta milia modium tritici Romam, ducenta ad exercitum in Macedoniam miserunt.</p>
</section><notes><section class="footnotes"><ul><li class="note" id="note_LCL295_56_23"><a class="footnoteCrossrefLink" href="#target_note_LCL295_56_23" title="Click to highlight in text"><sup class="lineRef">23</sup>ut proditos<span class="italic"> Crév.</span>:<span class="italic"> </span>ut repente proditos <span class="italic">Bχ</span></a></li><script type="text/javascript">document.getElementById('note_LCL295_56_23').style.display = "none";</script></ul></section></notes></section>