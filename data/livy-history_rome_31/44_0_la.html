<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
virgae tergo secures cervicibus imminent; et quotannis alium atque alium dominum sortiuntur. <span class="br"></span><span class="lineNumber">10</span><span class="br"></span>nec id mirari debent aut possunt, cum Italiae urbes, Regium Tarentum Capuam—ne finitimas quarum ruinis crevit urbs Roma nominem, eidem subiectas videant imperio. <span class="br"></span><span class="lineNumber">11</span><span class="br"></span>Capua quidem sepulcrum ac monumentum Campani populi, elato et extorri eiecto ipso populo, superest, urbs trunca sine senatu, sine plebe, sine magistratibus, prodigium, relicta crudelius habitanda quam si deiecta foret.</p>
<p><span class="br"></span><span class="lineNumber">12</span><span class="br"></span>“Furor est, si alienigenae homines plus lingua et moribus et legibus quam maris terrarumque spatio discreti haec tenuerint, sperare quicquam eodem statu mansurum. <span class="br"></span><span class="lineNumber">13</span><span class="br"></span>Philippi regnum officere aliquid uidetur libertati vestrae; qui, cum merito vestro vobis infensus esset, nihil a vobis ultra quam pacem petiit fidemque hodie pacis pactae desiderat.</p>
<p><span class="br"></span><span class="lineNumber">14</span><span class="br"></span>Adsuefacite his terris legiones externas et iugum accipite: sero ac nequiquam, cum dominum Romanum habebitis, socium Philippum quaeretis. <span class="br"></span><span class="lineNumber">15</span><span class="br"></span>Aetolos Acarnanas Macedonas, eiusdem linguae homines, leves ad tempus ortae causae diiungunt coniunguntque: cum alienigenis cum barbaris aeternum omnibus Graecis bellum est eritque; natura enim, quae perpetua est, non mutabilibus in diem causis hostes sunt.</p>
<p><span class="br"></span><span class="lineNumber">16</span><span class="br"></span>Sed unde coepit oratio mea, ibi desinet. hoc eodem 

</p></section><notes></notes></section>