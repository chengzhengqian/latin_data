<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 quidem contributi maiores sui deserta reliquerint: <span class="br"></span><span class="lineNumber">7</span><span class="br"></span>circa ea omnia templa Philippum infestos circumtulisse ignes; semusta truncata simulacra deum inter prostratos iacere postes templorum.</p>
<p><span class="br"></span><span class="lineNumber">8</span><span class="br"></span>Qualem terram Atticam fecerit, exornatam quondam opulentamque, talem eum, si liceat, Aetoliam Graeciamque omnem facturum. <span class="br"></span><span class="lineNumber">9</span><span class="br"></span>urbis quoque suae similem deformitatem futuram fuisse, nisi Romani subvenissent. eodem enim scelere urbem colentes deos praesidemque arcis Mineruam petitam, eodem Eleusine Cereris templum, eodem Piraei Iovem Mineruamque; <span class="br"></span><span class="lineNumber">10</span><span class="br"></span>sed ab eorum non templis modo sed etiam moenibus vi atque armis repulsum in ea delubra quae sola religione tuta fuerint saevisse. <span class="br"></span><span class="lineNumber">11</span><span class="br"></span>itaque se orare atque obsecrare Aetolos ut miseriti Atheniensium ducibus dis immortalibus, deinde Romanis, qui secundum deos plurimum possent, bellum susciperent.</p>
<p>31. Tum Romanus legatus: â€œtotam orationis meae formam Macedones primum, deinde Athenienses mutarunt. <span class="br"></span><span class="lineNumber">2</span><span class="br"></span>nam et Macedones, cum ad conquerendas Philippi iniurias in tot socias nobis urbes venissem, ultro accusando Romanos, defensionem ut accusatione potiorem haberem effecerunt, <span class="br"></span><span class="lineNumber">3</span><span class="br"></span>et Athenienses in deos inferos superosque nefanda atque inhumana scelera eius referendo quid mihi 

</p></section><notes></notes></section>