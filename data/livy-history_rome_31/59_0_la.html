<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
subitum hosti. movere itaque ex Pluinna Romani, et ad Osphagum flumen posuerunt castra. <span class="br"></span><span class="lineNumber">6</span><span class="br"></span>rex haud procul inde et ipse, vallo super ripam amnis ducto—Erigonum incolae vocant—, consedit. <span class="br"></span><span class="lineNumber">7</span><span class="br"></span>inde satis comperto Eordaeam petituros Romanos, ad occupandas angustias, ne superare hostes artis faucibus inclusum aditum possent, praecessit. <span class="br"></span><span class="lineNumber">8</span><span class="br"></span>ibi alia vallo, alia fossa, alia lapidum congerie ut pro muro essent, alia arboribus obiectis, ut aut locus postulabat aut materia suppeditabat, propere permuniit atque, <span class="br"></span><span class="lineNumber">9</span><span class="br"></span>ut ipse rebatur, viam suapte natura difficilem obiectis per omnes transitus operibus inexpugnabilem fecit.</p>
<p><span class="br"></span><span class="lineNumber">10</span><span class="br"></span>Erant pleraque silvestria circa, incommoda phalangi maxime Macedonum, quae nisi ubi praelongis hastis velut vallum ante clipeos obiecit, quod ut fiat libero campo opus est, nullius admodum usus est. <span class="br"></span><span class="lineNumber">11</span><span class="br"></span>Thracas quoque rumpiae ingentis et ipsae longitudinis inter obiectos undique ramos impediebant. <span class="br"></span><span class="lineNumber">12</span><span class="br"></span>Cretensium una cohors non inutilis erat; sed ea quoque ipsa, ut si quis impetum faceret, in patentem volneri equum equitemque sagittas conicere poterat, ita adversus scuta Romana nec ad traiciendum satis magnam vim habebat nec aperti quicquam erat quod peterent. <span class="br"></span><span class="lineNumber">13</span><span class="br"></span>itaque id ut vanum teli genus senserunt esse, saxis passim tota valle iacentibus incessebant hostem. ea maiore cum sonitu quam volnere ullo pulsatio scutorum parumper 



</p></section><notes></notes></section>