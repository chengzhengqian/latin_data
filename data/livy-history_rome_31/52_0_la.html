<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>si equitum qui ceciderant in expeditione sepeliendorum curam habuisset, adferri eos in castra iussit, ut conspiceretur ab omnibus funeris honos. <span class="br"></span><span class="lineNumber">3</span><span class="br"></span>nihil tam incertum nec tam inaestimabile est quam animi multitudinis. quod promptiores ad subeundam omnem dimicationem videbatur facturum, id metum pigritiamque incussit; <span class="br"></span><span class="lineNumber">4</span><span class="br"></span>nam qui hastis sagittisque et rara lanceis facta volnera vidissent, cum Graecis Illyriisque pugnare adsueti, postquam gladio Hispaniensi detruncata corpora, bracchiis cum umero abscisis, aut tota cervice desecta divisa a corpore capita patentiaque viscera et foeditatem aliam volnerum viderunt, <span class="br"></span><span class="lineNumber">5</span><span class="br"></span>adversus quae tela quosque viros pugnandum foret pavidi volgo cernebant. ipsum quoque regem terror cepit nondum iusto proelio cum Romanis congressum. i<span class="br"></span><span class="lineNumber">6</span><span class="br"></span>taque revocato filio praesidioque quod in faucibus Pelagoniae erat, ut iis copiis suas augeret, Pleurato Dardanisque iter in Macedoniam patefecit. <span class="br"></span><span class="lineNumber">7</span><span class="br"></span>ipse cum viginti milibus peditum duobus milibus equitum, ducibus transfugis, ad hostem profectus, paulo plus mille passus a castris Romanis tumulum propinquum Ataeo<a class="footnoteLink" href="#note_LCL295_104_36" id="target_note_LCL295_104_36"><sup>36</sup></a> fossa ac vallo communiuit; <span class="br"></span><span class="lineNumber">8</span><span class="br"></span>ac subiecta cernens Romana castra, admiratus esse dicitur et universam speciem castrorum et discripta suis quaeque partibus cum tendentium ordine tum itinerum intervallis, et negasse barbarorum ea castra ulli videri posse. <span class="br"></span><span class="lineNumber">9</span><span class="br"></span>biduum consul et rex, alter alterius conatus exspectantes, continuere

</p></section><notes><section class="footnotes"><ul><li class="note" id="note_LCL295_104_36"><a class="footnoteCrossrefLink" href="#target_note_LCL295_104_36" title="Click to highlight in text"><sup class="lineRef">36</sup>Ataeo ψ: Athaeo φ: <span class="italic">spat. B</span>: <span class="italic">nomen incertum</span></a></li><script type="text/javascript">document.getElementById('note_LCL295_104_36').style.display = "none";</script></ul></section></notes></section>