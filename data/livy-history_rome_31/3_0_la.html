<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
qui tunc in provinciis erant, reiecta est. <span class="br"></span><span class="lineNumber">3</span><span class="br"></span>interim ad Ptolomaeum Aegypti regem legati tres missi, C. Claudius Nero M. Aemilius Lepidus P. Sempronius Tuditanus, ut nuntiarent victum Hannibalem Poenosque, et gratias agerent regi quod in rebus dubiis, cum finitimi etiam socii Romanos desererent, <span class="br"></span><span class="lineNumber">4</span><span class="br"></span>in fide mansisset, et peterent ut si coacti iniuriis bellum adversus Philippum suscepissent, pristinum animum erga populum Romanum conservaret. </p>
<p><span class="br"></span><span class="lineNumber">5</span><span class="br"></span>Eodem fere tempore P. Aelius consul in Gallia, cum audisset a Boiis ante suum adventum incursiones in agros sociorum factas, duabus legionibus subitariis tumultus eius causa scriptis, <span class="br"></span><span class="lineNumber">6</span><span class="br"></span>additisque ad eas quattuor cohortibus de exercitu suo, C. Ampium praefectum socium hac tumultuaria manu per Vmbriam, qua<a class="footnoteLink" href="#note_LCL295_6_3" id="target_note_LCL295_6_3"><sup>3</sup></a> tribum Sapiniam vocant, agrum Boiorum invadere iussit; ipse eodem aperto 




</p></section><notes><section class="footnotes"><ul><li class="note" id="note_LCL295_6_3"><a class="footnoteCrossrefLink" href="#target_note_LCL295_6_3" title="Click to highlight in text"><sup class="lineRef">3</sup>qua <span class="italic">Madvig</span>: quam <span class="italic">BÏ‡</span></a></li><script type="text/javascript">document.getElementById('note_LCL295_6_3').style.display = "none";</script></ul></section></notes></section>