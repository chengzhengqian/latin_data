<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 eventum ratus responsurum. <span class="br"></span><span class="lineNumber">4</span><span class="br"></span>et respondisset, ni speculator—hemerodromos vocant Graeci, ingens die uno cursu emetientes spatium—contemplatus regium agmen ex specula quadam, praegressus nocte media Athenas pervenisset.</p>
<p><span class="br"></span><span class="lineNumber">5</span><span class="br"></span>Idem ibi somnus eademque neglegentia erat quae Chalcidem dies ante paucos prodiderat. <span class="br"></span><span class="lineNumber">6</span><span class="br"></span>excitati nuntio trepido et praetor Atheniensium et Dioxippus, praefectus cohortis mercede militantium auxiliorum, convocatis in forum militibus tuba signum ex arce dari iubent, ut hostes adesse omnes scirent. <span class="br"></span><span class="lineNumber">7</span><span class="br"></span>ita undique ad portas ad muros discurrunt. paucas post horas Philippus, aliquanto tamen ante lucem, adpropinquans urbi, conspectis luminibus crebris et fremitu hominum trepidantium, ut in tali tumultu, <span class="br"></span><span class="lineNumber">8</span><span class="br"></span>exaudito, sustinuit signa et considere ac conquiescere agmen iussit, vi aperta propalam usurus quando parum dolus profuerat.</p>
<p><span class="br"></span><span class="lineNumber">9</span><span class="br"></span>Ab Dipylo accessit. porta ea, velut in ore urbis posita, maior aliquanto patentiorque quam ceterae est, et intra eam extraque latae viae sunt, ut et oppidani derigere aciem a foro ad portam possent, <span class="br"></span><span class="lineNumber">10</span><span class="br"></span>et extra limes mille ferme 



</p></section><notes></notes></section>