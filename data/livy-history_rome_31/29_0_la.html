<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>Inde in Numidiam ad reges profecti legati. dona data Masinissae mandataque edita; equites mille Numidae, cum duo milia daret, accepti. <span class="br"></span><span class="lineNumber">4</span><span class="br"></span>ipse in naves imponendos curavit, et cum ducentis milibus modium tritici ducentis hordei in Macedoniam misit.</p>
<p><span class="br"></span><span class="lineNumber">5</span><span class="br"></span>Tertia legatio ad Verminam erat. is ad primos fines regni legatis obviam progressus, ut scriberent ipsi quas vellent pacis condiciones permisit: <span class="br"></span><span class="lineNumber">6</span><span class="br"></span>omnem pacem bonam iustamque fore sibi cum populo Romano. datae leges pacis, iussusque ad eam confirmandam mittere legatos Romam.</p>
<p>20. Per idem tempus L. Cornelius Lentulus pro consule ex Hispania rediit. <span class="br"></span><span class="lineNumber">2</span><span class="br"></span>qui cum in senatu res ab se per multos annos fortiter feliciterque gestas exposuisset, postulassetque ut triumphanti sibi invehi liceret in urbem, r<span class="br"></span><span class="lineNumber">3</span><span class="br"></span>es triumpho dignas esse censebat senatus, sed exemplum a maioribus non accepisse ut qui neque dictator neque consul neque praetor res gessisset triumpharet: <span class="br"></span><span class="lineNumber">4</span><span class="br"></span>pro consule illum Hispaniam provinciam, non consulem aut praetorem obtinuisse. <span class="br"></span><span class="lineNumber">5</span><span class="br"></span>decurrebatur tamen eo ut ovans urbem iniret, intercedente Ti. Sempronio Longo tribuno plebis, qui nihilo magis id more maiorum aut ullo exemplo futurum




</p></section><notes></notes></section>