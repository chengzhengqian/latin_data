<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
mille militum; <span class="br"></span><span class="lineNumber">4</span><span class="br"></span>neque enim ipse rex Athenas obsidebat: eo maxime tempore Abydum oppugnabat, iam cum Rhodiis et Attalo navalibus certaminibus, neutro feliciter proelio, vires expertus; <span class="br"></span><span class="lineNumber">5</span><span class="br"></span>sed animos ei faciebat praeter ferociam insitam foedus ictum cum Antiocho Syriae rege divisaeque iam cum eo Aegypti opes, cui morte audita Ptolomaei regis ambo imminebant. </p>
<p><span class="br"></span><span class="lineNumber">6</span><span class="br"></span>Contraxerant autem sibi cum Philippo bellum Athenienses haudquaquam digna causa, dum ex vetere fortuna nihil praeter animos servant. <span class="br"></span><span class="lineNumber">7</span><span class="br"></span>Acarnanes duo iuvenes per initiorum dies non initiati templum Cereris imprudentes religionis cum cetera turba ingressi sunt. <span class="br"></span><span class="lineNumber">8</span><span class="br"></span>facile eos sermo prodidit absurde quaedam percunctantes, deductique ad antistites templi, cum palam esset per errorem ingressos, tamquam ob infandum scelus interfecti sunt. <span class="br"></span><span class="lineNumber">9</span><span class="br"></span>id tam foede atque hostiliter gens Acarnanum factum ad Philippum detulit, impetravitque ab eo ut datis Macedonum auxiliis bellum se inferre Atheniensibus pateretur. <span class="br"></span><span class="lineNumber">10</span><span class="br"></span>hic exercitus primo terram Atticam ferro ignique depopulatus cum omnis generis praeda in Acarnaniam rediit. et inritatio quidem animorum ea prima fuit: postea iustum bellum decretis civitatis ultro indicendo factum.</p>
<p><span class="br"></span><span class="lineNumber">11</span><span class="br"></span>Attalus enim rex Rhodiique persecuti cedentem in Macedoniam Philippum cum Aeginam venissent, rex Piraeum


</p></section><notes></notes></section>