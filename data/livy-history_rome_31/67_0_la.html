<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 missis qui temptarent oppidanorum animos, si voluntate tradere urbem quam vim experiri mallent, <span class="br"></span><span class="lineNumber">4</span><span class="br"></span>postquam praesidio regio arcem teneri nec se potestatis suae esse respondebant, expositis copiis apparatuque omni urbium oppugnandarum, diversis partibus rex et legatus Romanus ad urbem subeunt.</p>
<p><span class="br"></span><span class="lineNumber">5</span><span class="br"></span>Plus aliquanto Graecos Romana arma signaque non ante visa animique militum tam prompte succedentium muros terruere; <span class="br"></span><span class="lineNumber">6</span><span class="br"></span>itaque fuga extemplo in arcem facta est, urbe hostes potiti. et in arce cum biduum loci se magis quam armorum fiducia tenuissent, tertio die pacti ipsi praesidiumque ut cum singulis vestimentis Delium Boeotiae transveherentur, urbem arcemque tradiderunt. <span class="br"></span><span class="lineNumber">7</span><span class="br"></span>ea ab Romanis regi Attalo concessa: praedam ornamentaque urbis ipsi avexerunt. Attalus, ne desertam haberet insulam, et Macedonum fere omnibus et quibusdam Andriorum ut manerent persuasit. <span class="br"></span><span class="lineNumber">8</span><span class="br"></span>postea et ab Delio qui ex pacto travecti eo fuerant promissis regis, cum desiderium quoque patriae facilius ad credendum inclinaret animos, revocati.</p>
<p><span class="br"></span><span class="lineNumber">9</span><span class="br"></span>Ab Andro Cythnum traiecerunt; ibi dies aliquot oppugnanda urbe nequiquam absumpti, et quia vix operae pretium erat abscessere. <span class="br"></span><span class="lineNumber">10</span><span class="br"></span>ad Prasiasâ€”continentis Atticae 



</p></section><notes></notes></section>