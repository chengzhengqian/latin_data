<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">4</span><span class="br"></span>Consul alter C. Aurelius ad confectum bellum cum in provinciam venisset, haud clam tulit iram adversus praetorem quod absente se rem gessisset. <span class="br"></span><span class="lineNumber">5</span><span class="br"></span>misso igitur eo in Etruriam, ipse in agrum hostium legiones induxit, populandoque cum praeda maiore quam gloria bellum gessit. <span class="br"></span><span class="lineNumber">6</span><span class="br"></span>L. Furius simul quod in Etruria nihil erat rei quod gereret, simul Gallico triumpho imminens quem absente consule irato atque invidente facilius impetrari posse ratus est,<a class="footnoteLink" href="#note_LCL295_144_52" id="target_note_LCL295_144_52"><sup>52</sup></a> Romam inopinato cum venisset, <span class="br"></span><span class="lineNumber">7</span><span class="br"></span>senatum in aede Bellonae habuit, expositisque rebus gestis ut triumphanti sibi in urbem invehi liceret petit.</p>
<p>48. Apud magnam partem senatus et magnitudine rerum gestarum valebat et gratia. <span class="br"></span><span class="lineNumber">2</span><span class="br"></span>maiores natu negabant triumphum et quod alieno exercitu rem gessisset, et quod provinciam reliquisset cupiditate rapiendi per occasionem triumphi: id vero eum nullo exemplo fecisse. <span class="br"></span><span class="lineNumber">3</span><span class="br"></span>consulares praecipue exspectandum fuisse consulem censebant— <span class="br"></span><span class="lineNumber">4</span><span class="br"></span>potuisse enim castris prope urbem positis tutanda colonia ita ut acie non decerneret in adventum eius rem extrahere—, et<a class="footnoteLink" href="#note_LCL295_144_53" id="target_note_LCL295_144_53"><sup>53</sup></a> quod praetor non fecisset, senatui faciendum 




</p></section><notes><section class="footnotes"><ul><li class="note" id="note_LCL295_144_52"><a class="footnoteCrossrefLink" href="#target_note_LCL295_144_52" title="Click to highlight in text"><sup class="lineRef">52</sup>est <span class="italic">suppl. M. Müller</span>: <span class="italic">om.</span> <span class="italic">B</span>χ</a></li><script type="text/javascript">document.getElementById('note_LCL295_144_52').style.display = "none";</script><li class="note" id="note_LCL295_144_53"><a class="footnoteCrossrefLink" href="#target_note_LCL295_144_53" title="Click to highlight in text"><sup class="lineRef">53</sup>extrahere et χ: extraheret <span class="italic">B</span>: extrahere <span class="italic">Ves.</span></a></li><script type="text/javascript">document.getElementById('note_LCL295_144_53').style.display = "none";</script></ul></section></notes></section>