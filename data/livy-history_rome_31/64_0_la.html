<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
fuga capti caesique sunt Aetolorum. <span class="br"></span><span class="lineNumber">7</span><span class="br"></span>Philippus, si satis diei superesset, non dubius quin Athamanes quoque exui castris potuissent, die per proelium deinde per direptionem castrorum absumpto sub tumulo in proxima planitie consedit, prima luce insequentis diei hostem adgressurus. <span class="br"></span><span class="lineNumber">8</span><span class="br"></span>sed Aetoli eodem pavore quo sua castra reliquerant nocte proxima dispersi fugerunt. maximo usui fuit Amynander, quo duce Athamanes itinerum periti summis montibus per calles ignotas sequentibus eos hostibus in Aetoliam perduxerunt. <span class="br"></span><span class="lineNumber">9</span><span class="br"></span>non ita multos in dispersa fuga error intulit in Macedonum equites, quos prima luce Philippus, ut desertum tumulum videt, ad carpendum hostium agmen misit.</p>
<p>43. Per eos dies et Athenagoras regius praefectus Dardanos recipientes se in fines adeptus postremum agmen primo turbavit; <span class="br"></span><span class="lineNumber">2</span><span class="br"></span>dein, postquam Dardani conversis signis direxere aciem, aequa pugna iusto proelio erat. ubi rursus procedere Dardani coepissent, equite et levi armatura regii nullum tale<a class="footnoteLink" href="#note_LCL295_128_41" id="target_note_LCL295_128_41"><sup>41</sup></a> auxilii genus habentes Dardanos oneratosque immobilibus armis uexabant; et loca ipsa adiuvabant. <span class="br"></span><span class="lineNumber">3</span><span class="br"></span>occisi perpauci sunt, plures volnerati, captus nemo, quia non excedunt temere ordinibus suis sed confertim et pugnant et cedunt.</p>
</section><notes><section class="footnotes"><ul><li class="note" id="note_LCL295_128_41"><a class="footnoteCrossrefLink" href="#target_note_LCL295_128_41" title="Click to highlight in text"><sup class="lineRef">41</sup>tale Ï‡: <span class="italic">om. BPar. 5741 </span>(fort. recte: <span class="italic">Briscoe</span>)</a></li><script type="text/javascript">document.getElementById('note_LCL295_128_41').style.display = "none";</script></ul></section></notes></section>