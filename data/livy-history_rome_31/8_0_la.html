<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 auditi. <span class="br"></span><span class="lineNumber">8</span><span class="br"></span>senatus inde consultum factum est, ut sociis gratiae agerentur quod diu sollicitati ne obsidionis quidem metu fide decessissent: <span class="br"></span><span class="lineNumber">9</span><span class="br"></span>de auxilio mittendo tum responderi placere cum consules provincias sortiti essent, atque is consul cui Macedonia provincia evenisset ad populum tulisset ut Philippo regi Macedonum indiceretur bellum.</p>
<p>6. P. Sulpicio provincia Macedonia sorti evenit, isque rogationem promulgavit, “vellent iuberent Philippo regi Macedonibusque qui sub regno eius essent ob iniurias armaque inlata sociis populi Romani bellum indici.” <span class="br"></span><span class="lineNumber">2</span><span class="br"></span>alteri consulum Aurelio Italia provincia obtigit. praetores exinde sortiti sunt C. Sergius Plautus urbanam, Q. Fulvius Gillo Siciliam, Q. Minucius Rufus Bruttios, L. Furius Purpureo Galliam. </p>
<p><span class="br"></span><span class="lineNumber">3</span><span class="br"></span>Rogatio de bello Macedonico primis comitiis ab omnibus ferme centuriis antiquata est. id cum fessi diuturnitate et gravitate belli sua sponte homines taedio periculorum laborumque fecerant, <span class="br"></span><span class="lineNumber">4</span><span class="br"></span>tum Q. Baebius tribunus plebis, viam antiquam criminandi patres ingressus, incusaverat 


</p></section><notes></notes></section>