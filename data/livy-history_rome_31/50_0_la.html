<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>decernerent extemplo ut praetor sine fraude, cum de bello et pace agere velit, advocet concilium, et quod tum referatur decernaturque ut perinde ius ratumque sit ac si in Panaetolico aut Pylaico concilio actum esset. <span class="br"></span><span class="lineNumber">5</span><span class="br"></span>dimissis ita suspensa re legatis, egregie consultum genti aiebat: nam utrius partis melior fortuna belli esset, ad eius societatem inclinaturos. haec in concilio Aetolorum acta.</p>
<p>33. Philippus impigre terra marique parabat bellum. navales copias Demetriadem in Thessaliam contrahebat; <span class="br"></span><span class="lineNumber">2</span><span class="br"></span>Attalum Romanamque classem principio veris ab Aegina ratus moturos, navibus maritimaeque orae praefecit Heraclidam, quem et ante praefecerat; <span class="br"></span><span class="lineNumber">3</span><span class="br"></span>ipse terrestres copias comparabat, magna se duo auxilia Romanis detraxisse credens, ex una parte Aetolos, ex altera Dardanos, faucibus ad Pelagoniam a filio Perseo interclusis.</p>
<p><span class="br"></span><span class="lineNumber">4</span><span class="br"></span>Ab consule non parabatur sed gerebatur iam bellum. per Dassaretiorum fines exercitum ducebat, frumentum quod ex hibernis extulerat integrum vehens, quod in usum militi satis esset praebentibus agris. <span class="br"></span><span class="lineNumber">5</span><span class="br"></span>oppida vicique partim voluntate partim metu se tradebant; quaedam vi expugnata, quaedam deserta, in montes propinquos refugientibus barbaris, inveniebantur. <span class="br"></span><span class="lineNumber">6</span><span class="br"></span>ad Lyncum stativa posuit 



</p></section><notes></notes></section>