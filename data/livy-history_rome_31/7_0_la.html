<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 Martiis, quo die tum consulatus inibatur, P. Sulpicius consul rettulit, <span class="br"></span><span class="lineNumber">3</span><span class="br"></span>senatusque decrevit uti consules maioribus hostiis rem divinam facerent quibus dis ipsis videretur cum precatione ea, <span class="br"></span><span class="lineNumber">4</span><span class="br"></span>“quod senatus populusque Romanus de re publica deque ineundo novo bello in animo haberet, ea res uti populo Romano sociisque ac nomini Latino bene ac feliciter eveniret;” secundum rem divinam precationemque ut de re publica deque provinciis senatum consulerent.</p>
<p><span class="br"></span><span class="lineNumber">5</span><span class="br"></span>Per eos dies opportune inritandis ad bellum animis et litterae ab M. Aurelio legato et M. Valerio Laevino pro praetore adlatae, <span class="br"></span><span class="lineNumber">6</span><span class="br"></span>et Atheniensium nova legatio venit, quae regem adpropinquare finibus suis nuntiaret, brevique non agros modo sed urbem etiam in dicione eius futuram, nisi quid in Romanis auxilii foret. <span class="br"></span><span class="lineNumber">7</span><span class="br"></span>cum renuntiassent consules rem divinam rite peractam esse, et precationi adnuisse deos haruspices respondere, laetaque exta fuisse, et prolationem finium victoriamque et triumphum portendi, tum litterae Valeri Aurelique lectae et legati Atheniensium



</p></section><notes></notes></section>