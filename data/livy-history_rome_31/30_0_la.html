<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 diceret. <span class="br"></span><span class="lineNumber">6</span><span class="br"></span>postremo victus consensu patrum tribunus cessit, et ex senatus consulto L. Lentulus ovans urbem est ingressus. <span class="br"></span><span class="lineNumber">7</span><span class="br"></span>argenti tulit<a class="footnoteLink" href="#note_LCL295_60_24" id="target_note_LCL295_60_24"><sup>24</sup></a> quadraginta tria milia pondo, auri duo milia quadringenta quinquaginta; militibus ex praeda centenos vicenos asses divisit.</p>
<p>21. Iam exercitus consularis ab Arretio Ariminum transductus erat, et quinque milia socium Latini nominis ex Gallia in Etruriam transierant. <span class="br"></span><span class="lineNumber">2</span><span class="br"></span>itaque L. Furius magnis itineribus ab Arimino adversus Gallos Cremonam tum obsidentes profectus, castra mille quingentorum passuum intervallo ab hoste posuit. <span class="br"></span><span class="lineNumber">3</span><span class="br"></span>occasio egregie rei gerendae fuit, si protinus de via ad castra oppugnanda duxisset: <span class="br"></span><span class="lineNumber">4</span><span class="br"></span>palati passim vagabantur per agros, nullo satis firmo relicto praesidio; lassitudini militum timuit, quod raptim ductum agmen erat. <span class="br"></span><span class="lineNumber">5</span><span class="br"></span>Galli clamore suorum ex agris revocati, omissa praeda quae in manibus erat, castra repetivere, et postero die in aciem progressi.</p>
<p><span class="br"></span><span class="lineNumber">6</span><span class="br"></span>Nec Romanus moram pugnandi fecit; sed vix spatium instruendi fuit: eo cursu hostes in proelium venerunt. <span class="br"></span><span class="lineNumber">7</span><span class="br"></span>dextra ala—in alas divisum socialem exercitum habebat—in prima acie locata est, in subsidiis duae Romanane legiones. <span class="br"></span><span class="lineNumber">8</span><span class="br"></span>M. Furius dextrae alae, legionibus M. Caecilius, equitibus L. Valerius Flaccus—legati omnes erant—praepositi. <span class="br"></span><span class="lineNumber">9</span><span class="br"></span>praetor secum duos legatos, C. Laetorium et P. Titinium, 




</p></section><notes><section class="footnotes"><ul><li class="note" id="note_LCL295_60_24"><a class="footnoteCrossrefLink" href="#target_note_LCL295_60_24" title="Click to highlight in text"><sup class="lineRef">24</sup>tulit <span class="italic">Weiss.</span>: tulit ex praeda <span class="italic">Bχ</span></a></li><script type="text/javascript">document.getElementById('note_LCL295_60_24').style.display = "none";</script></ul></section></notes></section>