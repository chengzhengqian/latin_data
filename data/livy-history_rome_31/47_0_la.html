<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
aut cuiquam reliquerunt quod obicere ultra possim? <span class="br"></span><span class="lineNumber">4</span><span class="br"></span>eadem haec Cianos Abydenos Aenios Maronitas Thasios Parios Samios Larisenses Messenios hinc ex Achaia existimate queri, graviora etiam acerbioraque eos quibus nocendi maiorem facultatem habuit.</p>
<p><span class="br"></span><span class="lineNumber">5</span><span class="br"></span>“Nam quod ad ea attinet quae nobis obiecit, nisi gloria digna sunt, fateor ea defendi non posse. <span class="br"></span><span class="lineNumber">6</span><span class="br"></span>Regium et Capuam et Syracusas nobis obiecit. Regium Pyrrhi bello legio a nobis,<a class="footnoteLink" href="#note_LCL295_94_33" id="target_note_LCL295_94_33"><sup>33</sup></a> Reginis ipsis ut mitteremus orantibus, in praesidium missa urbem ad quam defendendam missa erat per scelus possedit. <span class="br"></span><span class="lineNumber">7</span><span class="br"></span>comprobavimus ergo id facinus? an bello persecuti sceleratam legionem, in potestatem nostram redactam, tergo et cervicibus poenas sociis pendere cum coegissemus, urbem agros suaque omnia cum libertate legibusque Reginis reddidimus? <span class="br"></span><span class="lineNumber">8</span><span class="br"></span>Syracusanis oppressis ab externis tyrannis, quo indignius esset, cum tulissemus opem et fatigati prope per triennium terra marique urbe munitissima oppugnanda essemus, cum iam ipsi Syracusani servire tyrannis quam capi a nobis mallent, captam iisdem armis et liberatam urbem reddidimus.</p>
</section><notes><section class="footnotes"><ul><li class="note" id="note_LCL295_94_33"><a class="footnoteCrossrefLink" href="#target_note_LCL295_94_33" title="Click to highlight in text"><sup class="lineRef">33</sup>a nobis χ: om. <span class="italic">B</span></a></li><script type="text/javascript">document.getElementById('note_LCL295_94_33').style.display = "none";</script></ul></section></notes></section>