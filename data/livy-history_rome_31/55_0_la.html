<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Romani, primo rex intra vallum suos tenuit, ut cresceret simul et neglegentia cum audacia hosti. <span class="br"></span><span class="lineNumber">8</span><span class="br"></span>ubi effusos vidit, cum omni equitatu et Cretensium auxiliaribus, quantum equitem velocissimi pedites cursu aequare poterant, citato profectus agmine inter castra Romana et frumentatores constituit signa. <span class="br"></span><span class="lineNumber">9</span><span class="br"></span>inde, copiis divisis, partem ad consectandos uagos frumentatores emisit, dato signo ne quem vivum relinquerent, cum parte ipse substitit, itineraque quibus ad castra recursuri videbantur hostes obsedit. i<span class="br"></span><span class="lineNumber">10</span><span class="br"></span>am passim caedes ac fuga erat, necdum quisquam in castra Romana nuntius cladis pervenerat, quia refugientes in regiam stationem incidebant, <span class="br"></span><span class="lineNumber">11</span><span class="br"></span>et plures ab obsidentibus vias quam ab emissis ad caedem interficiebantur. tandem inter medias hostium stationes elapsi quidam trepidi tumultum magis quam certum nuntium intulerunt castris.</p>
<p>37. Consul, equitibus iussis qua quisque posset opem ferre laborantibus, ipse legiones e castris educit et agmine quadrato ad hostem ducit. <span class="br"></span><span class="lineNumber">2</span><span class="br"></span>dispersi equites per agros quidam aberrarunt decepti clamoribus aliis ex alio exsistentibus loco, pars obvios habuerunt hostes. pluribus locis simul pugna coepit. <span class="br"></span><span class="lineNumber">3</span><span class="br"></span>regia statio atrocissimum proelium edebat; nam et ipsa multitudine equitum peditumque prope iusta acies erat, et Romanorum, quia medium obsederat iter, plurimi in eam inferebantur. <span class="br"></span><span class="lineNumber">4</span><span class="br"></span>eo quoque superiores
</p></section><notes></notes></section>