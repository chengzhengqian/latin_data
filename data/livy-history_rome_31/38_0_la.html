<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
dan,<a class="footnoteLink" href="#note_LCL295_76_30" id="target_note_LCL295_76_30"><sup>30</sup></a> nequaquam parem illi ducem, dilapsa cernens Achaeorum auxilia redintegraverat bellum, agrosque finitimorum vastabat, et iam urbibus quoque erat terribilis. <span class="br"></span><span class="lineNumber">4</span><span class="br"></span>adversus hunc hostem cum quantum ex quaque civitate militum scriberetur consultarent, Philippus dempturum se eis curam, quod ad Nabim et Lacedaemonios attineret, <span class="br"></span><span class="lineNumber">5 </span><span class="br"></span>est pollicitus,<a class="footnoteLink" href="#note_LCL295_76_31" id="target_note_LCL295_76_31"><sup>31</sup></a> nec tantum agros sociorum populationibus prohibiturum, sed terrorem omnem belli in ipsam Laconicam, ducto eo extemplo exercitu, tralaturum. <span class="br"></span><span class="lineNumber">6</span><span class="br"></span>haec oratio cum ingenti adsensu hominum acciperetur, “ita tamen aequum est” inquit “me vestra meis armis tutari ne mea interim nudentur praesidiis. <span class="br"></span><span class="lineNumber">7</span><span class="br"></span>itaque, si vobis uidetur, tantum parate militum quantum ad Oreum et Chalcidem et Corinthum tuenda satis sit, ut meis ab tergo tutis securus bellum Nabidi inferam et Lacedaemoniis.”</p>
<p><span class="br"></span><span class="lineNumber">8</span><span class="br"></span>Non fefellit Achaeos quo spectasset tam benigna pollicitatio auxiliumque oblatum adversus Lacedaemonios: id quaeri ut obsidem Achaeorum iuventutem educeret ex Peloponneso ad inligandam Romano bello gentem. <span class="br"></span><span class="lineNumber">9</span><span class="br"></span>et id quidem coarguere Cycliadas praetor Achaeorum nihil attinere ratus, id modo cum dixisset, non licere legibus Achaeorum de aliis rebus referre quam propter quas convocati essent, <span class="br"></span><span class="lineNumber">10</span><span class="br"></span>decreto de exercitu parando adversus Nabim facto concilium fortiter ac libere habitum dimisit, 




</p></section><notes><section class="footnotes"><ul><li class="note" id="note_LCL295_76_30"><a class="footnoteCrossrefLink" href="#target_note_LCL295_76_30" title="Click to highlight in text"><sup class="lineRef">30</sup>Cycliadan <span class="italic">Drak.</span>: Cycladem <span class="italic">B</span>: Cycliadem φ </a></li><script type="text/javascript">document.getElementById('note_LCL295_76_30').style.display = "none";</script><li class="note" id="note_LCL295_76_31"><a class="footnoteCrossrefLink" href="#target_note_LCL295_76_31" title="Click to highlight in text"><sup class="lineRef">31</sup>est pollicitus <span class="italic">M. Müller</span>: pollicitus <span class="italic">B</span>χ: pollicitus est <span class="italic">Madvig</span></a></li><script type="text/javascript">document.getElementById('note_LCL295_76_31').style.display = "none";</script></ul></section></notes></section>