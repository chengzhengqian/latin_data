<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
itaque dimicationem, nec alia re quam velocitate tutantes se in castra refugerunt.</p>
<p>36. Vno deinde intermisso die, cum omnibus copiis equitum levisque armaturae pugnaturus rex esset, nocte caetratos, quos peltastas vocant, loco opportuno inter bina castra in insidiis abdiderat, <span class="br"></span><span class="lineNumber">2</span><span class="br"></span>praeceperatque Athenagorae et equitibus ut si aperto proelio procederet res, uterentur fortuna, si minus, cedendo sensim ad insidiarum locum hostem pertraherent. <span class="br"></span><span class="lineNumber">3</span><span class="br"></span>et equitatus quidem cessit, duces caetratae cohortis, non satis exspectato signo ante tempus excitatis suis, occasionem bene gerendae rei amisere. Romanus et aperto proelio victor et tutus a fraude insidiarum in castra sese recepit.</p>
<p><span class="br"></span><span class="lineNumber">4</span><span class="br"></span>Postero die consul omnibus copiis in aciem descendit, ante prima signa locatis elephantis, quo auxilio tum primum Romani, quia captos aliquot bello Punico habebant, usi sunt. <span class="br"></span><span class="lineNumber">5</span><span class="br"></span>ubi latentem intra vallum hostem vidit, in tumulos quoque ac sub ipsum vallum exprobrans metum successit. postquam ne tum quidem potestas pugnandi dabatur, quia ex tam propinquis stativis parum tuta frumentatio erat, dispersos milites per agros equitibus extemplo invasuris, <span class="br"></span><span class="lineNumber">6</span><span class="br"></span>octo fere inde milia, intervallo tutiorem frumentationem habiturus, castra ad Otolobum—id est loco nomen—movit. <span class="br"></span><span class="lineNumber">7</span><span class="br"></span>cum in propinquo agro frumentarentur 


</p></section><notes></notes></section>