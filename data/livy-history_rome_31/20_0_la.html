<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
de portento eo iusserunt. decemviri ex libris res divinas easdem quae proxime secundum id prodigium factae essent imperarunt. carmen praeterea ab ter novenis virginibus cani per urbem iusserunt, donumque Iunoni reginae ferri. <span class="br"></span><span class="lineNumber">10</span><span class="br"></span>ea uti fierent C. Aurelius consul ex decemvirorum responso curavit. carmen, sicut patrum memoria Liuius, ita tum condidit P. Licinius Tegula.</p>
<p>13. Expiatis omnibus religionibus—nam etiam Locris sacrilegium pervestigatum ab Q. Minucio erat, pecuniaque ex bonis noxiorum in thesauros reposita—, cum consules in provincias proficisci vellent, <span class="br"></span><span class="lineNumber">2</span><span class="br"></span>privati frequentes, quibus ex pecunia quam M. Valerio M. Claudio consulibus mutuam dederant tertia pensio debebatur eo anno, adierunt senatum, <span class="br"></span><span class="lineNumber">3</span><span class="br"></span>quia consules, cum ad novum bellum quod magna classe magnisque exercitibus gerendum esset vix aerarium sufficeret, negaverant esse unde iis in praesentia solveretur. <span class="br"></span><span class="lineNumber">4</span><span class="br"></span>senatus querentes eos non sustinuit: si in Punicum bellum pecunia data in Macedonicum quoque bellum uti res publica vellet, aliis ex aliis orientibus bellis 


</p></section><notes></notes></section>