<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
caedes et libidinem inhumaniorem prope quam crudelitatem vos, quo propiores Macedoniae estis, melius nostis. <span class="br"></span><span class="lineNumber">18</span><span class="br"></span>quod ad vos attinet, Aetoli, nos pro vobis bellum suscepimus adversus Philippum, vos sine nobis cum eo pacem fecistis. <span class="br"></span><span class="lineNumber">19</span><span class="br"></span>et forsitan dicatis bello Punico occupatis nobis coactos metu vos leges pacis ab eo qui tum plus poterat accepisse; et nos, cum alia maiora urgerent, depositum a vobis bellum et ipsi omisimus. <span class="br"></span><span class="lineNumber">20</span><span class="br"></span>nunc et nos, deum benignitate Punico perfecto bello, totis viribus nostris in Macedoniam incubuimus, et vobis restituendi vos in amicitiam societatemque nostram fortuna oblata est, nisi perire cum Philippo quam uincere cum Romanis mavoltis.”</p>
<p>32. Haec dicta ab Romano cum essent, inclinatis omnium animis ad Romanos Damocritus praetor Aetolorum, pecunia, ut fama est, ab rege accepta, nihil aut huic aut illi parti adsensus, <span class="br"></span><span class="lineNumber">2</span><span class="br"></span>rem magni discriminis consiliis nullam esse tam inimicam quam celeritatem dixit: celerem enim paenitentiam, sed eandem seram atque inutilem sequi, cum praecipitata raptim consilia neque revocari neque in integrum restitui possint. <span class="br"></span><span class="lineNumber">3</span><span class="br"></span>deliberationis autem<a class="footnoteLink" href="#note_LCL295_98_35" id="target_note_LCL295_98_35"><sup>35</sup></a> eius cuius ipse maturitatem exspectandam putaret tempus ita iam nunc statui posse: cum legibus cautum esset ne de pace belloque nisi in Panaetolico et Pylaico concilio ageretur,




</p></section><notes><section class="footnotes"><ul><li class="note" id="note_LCL295_98_35"><a class="footnoteCrossrefLink" href="#target_note_LCL295_98_35" title="Click to highlight in text"><sup class="lineRef">35</sup>autem χ: <span class="italic">om. B</span></a></li><script type="text/javascript">document.getElementById('note_LCL295_98_35').style.display = "none";</script></ul></section></notes></section>