<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
tradita Heraclidi ut Maroneam peteret, ipse terra eodem cum expeditis duobus milibus peditum equitibus ducentis pergit. <span class="br"></span><span class="lineNumber">4</span><span class="br"></span>et Maroneam quidem primo impetu expugnavit; Aenum inde cum magno labore,<a class="footnoteLink" href="#note_LCL295_50_19" id="target_note_LCL295_50_19"><sup>19</sup></a> postremo per proditionem Callimedis praefecti Ptolomaei, cepit. d<span class="br"></span><span class="lineNumber">5</span><span class="br"></span>einceps alia castella, Cypsela et Doriscon et Serrheum, occupat. inde progressus ad Chersonesum, Elaevnta et Alopeconnesum tradentibus ipsis recipit; <span class="br"></span><span class="lineNumber">6</span><span class="br"></span>Callipolis quoque et Madytos deditae, et castella quaedam ignobilia. Abydeni ne legatis quidem admissis regi portas clauserunt. ea oppugnatio diu Philippum tenuit, eripique ex obsidione, ni cessatum ab Attalo et Rhodiis foret, potuerunt. A<span class="br"></span><span class="lineNumber">7</span><span class="br"></span>ttalus trecentos tantum milites in praesidium, Rhodii quadriremem unam ex classe, cum ad Tenedum staret, miserunt. <span class="br"></span><span class="lineNumber">8</span><span class="br"></span>eodem postea, cum iam vix sustinerent obsidionem, et ipse Attalus cum traiecisset, spem tantum auxilii ex propinquo ostendit, neque terra neque mari adiutis sociis.</p>
<p>17. Abydeni primo, tormentis per muros dispositis, non terra modo adeuntes aditu arcebant, sed navium quoque stationem infestam hosti faciebant; <span class="br"></span><span class="lineNumber">2</span><span class="br"></span>postea, cum et muri pars strata ruinis, et ad interiorem raptim oppositum murum




</p></section><notes><section class="footnotes"><ul><li class="note" id="note_LCL295_50_19"><a class="footnoteCrossrefLink" href="#target_note_LCL295_50_19" title="Click to highlight in text"><sup class="lineRef">19</sup>labore <span class="italic">B</span>χ: <span class="italic">post add.</span> obsedit <span class="italic">Pluygers</span>, nequiquam oppugnasset<span class="italic"> M. Müller</span></a></li><script type="text/javascript">document.getElementById('note_LCL295_50_19').style.display = "none";</script></ul></section></notes></section>