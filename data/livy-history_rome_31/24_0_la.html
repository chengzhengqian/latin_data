<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
<span class="br"></span><span class="lineNumber">7</span><span class="br"></span>et Rhodiorum populus corona aurea virtutis ergo donatus, civitasque Rhodiis data quemadmodum Rhodii prius Atheniensibus dederant. secundum haec rex Attalus Aeginam ad classem se recipit; Rhodii Ceam<a class="footnoteLink" href="#note_LCL295_48_18" id="target_note_LCL295_48_18"><sup>18</sup></a> ab Aegina, <span class="br"></span><span class="lineNumber">8</span><span class="br"></span>inde per insulas Rhodum navigarunt, omnibus praeter Andrum Parumque et Cythnum, quae praesidiis Macedonum tenebantur, in societatem acceptis. <span class="br"></span><span class="lineNumber">9</span><span class="br"></span>Attalum Aeginae missi in Aetoliam nuntii exspectatique inde legati aliquamdiu nihil agentem tenuere. <span class="br"></span><span class="lineNumber">10</span><span class="br"></span>sed neque illos excire ad arma potuit, gaudentes utcumque composita cum Philippo pace, et ipse Rhodiique, cum, si institissent Philippo, egregium liberatae per se Graeciae titulum habere potuissent, <span class="br"></span><span class="lineNumber">11</span><span class="br"></span>patiendo rursus eum in Hellespontum traicere, occupantemque Thraciae opportuna loca vires conligere, bellum aluere gloriamque eius gesti perfectique Romanis concesserunt.</p>
<p>16. Philippus magis regio animo est usus; qui cum Attalum Rhodiosque hostes non sustinuisset, ne Romano quidem quod imminebat bello territus, <span class="br"></span><span class="lineNumber">2</span><span class="br"></span>Philocle quodam ex praefectis suis cum duobus milibus peditum equitibus ducentis ad populandos Atheniensium agros misso, <span class="br"></span><span class="lineNumber">3</span><span class="br"></span>classe 





</p></section><notes><section class="footnotes"><ul><li class="note" id="note_LCL295_48_18"><a class="footnoteCrossrefLink" href="#target_note_LCL295_48_18" title="Click to highlight in text"><sup class="lineRef">18</sup>Ceam <span class="italic">Gel.</span>: Ceiam <span class="italic">B</span>Ï‡: Ciam<span class="italic"> Sig.</span></a></li><script type="text/javascript">document.getElementById('note_LCL295_48_18').style.display = "none";</script></ul></section></notes></section>