<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 fugientium pariter ac repugnantium fieri coepta est; <span class="br"></span><span class="lineNumber">8</span><span class="br"></span>nec ullo iam qui militaris aetatis esset non aut caeso aut fugato, Sopatro etiam Acarnane praefecto praesidii interfecto, praeda omnis primo in forum conlata, deinde in naves imposita. <span class="br"></span><span class="lineNumber">9</span><span class="br"></span>carcer etiam ab Rhodiis refractus, emissique captivi quos Philippus tamquam in tutissimam custodiam condiderat. <span class="br"></span><span class="lineNumber">10</span><span class="br"></span>statuis inde regis deiectis truncatisque, signo receptui dato conscenderunt naves, et Piraeum, unde profecti erant, redierunt. <span class="br"></span><span class="lineNumber">11</span><span class="br"></span>quod si tantum militum Romanorum fuisset ut et Chalcis teneri et non deseri praesidium Athenarum potuisset, magna res principio statim belli, Chalcis et Euripus adempta regi forent; <span class="br"></span><span class="lineNumber">12</span><span class="br"></span>nam ut terra Thermopylarum angustiae Graeciam, ita mari fretum Euripi claudit.</p>
<p>24. Demetriade tum Philippus erat. quo cum esset nuntiata clades sociae urbis, quamquam serum auxilium perditis rebus<a class="footnoteLink" href="#note_LCL295_68_27" id="target_note_LCL295_68_27"><sup>27</sup></a> erat, <span class="br"></span><span class="lineNumber">2</span><span class="br"></span>tamen, quae proxima auxilio est, ultionem petens, cum expeditis quinque milibus<a class="footnoteLink" href="#note_LCL295_68_28" id="target_note_LCL295_68_28"><sup>28</sup></a> et trecentis equitibus extemplo profectus cursu prope Chalcidem contendit, haudquaquam dubius opprimi Romanos posse. <span class="br"></span><span class="lineNumber">3</span><span class="br"></span>a qua destitutus spe, nec quicquam aliud quam ad deforme spectaculum semirutae ac fumantis sociae urbis cum venisset, paucis vix qui sepelirent bello absumptos relictis, aeque raptim ac venerat transgressus ponte Euripum per Boeotiam Athenas ducit, pari incepto haud disparem



</p></section><notes><section class="footnotes"><ul><li class="note" id="note_LCL295_68_27"><a class="footnoteCrossrefLink" href="#target_note_LCL295_68_27" title="Click to highlight in text"><sup class="lineRef">27</sup>rebus <span class="italic">Luchs</span>: <span class="italic">om</span>. <span class="italic">B</span>χ</a></li><script type="text/javascript">document.getElementById('note_LCL295_68_27').style.display = "none";</script><li class="note" id="note_LCL295_68_28"><a class="footnoteCrossrefLink" href="#target_note_LCL295_68_28" title="Click to highlight in text"><sup class="lineRef">28</sup>milibus <span class="italic">B</span>: milibus (milia <span class="italic">P</span>) peditum χ</a></li><script type="text/javascript">document.getElementById('note_LCL295_68_28').style.display = "none";</script></ul></section></notes></section>