<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 numero armis animisque praestantem. <span class="br"></span><span class="lineNumber">14</span><span class="br"></span>itaque primo impetu fusi, vix temptato certamine, turpi fuga repetunt castra; caesi captique quos equites ab agmine fugientium interclusere.</p>
<p>42. Philippus iam suis vallo adpropinquantibus receptui cani iussit; fatigatos enim equos virosque non tam proelio quam itineris simul longitudine simul praepropera celeritate habebat. <span class="br"></span><span class="lineNumber">2</span><span class="br"></span>itaque turmatim equites in vicem manipulos levis armaturae aquatum ire et prandere iubet, <span class="br"></span><span class="lineNumber">3</span><span class="br"></span>alios in statione armatos retinet, opperiens agmen peditum tardius ductum propter gravitatem armorum. q<span class="br"></span><span class="lineNumber">4</span><span class="br"></span>uod ubi advenit, et ipsis imperatum ut statutis signis armisque ante se positis raptim cibum caperent, binis ternisve summum ex manipulis aquandi causa missis; interim eques cum levi armatura paratus instructusque stetit, si quid hostis moveret.</p>
<p><span class="br"></span><span class="lineNumber">5</span><span class="br"></span>Aetoli—iam enim et quae per agros sparsa multitudo fuerat receperant<a class="footnoteLink" href="#note_LCL295_126_40" id="target_note_LCL295_126_40"><sup>40</sup></a> se in castra—ut defensuri munimenta circa portas vallumque armatos disponunt, dum quietos hostes ipsi feroces ex tuto spectabant. <span class="br"></span><span class="lineNumber">6</span><span class="br"></span>postquam mota signa Macedonum sunt, et succedere ad vallum parati atque instructi coepere, repente omnes relictis stationibus per aversam partem castrorum ad tumulum ad castra Athamanum perfugiunt; multi in hac quoque tam trepida 


</p></section><notes><section class="footnotes"><ul><li class="note" id="note_LCL295_126_40"><a class="footnoteCrossrefLink" href="#target_note_LCL295_126_40" title="Click to highlight in text"><sup class="lineRef">40</sup>receperant φ<span class="italic">NL</span>: rereperant <span class="italic">B</span>: receperunt <span class="italic">V</span>: receperat <span class="italic">Carb.</span></a></li><script type="text/javascript">document.getElementById('note_LCL295_126_40').style.display = "none";</script></ul></section></notes></section>