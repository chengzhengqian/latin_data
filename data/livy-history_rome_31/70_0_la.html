<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
—Phthiotidis<a class="footnoteLink" href="#note_LCL295_140_48" id="target_note_LCL295_140_48"><sup>48</sup></a> super Demetriadem promunturium est peropportune obiectum—, ut si quid inde moverent Macedonum naves, in praesidio essent. <span class="br"></span><span class="lineNumber">8</span><span class="br"></span>Heraclides praefectus regius classem ibi tenebat magis per occasionem, si quam neglegentia hostium dedisset, quam aperta vi quicquam ausurus.</p>
<p><span class="br"></span><span class="lineNumber">9</span><span class="br"></span>Oreum diversi Romani et rex Attalus oppugnabant, Romani a maritima arce, regii adversus vallem inter duas iacentem arces, qua et muro intersaepta urbs est. <span class="br"></span><span class="lineNumber">10</span><span class="br"></span>et ut loca diversa, sic dispari modo etiam oppugnabant: Romanus testudinibus et vineis et ariete admovendo muris, regii ballistis catapultisque et alio omni genere tormentorum tela ingerentes et pondere ingenti saxa; faciebant et cuniculos et quidquid aliud priore oppugnatione expertum profuerat. <span class="br"></span><span class="lineNumber">11</span><span class="br"></span>ceterum non plures tantum Macedones quam ante tuebantur urbem arcesque sed etiam praesentioribus animis, et castigationis<a class="footnoteLink" href="#note_LCL295_140_49" id="target_note_LCL295_140_49"><sup>49</sup></a> regis in admissa culpa et simul minarum simul promissorum in futurum memores. itaque cum praeter spem tempus ibi traheretur plusque in obsidione et in operibus quam in oppugnatione celeri spei esset, <span class="br"></span><span class="lineNumber">12</span><span class="br"></span>interim et aliud agi posse ratus legatus, relictis quod<a class="footnoteLink" href="#note_LCL295_140_50" id="target_note_LCL295_140_50"><sup>50</sup></a> satis videbatur ad opera perficienda, traicit in proxima continentis, Larisamque—non illam in Thessalia nobilem urbem, sed alteram quam Cremasten vocant—subito





</p></section><notes><section class="footnotes"><ul><li class="note" id="note_LCL295_140_48"><a class="footnoteCrossrefLink" href="#target_note_LCL295_140_48" title="Click to highlight in text"><sup class="lineRef">48</sup>Phthiotidos <span class="italic">Weiss.</span>: Pthiotidos <span class="italic">Briscoe</span>: Phthiniae id <span class="italic">B</span>: Yshinie (Yschinie A) id χ</a></li><script type="text/javascript">document.getElementById('note_LCL295_140_48').style.display = "none";</script><li class="note" id="note_LCL295_140_49"><a class="footnoteCrossrefLink" href="#target_note_LCL295_140_49" title="Click to highlight in text"><sup class="lineRef">49</sup>castigationis <span class="italic">Gron.</span>: castigationibus <span class="italic">Bχ</span></a></li><script type="text/javascript">document.getElementById('note_LCL295_140_49').style.display = "none";</script><li class="note" id="note_LCL295_140_50"><a class="footnoteCrossrefLink" href="#target_note_LCL295_140_50" title="Click to highlight in text"><sup class="lineRef">50</sup>relictis quod <span class="italic">B</span>α <span class="italic">Fr. 2</span>: relictis quot φ: militibus<span class="italic"> ante </span>relictis <span class="italic">suppl. McDonald</span> </a></li><script type="text/javascript">document.getElementById('note_LCL295_140_50').style.display = "none";</script></ul></section></notes></section>