<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">6</span><span class="br"></span>Ex Perrhaebia Gomphos petendi Amynander auctor erat: et imminet Athamania huic urbi, videbaturque expugnari sine magno certamine posse. <span class="br"></span><span class="lineNumber">7</span><span class="br"></span>Aetoli campos Thessaliae opimos ad praedam petiere, sequente quamquam non probante Amynandro nec effusas populationes Aetolorum nec castra quo fors tulisset loco sine ullo discrimine aut cura muniendi posita. <span class="br"></span><span class="lineNumber">8</span><span class="br"></span>itaque ne temeritas eorum neglegentiaque sibi ac suis etiam cladis alicuius causa esset, cum campestribus locis subicientes eos castra Pharcadoni urbi videret, <span class="br"></span><span class="lineNumber">9</span><span class="br"></span>ipse paulo plus mille passuum inde tumulum suis quamuvis levi munimento tutum cepit. <span class="br"></span><span class="lineNumber">10</span><span class="br"></span>cum Aetoli nisi quod populabantur vix meminisse viderentur se in hostium agro esse, alii palati semermes uagarentur, alii in castris sine stationibus per somnum vinumque dies noctibus aequarent, Philippus inopinantibus advenit.</p>
<p> <span class="br"></span><span class="lineNumber">11</span><span class="br"></span>Quem cum adesse refugientes ex agris quidam pavidi nuntiassent, trepidare Damocritus ceterique duces—et erat forte meridianum tempus, quo plerique graves cibo sopiti iacebant—<span class="br"></span><span class="lineNumber">12</span><span class="br"></span>excitare alii alios, iubere arma capere, alios dimittere ad revocandos qui palati per agros praedabantur; tantaque trepidatio fuit ut sine gladiis quidam equitum exirent, loricas plerique non induerent. <span class="br"></span><span class="lineNumber">13</span><span class="br"></span>ita raptim educti, cum<a class="footnoteLink" href="#note_LCL295_124_39" id="target_note_LCL295_124_39"><sup>39</sup></a> sescentorum aegre simul equites peditesque numerum explessent, incidunt in regium equitatum

</p></section><notes><section class="footnotes"><ul><li class="note" id="note_LCL295_124_39"><a class="footnoteCrossrefLink" href="#target_note_LCL295_124_39" title="Click to highlight in text"><sup class="lineRef">39</sup>cum <span class="italic">Bχ</span>: cum universi <span class="italic">Gel.</span></a></li><script type="text/javascript">document.getElementById('note_LCL295_124_39').style.display = "none";</script></ul></section></notes></section>