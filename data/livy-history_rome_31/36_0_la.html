<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
passus longus, in Academiae gymnasium ferens, pediti equitique hostium liberum spatium praeberet. eo limite Athenienses cum Attali praesidio et cohorte Dioxippi, acie intra portam instructa, signa extulerunt. <span class="br"></span><span class="lineNumber">11</span><span class="br"></span>quod ubi Philippus vidit, habere se hostes in potestate ratus et diu optata caede—neque enim ulli Graecarum civitatium infestior erat—iram<a class="footnoteLink" href="#note_LCL295_72_29" id="target_note_LCL295_72_29"><sup>29</sup></a> expleturum iri, cohortatus milites ut se intuentes pugnarent, <span class="br"></span><span class="lineNumber">12</span><span class="br"></span>scirentque ibi signa ibi aciem esse debere ubi rex esset, concitat equum non ira tantum sed etiam gloria elatus, <span class="br"></span><span class="lineNumber">13</span><span class="br"></span>quod ingenti turba, completis etiam ad spectaculum muris, conspici se pugnantem egregium ducebat. <span class="br"></span><span class="lineNumber">14</span><span class="br"></span>aliquantum ante aciem cum equitibus paucis evectus in medios hostes ingentem cum suis ardorem tum pavorem hostibus iniecit. <span class="br"></span><span class="lineNumber">15</span><span class="br"></span>plurimos manu sua comminus eminusque volneratos compulsosque in portam consecutus et ipse, cum maiorem in angustiis trepidantium edidisset caedem, in temerario incepto tutum tamen receptum habuit, <span class="br"></span><span class="lineNumber">16</span><span class="br"></span>quia qui in turribus portae erant sustinebant tela, ne in permixtos hostibus suos conicerent. </p>
<p><span class="br"></span><span class="lineNumber">17</span><span class="br"></span>Intra muros deinde tenentibus milites Atheniensibus, Philippus, signo receptui dato, castra ad Cynosarges—templum Herculis gymnasiumque et lucus erat circumiectus



</p></section><notes><section class="footnotes"><ul><li class="note" id="note_LCL295_72_29"><a class="footnoteCrossrefLink" href="#target_note_LCL295_72_29" title="Click to highlight in text"><sup class="lineRef">29</sup>iram expleturum iri <span class="italic">Weiss. (1860)</span>: expleturum<span class="italic"> Bχ</span>: expletum iri <span class="italic">Madvig (1884)</span></a></li><script type="text/javascript">document.getElementById('note_LCL295_72_29').style.display = "none";</script></ul></section></notes></section>