<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
esse ut consulem exspectaret: <span class="br"></span><span class="lineNumber">5</span><span class="br"></span>ubi coram disceptantes consulem et praetorem audissent, verius de causa existimaturos esse.</p>
<p> <span class="br"></span><span class="lineNumber">6</span><span class="br"></span>Magna pars senatus nihil praeter res gestas et an in magistratu suisque<a class="footnoteLink" href="#note_LCL295_146_54" id="target_note_LCL295_146_54"><sup>54</sup></a> auspiciis gessisset censebant spectare senatum debere: <span class="br"></span><span class="lineNumber">7</span><span class="br"></span>ex duabus coloniis, quae velut claustra ad cohibendos Gallicos tumultus oppositae fuissent, cum una direpta et incensa esset, traiecturumque id incendium velut ex continentibus tectis in alteram tam propinquam coloniam esset, quid tandem praetori faciendum fuisse? <span class="br"></span><span class="lineNumber">8</span><span class="br"></span>nam si sine consule geri nihil oportuerit, aut senatum peccasse qui exercitum praetori dederit—potuisse enim, sicut non praetoris sed consulis exercitu rem geri voluerit, ita finire senatus consulto ne per praetorem sed per consulem gereretur—, <span class="br"></span><span class="lineNumber">9</span><span class="br"></span>aut consulem qui non, cum exercitum ex Etruria transire in Galliam iussisset, ipse Arimini occurrerit ut bello interesset quod sine eo geri fas non esset. <span class="br"></span><span class="lineNumber">10</span><span class="br"></span>non exspectare belli tempora moras et dilationes imperatorum, et pugnandum esse interdum non quia velis sed quia hostis cogat. <span class="br"></span><span class="lineNumber">11</span><span class="br"></span>pugnam ipsam eventumque pugnae spectari debere: fusos caesosque hostes, castra capta ac direpta, coloniam liberatam obsidione, alterius coloniae captivos reciperatos restitutosque suis, debellatum uno proelio esse. <span class="br"></span><span class="lineNumber">12</span><span class="br"></span>non homines tantum ea victoria laetatos, sed dis quoque immortalibus per triduum 


</p></section><notes><section class="footnotes"><ul><li class="note" id="note_LCL295_146_54"><a class="footnoteCrossrefLink" href="#target_note_LCL295_146_54" title="Click to highlight in text"><sup class="lineRef">54</sup>suisque <span class="italic">Fr. </span>2: magistratus ius quis <span class="italic">B</span>: suis quis χ: suis quisque <span class="italic">Asc.</span></a></li><script type="text/javascript">document.getElementById('note_LCL295_146_54').style.display = "none";</script></ul></section></notes></section>