<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 adventu praeter arcem cepit. <span class="br"></span><span class="lineNumber">13</span><span class="br"></span>Attalus quoque Pteleon nihil minus quam tale quicquam in alterius oppugnatione urbis timentibus oppressit.</p>
<p> <span class="br"></span><span class="lineNumber">14</span><span class="br"></span>Et iam cum opera in effectu erant circa Oreum, tum praesidium quod intus erat labore adsiduo vigiliis diurnis pariter nocturnisque et volneribus confectum. <span class="br"></span><span class="lineNumber">15</span><span class="br"></span>muri quoque pars ariete incusso subruta multis iam locis prociderat, perque apertum ruina iter nocte Romani in arcem<a class="footnoteLink" href="#note_LCL295_142_51" id="target_note_LCL295_142_51"><sup>51</sup></a> quae super portum est perruperunt. <span class="br"></span><span class="lineNumber">16</span><span class="br"></span>Attalus luce prima, signo ex arce dato ab Romanis, et ipse urbem invasit stratis magna ex parte muris: praesidium oppidanique in arcem alteram perfugere, unde biduo post deditio facta. urbs regi, captiva corpora Romanis cessere.</p>
<p>47. Iam autumnale aequinoctium instabat, et est sinus Euboicus quem Coela vocant suspectus nautis; itaque ante hiemales motus evadere inde cupientes, Piraeum, unde profecti ad bellum erant, repetunt. <span class="br"></span><span class="lineNumber">2</span><span class="br"></span>Apustius, triginta navibus ibi relictis, super Maleum navigat Corcyram. regem statum initiorum Cereris ut sacris interesset tenuit; secundum initia et ipse in Asiam se recepit, Acesimbroto et Rhodiis domum remissis. <span class="br"></span><span class="lineNumber">3</span><span class="br"></span>haec ea aestate terra marique adversus Philippum sociosque eius ab consule et legato Romanis, adiuvantibus rege Attalo et Rhodiis, gesta.</p>
</section><notes><section class="footnotes"><ul><li class="note" id="note_LCL295_142_51"><a class="footnoteCrossrefLink" href="#target_note_LCL295_142_51" title="Click to highlight in text"><sup class="lineRef">51</sup>in arcem: <span class="italic">hic</span> <span class="italic">Büttner</span>: <span class="italic">post</span> portum est<span class="italic"> B</span>χ: <span class="italic">obelo utitur Briscoe</span></a></li><script type="text/javascript">document.getElementById('note_LCL295_142_51').style.display = "none";</script></ul></section></notes></section>