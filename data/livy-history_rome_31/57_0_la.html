<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
centum ferme capti; octoginta admodum ornati equi, spoliis simul armorum relatis, abducti.</p>
<p>38. Fuere qui hoc die regem temeritatis consulem segnitiae accusarent: nam et Philippo quiescendum fuisse, cum paucis diebus hostes, exhausto circa omni agro, ad ultimum inopiae venturos sciret, <span class="br"></span><span class="lineNumber">2</span><span class="br"></span>et consulem, cum equitatum hostium levemque armaturam fudisset ac prope regem ipsum cepisset, protinus ad castra hostium ducere debuisse; <span class="br"></span><span class="lineNumber">3</span><span class="br"></span>nec enim mansuros ita perculsos hostes fuisse, debellarique momento temporis potuisse. <span class="br"></span><span class="lineNumber">4</span><span class="br"></span>id dictu quam re, ut pleraque, facilius erat. nam si omnibus peditum quoque copiis congressus rex fuisset, forsitan inter tumultum, cum omnes victi metuque perculsi ex proelio intra vallum, protinus inde supervadentem munimenta victorem hostem fugerent, exui castris potuerit rex; <span class="br"></span><span class="lineNumber">5</span><span class="br"></span>cum vero integrae copiae peditum in castris mansissent, stationes ante portas praesidiaque disposita essent, quid nisi ut temeritatem regis effuse paulo ante secuti perculsos equites imitaretur profecisset? <span class="br"></span><span class="lineNumber">6</span><span class="br"></span>neque enim ne regis quidem primum consilium, quo impetum in frumentatores palatos per agros fecit, reprehendendum foret, si modum prosperae pugnae imposuisset. <span class="br"></span><span class="lineNumber">7</span><span class="br"></span>eo quoque minus est mirum temptasse eum fortunam, quod fama erat Pleuratum Dardanosque ingentibus copiis profectos domo iam in Macedoniam
</p></section><notes></notes></section>