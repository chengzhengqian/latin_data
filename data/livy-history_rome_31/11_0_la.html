<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
nomen secutos crederes, sed Lucanus et Bruttius et Samnis ab nobis defecerunt. <span class="br"></span><span class="lineNumber">12</span><span class="br"></span>haec vos, si Philippus in Italiam transmiserit, quietura aut mansura in fide creditis? manserunt enim Punico postea bello. nunquam isti populi, nisi cum deerit ad quem desciscant, ab nobis non deficient.</p>
<p><span class="br"></span><span class="lineNumber">13</span><span class="br"></span>“Si piguisset vos in Africam traicere, hodie in Italia Hannibalem et Carthaginienses hostes haberetis. Macedonia potius quam Italia bellum habeat: hostium urbes agrique ferro atque igni vastentur. <span class="br"></span><span class="lineNumber">14</span><span class="br"></span>experti iam sumus foris nobis quam domi feliciora potentioraque arma esse. ite in suffragium bene iuvantibus divis, et quae patres censuerunt vos iubete. <span class="br"></span><span class="lineNumber">15</span><span class="br"></span>huius vobis sententiae non consul modo auctor est sed iam<a class="footnoteLink" href="#note_LCL295_22_10" id="target_note_LCL295_22_10"><sup>10</sup></a> di immortales, qui mihi sacrificanti precantique ut hoc bellum mihi senatui vobisque, sociis ac nomini Latino, classibus exercitibusque nostris bene ac feliciter eveniret, laeta omnia prosperaque portendere.”</p>
<p>8. Ab hac oratione in suffragium missi, uti rogaret, bellum iusserunt. <span class="br"></span><span class="lineNumber">2</span><span class="br"></span>supplicatio inde a consulibus in triduum ex senatus consulto indicta est, obsecratique circa omnia pulvinaria di ut quod bellum cum Philippo populus iussisset, id bene ac feliciter eveniret; <span class="br"></span><span class="lineNumber">3</span><span class="br"></span>consultique fetiales ab 






</p></section><notes><section class="footnotes"><ul><li class="note" id="note_LCL295_22_10"><a class="footnoteCrossrefLink" href="#target_note_LCL295_22_10" title="Click to highlight in text"><sup class="lineRef">10</sup>iam <span class="italic">B</span><sub>α</sub>: etiam χ</a></li><script type="text/javascript">document.getElementById('note_LCL295_22_10').style.display = "none";</script></ul></section></notes></section>