<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
repente, nihil minus eo tempore timentibus, Gallici tumultus fama exorta. <span class="br"></span><span class="lineNumber">2</span><span class="br"></span>Insubres Cenomanique et Boii, excitis Celinibus Iluatibusque et ceteris Ligustinis populis, Hamilcare Poeno duce, qui in iis locis de Hasdrubalis exercitu substiterat, Placentiam invaserant; <span class="br"></span><span class="lineNumber">3</span><span class="br"></span>et direpta urbe ac per iram magna ex parte incensa, vix duobus milibus hominum inter incendia ruinasque relictis, traiecto Pado ad Cremonam diripiendam pergunt. <span class="br"></span><span class="lineNumber">4</span><span class="br"></span>vicinae urbis audita clades spatium colonis dedit ad claudendas portas praesidiaque per muros disponenda, ut obsiderentur tamen prius quam expugnarentur, nuntiosque mitterent ad praetorem Romanum.</p>
<p><span class="br"></span><span class="lineNumber">5</span><span class="br"></span>L. Furius Purpureo tum provinciae praeerat, cetero ex senatus consulto exercitu dimisso praeter quinque milia socium ac Latini nominis; cum iis copiis in proxima regione provinciae circa Ariminum substiterat. is tum senatui scripsit quo in tumultu provincia esset: <span class="br"></span><span class="lineNumber">6</span><span class="br"></span>duarum coloniarum quae ingentem illam tempestatem Punici belli subterfugissent alteram captam ac direptam ab hostibus, alteram oppugnari; <span class="br"></span><span class="lineNumber">7</span><span class="br"></span>nec in exercitu suo satis praesidii colonis laborantibus fore, nisi quinque milia socium quadraginta milibus hostium—tot enim in armis esse—trucidanda




</p></section><notes></notes></section>