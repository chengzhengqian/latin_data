<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 suos intra vallum; tertio die Romanus omnes in aciem copias eduxit.</p>
<p>35. Rex, tam<a class="footnoteLink" href="#note_LCL295_106_37" id="target_note_LCL295_106_37"><sup>37</sup></a> celerem aleam universi certaminis timens, quadringentos Trallis—Illyriorum id, sicut alio diximus loco, est genus—et Cretenses trecentos, addito his peditibus pari numero equitum, cum duce Athenagora, uno ex purpuratis, ad lacessendos hostium equites misit. <span class="br"></span><span class="lineNumber">2</span><span class="br"></span>ab Romanis autem—aberat acies eorum paulo plus quingentos passus—velites et equitum duae ferme alae emissae, ut numero quoque eques pedesque hostem aequarent. <span class="br"></span><span class="lineNumber">3</span><span class="br"></span>credere regii genus pugnae quo adsueverant fore, ut equites in vicem insequentes refugientesque nunc telis uterentur nunc terga darent, Illyriorum velocitas ad excursiones et impetus subitos usui esset, Cretenses in invehentem se effuse hostem sagittas conicerent. t<span class="br"></span><span class="lineNumber">4</span><span class="br"></span>urbavit hunc ordinem pugnandi non acrior quam pertinacior impetus Romanorum; <span class="br"></span><span class="lineNumber">5</span><span class="br"></span>nam haud secus quam si tota acie dimicarent et velites emissis hastis comminus gladiis rem gerebant, et equites, ut semel in hostem evecti sunt, stantibus equis, partim ex ipsis equis partim desilientes immiscentesque se peditibus pugnabant. <span class="br"></span><span class="lineNumber">6</span><span class="br"></span>ita nec eques regius equiti par erat, insuetus ad stabilem pugnam, nec pedes concursator et vagus et prope seminudus genere armorum veliti Romano parmam gladiumque habenti, pariterque et ad se tuendum et ad hostem petendum armato. <span class="br"></span><span class="lineNumber">7</span><span class="br"></span>non tulere 



</p></section><notes><section class="footnotes"><ul><li class="note" id="note_LCL295_106_37"><a class="footnoteCrossrefLink" href="#target_note_LCL295_106_37" title="Click to highlight in text"><sup class="lineRef">37</sup>tam <span class="italic">ed. Rom</span>.: non tam <span class="italic">B</span>χ</a></li><script type="text/javascript">document.getElementById('note_LCL295_106_37').style.display = "none";</script></ul></section></notes></section>