<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 cuniculis iam perventum esset, legatos ad regem de condicionibus tradendae urbis miserunt. p<span class="br"></span><span class="lineNumber">3</span><span class="br"></span>aciscebantur autem ut Rhodiam quadriremem cum sociis navalibus Attalique praesidium emitti liceret, atque ipsis urbe excedere cum singulis vestimentis.</p>
<p><span class="br"></span><span class="lineNumber">4</span><span class="br"></span>Quibus cum Philippus nihil pacati nisi omnia permittentibus respondisset, adeo renuntiata haec legatio ab indignatione simul ac desperatione iram accendit <span class="br"></span><span class="lineNumber">5</span><span class="br"></span>ut ad Saguntinam rabiem versi matronas omnes in templo Dianae, pueros ingenuos virginesque, infantes etiam cum suis nutricibus in gymnasio includi iuberent, <span class="br"></span><span class="lineNumber">6</span><span class="br"></span>aurum et argentum in forum deferri, vestem pretiosam in naves Rhodiam Cyzicenamque quae in portu erant coici, sacerdotes victimasque adduci et altaria in medio poni. <span class="br"></span><span class="lineNumber">7</span><span class="br"></span>ibi delecti primum qui, ubi caesam aciem suorum pro diruto muro pugnantem vidissent, <span class="br"></span><span class="lineNumber">8</span><span class="br"></span>extemplo coniuges liberosque interficerent, aurum argentum uestemque quae in navibus esset in mare deicerent, tectis publicis privatisque quam plurimis locis possent ignes subicerent: <span class="br"></span><span class="lineNumber">9</span><span class="br"></span>id se facinus perpetraturos praeeuntibus exsecrabile carmen sacerdotibus iure iurando adacti; tum militaris aetas iurat neminem vivum nisi victorem acie excessurum. <span class="br"></span><span class="lineNumber">10</span><span class="br"></span>hi memores deorum adeo pertinaciter


</p></section><notes></notes></section>