<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

pateretur animo? Quid enim mutationis periculo exceptum? Non terra, non caelum, non totus hic rerum omnium contextus, quamvis deo agente ducatur. Non semper tenebit hunc ordinem, sed <span class="br"></span><span class="lineNumber">13</span><span class="br"></span>illum ex hoc cursu aliquis dies deiciet. Certis eunt cuncta temporibus; nasci debent, crescere, extingui. Quaecumque supra nos vides currere, et haec, quibus inmixti atque inpositi sumus veluti solidissimis carpentur ac desinent. Nulli non senectus sua est; inaequalibus ista spatiis eodem natura dimittit. Quicquid est, non erit, nec peribit, sed resolvetur.
<span class="br"></span><span class="lineNumber">14</span><span class="br"></span>Nobis solvi perire est, proxima enim intuemur; ad ulteriora non prospicit mens hebes et quae se corpori addixerit; alioqui fortius finem sui suorumque pateretur, si speraret, ut<a class="footnoteLink" href="#note_LCL076_80_1" id="target_note_LCL076_80_1"><sup>1</sup></a> omnia illa, sic vitam mortemque
per vices ire et composita dissolvi, dissoluta componi, in hoc opere aeternam artem cuncta temperantis
dei verti.</p>
<p><span class="br"></span><span class="lineNumber">15</span><span class="br"></span>Itaque ut M. Cato, cum aevum animo percucurrerit, dicet: â€œomne humanum genus, quodque est quodque erit, morte damnatum est. Omnes, quae usquam rerum potiuntur urbes quaeque alienorum imperiorum magna sunt decora, ubi fuerint, aliquando quaeretur



</p></section><notes><section class="footnotes"><ul><li class="note" id="note_LCL076_80_1"><a class="footnoteCrossrefLink" href="#target_note_LCL076_80_1" title="Click to highlight in text"><sup class="lineRef">1</sup><span class="italic">ut</span> added by Haase.</a></li><script type="text/javascript">document.getElementById('note_LCL076_80_1').style.display = "none";</script></ul></section></notes></section>