<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
non consurgunt in altum nec fortuita fastidiunt. Virtus extollit hominem et super cara mortalibus conlocat; nec ea, quae bona, nec ea, quae mala vocantur, aut cupit nimis aut expavescit. Chelidon, unus ex Cleopatrae mollibus, patrimonium grande possedit. Nuper Natalis tam inprobae linguae quam inpurae, in cuius ore feminae purgabantur, et multorum heres fuit et multos habuit heredes. Quid ergo? Utrum illum pecunia inpurum effecit an ipse pecuniam inspurcavit?
Quae sic in quosdam homines quomodo
<span class="br"></span><span class="lineNumber">17</span><span class="br"></span>denarius in cloacam cadit. Virtus super ista consistit. Suo aere censetur. Nihil ex istis quolibet incurrentibus bonum iudicat. Medicina et gubernatio non interdicit sibi ac suis admiratione talium rerum, Qui non est vir bonus, potest nihilominus medicus esse, potest gubernator, potest grammaticus tam mehercules
quam cocus. Cui contingit habere rem non quamlibet, hunc non quemlibet dixeris; qualia quisque
<span class="br"></span><span class="lineNumber">18</span><span class="br"></span>habet, talis est. Fiscus tanti est, quantum habet; immo in accessionem eius venit, quod habet. Quis pleno sacculo ullum pretium ponit nisi quod pecuniae in eo conditae numerus effecit? Idem evenit magnorum
dominis patrimoniorum: accessiones illorum et appendices sunt.</p>
<p>Quare ergo sapiens magnus est? Quia magnum animum habet. Verum est ergo quod contemptissimo
<span class="br"></span><span class="lineNumber">19</span><span class="br"></span>cuique contingit, bonum non esse. Itaque indolentiam



</p></section><notes></notes></section>