<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

prospicit, ut sciat, quomodo alligatus
<span class="br"></span><span class="lineNumber">31</span><span class="br"></span>exeat calculus. At mehercule omnia tibi undique nuntiantur, et incendium domus et periculum liberorum et obsidio patriae et bonorum direptio; adice isto naufragia motusque terrarum et quicquid aliud timeri potest; inter ista districtus rebus nihil aliud quam animum oblectantibus vacas? Quid inter sapientiam et sapere intersit, inquiris? Nodos nectis ac solvis tanta mole impendente capiti tuo?
<span class="br"></span><span class="lineNumber">32</span><span class="br"></span>Non tam benignum ac liberale tempus natura nobis dedit, ut aliquid ex illo vacet perdere. Et vide, quam multa etiam diligentissimis pereant: aliud valetudo sua cuique abstulit, aliud suorum; aliud necessaria negotia, aliud publica occupaverunt; vitam nobiscum dividit somnus.</p>
<p>Ex<a class="footnoteLink" href="#note_LCL077_358_1" id="target_note_LCL077_358_1"><sup>1</sup></a> hoc tempore tam angusto et rapido et nos auferente quid iuvat maiorem partem mittere in
<span class="br"></span><span class="lineNumber">33</span><span class="br"></span>vanum? Adice nunc, quod adsuescit animus delectare
se potius quam sanare et philosophiam oblectamentum facere, cum remedium sit. Inter sapientiam et sapere quid intersit nescio; scio mea non interesse, sciam ista an nesciam. Dic mihi: cum quid inter sapientiam et sapere intersit didicero, sapiam<a class="footnoteLink" href="#note_LCL077_358_2" id="target_note_LCL077_358_2"><sup>2</sup></a>?</p>
<p>Cur ergo potius inter vocabula me sapientiae
detines quam inter opera? Fac me fortiorem, fac
securiorem, fac fortunae parem, fac superiorem.
Possum autem superior esse, si derexero eo<a class="footnoteLink" href="#note_LCL077_358_3" id="target_note_LCL077_358_3"><sup>3</sup></a> omne,
quod disco. <span class="sc">Vale</span>.</p>
</section><notes><section class="footnotes"><ul><li class="note" id="note_LCL077_358_1"><a class="footnoteCrossrefLink" href="#target_note_LCL077_358_1" title="Click to highlight in text"><sup class="lineRef">1</sup><span class="italic">ex</span> Pinc.; <span class="italic">et</span> BA.</a></li><script type="text/javascript">document.getElementById('note_LCL077_358_1').style.display = "none";</script><li class="note" id="note_LCL077_358_2"><a class="footnoteCrossrefLink" href="#target_note_LCL077_358_2" title="Click to highlight in text"><sup class="lineRef">2</sup><span class="italic">sapiam</span> later MSS.; <span class="italic">sapientiam</span> BA.</a></li><script type="text/javascript">document.getElementById('note_LCL077_358_2').style.display = "none";</script><li class="note" id="note_LCL077_358_3"><a class="footnoteCrossrefLink" href="#target_note_LCL077_358_3" title="Click to highlight in text"><sup class="lineRef">3</sup><span class="italic">eo</span> added by Haase.</a></li><script type="text/javascript">document.getElementById('note_LCL077_358_3').style.display = "none";</script></ul></section></notes></section>