<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

illam quoque in extrema tegula<a class="footnoteLink" href="#note_LCL075_68_1" id="target_note_LCL075_68_1"><sup>1</sup></a> stantem iudico habere suas voluptates. Aut hoc ipsum succedit in locum voluptatium, nullis egere. Quam dulce est
<span class="br"></span><span class="lineNumber">6</span><span class="br"></span>cupiditates fatigasse ac reliquisse! “Molestum est,”
inquis, “mortem ante oculos habere.” Primum ista tam seni ante oculos debet esse quam iuveni. Non enim citamur ex censu. Deinde nemo tam senex est, ut inprobe unum diem speret. Unus autem dies gradus vitae est.</p>
<p>Tota aetas partibus constat et orbes habet circumductos
maiores minoribus. Est aliquis, qui omnis conplectatur et cingat; hic pertinet a natali ad diem extremum. Est alter, qui annos adulescentiae cludit.<a class="footnoteLink" href="#note_LCL075_68_2" id="target_note_LCL075_68_2"><sup>2</sup></a> Est qui totam pueritiam ambitu suo adstringit.
Est deinde per se annus in se omnia continens tempora, quorum multiplicatione vita conponitur.
Mensis artiore praecingitur circulo. Angustissimum
habet dies gyrum, sed et hic ab initio ad
<span class="br"></span><span class="lineNumber">7</span><span class="br"></span>exitum venit, ab ortu ad occasum. Ideo Heraclitus, cui cognomen fecit orationis obscuritas, “Unus,” inquit,
“dies par omni est.” Hoc alius aliter excepit.<a class="footnoteLink" href="#note_LCL075_68_3" id="target_note_LCL075_68_3"><sup>3</sup></a> Dixit enim parem esse horis, nec mentitur; nam si dies est tempus viginti et quattuor horarum, necesse est omnes inter se dies pares esse, quia nox habet, quod dies perdidit. Alius ait parem esse unum diem omnibus similitudine; nihil enim habet longissimi temporis spatium, quod non et in uno die invenias, lucem et

 



</p></section><notes><section class="footnotes"><ul><li class="note" id="note_LCL075_68_1"><a class="footnoteCrossrefLink" href="#target_note_LCL075_68_1" title="Click to highlight in text"><sup class="lineRef">1</sup><span class="italic">tegula</span> MSS., retained by Hense; <span class="italic">regula,</span> “horizonline,”
Summers; <span class="italic">specula,</span> “summit,” Madvig.</a></li><script type="text/javascript">document.getElementById('note_LCL075_68_1').style.display = "none";</script><li class="note" id="note_LCL075_68_2"><a class="footnoteCrossrefLink" href="#target_note_LCL075_68_2" title="Click to highlight in text"><sup class="lineRef">2</sup><span class="italic">cludit</span> C. Brakman; <span class="italic">excludit</span> MSS.</a></li><script type="text/javascript">document.getElementById('note_LCL075_68_2').style.display = "none";</script><li class="note" id="note_LCL075_68_3"><a class="footnoteCrossrefLink" href="#target_note_LCL075_68_3" title="Click to highlight in text"><sup class="lineRef">3</sup><span class="italic">excepit</span> MSS.; <span class="italic">cepit</span> Hense.</a></li><script type="text/javascript">document.getElementById('note_LCL075_68_3').style.display = "none";</script></ul></section></notes></section>