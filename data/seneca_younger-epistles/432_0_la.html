<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent noindent">
decursus imbribus quamvis magnis erat. Sub his tectis habitavere, sed securi. Culmus liberos texit, sub marmore atque auro servitus habitat.</p>
<p>In illo quoque dissentio a Posidonio, quod ferramenta
fabrilia excogitata a sapientibus viris iudicat.
<span class="br"></span><span class="lineNumber">11</span><span class="br"></span>Isto enim modo dicat licet sapientes fuisse, per quos</p>
<blockquote><p>
<span class="line">Tunc laqueis captare feras et fallere visco</span><span class="linebreak"></span>
<span class="line">Inventum et magnos canibus circumdare saltus.</span><span class="linebreak"></span></p></blockquote>
<p class="noindent">Omnia enim ista sagacitas hominum, non sapientia
<span class="br"></span><span class="lineNumber">12</span><span class="br"></span>invenit. In hoc quoque dissentio, sapientes fuisse qui ferri metalla et aeris invenerint, cum incendio silvarum adusta tellus in summo venas iacentis liquefactas<a class="footnoteLink" href="#note_LCL076_402_1" id="target_note_LCL076_402_1"><sup>1</sup></a>
fudisset; ista<a class="footnoteLink" href="#note_LCL076_402_2" id="target_note_LCL076_402_2"><sup>2</sup></a> tales inveniunt, quales colunt.
<span class="br"></span><span class="lineNumber">13</span><span class="br"></span>Ne illa quidem tam suptilis mihi quaestio videtur quam Posidonio, utrum malleus in usu esse prius an forcipes coeperint. Utraque invenit aliquis excitati ingenii, acuti, non magni nec elati, et quicquid aliud corpore incurvato et animo humum spectante quaerendum
est.</p>
<p>Sapiens facilis victu fuit, quidni? Cum hoc quoque saeculo esse quam expeditissimus cupiat.
<span class="br"></span><span class="lineNumber">14</span><span class="br"></span>Quomodo, oro te, convenit, ut et Diogenen mireris et Daedalum? Uter ex his sapiens tibi videtur? Qui serram commentus est, an ille qui cum vidisset puerum cava manu bibentem aquam, fregit protinus





</p></section><notes><section class="footnotes"><ul><li class="note" id="note_LCL076_402_1"><a class="footnoteCrossrefLink" href="#target_note_LCL076_402_1" title="Click to highlight in text"><sup class="lineRef">1</sup><span class="italic">liquefactas</span> later MSS.; <span class="italic">liquefacta</span> B.</a></li><script type="text/javascript">document.getElementById('note_LCL076_402_1').style.display = "none";</script><li class="note" id="note_LCL076_402_2"><a class="footnoteCrossrefLink" href="#target_note_LCL076_402_2" title="Click to highlight in text"><sup class="lineRef">2</sup><span class="italic">ista</span> Pincianus; <span class="italic">ipsa</span> B.</a></li><script type="text/javascript">document.getElementById('note_LCL076_402_2').style.display = "none";</script></ul></section></notes></section>