<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

virtutum loco sint minora vitia. Nam qui timet quidem, sed rarius et minus, non caret malitia, sed leviore vexatur. “At enim dementem puto, qui mala imminentia non extimescit.” Verum est, quod dicis, si mala sunt; sed si scit mala illa non esse et unam tantum turpitudinem malum iudicat, debebit secure pericula aspicere et aliis timenda contemnere. Aut si stulti et amentis est mala non timere, quo quis
<span class="br"></span><span class="lineNumber">26</span><span class="br"></span>prudentior est, hoc timebit magis. “Ut vobis,” inquit,
“videtur, praebebit se periculis fortis.” Minime; non timebit illa, sed vitabit. Cautio illum decet, timor non decet. “Quid ergo?” inquit, “mortem, vincla, ignes, alia tela fortunae non timebit?” Non. Scit enim illa non esse mala, sed videri. Omnia ista
<span class="br"></span><span class="lineNumber">27</span><span class="br"></span>humanae vitae formidines<a class="footnoteLink" href="#note_LCL076_299_1" id="target_note_LCL076_299_1"><sup>1</sup></a> putat. Describe captivitatem,
verbera, catenas, egestatem et membrorum lacerationes vel per morbum vel per iniuriam et quicquid
aliud adtuleris: inter lymphatos metus numerat. Ista timidis timenda sunt. An id existimas malum, ad quod aliquando nobis nostra sponte veniendum est?</p>
<p><span class="br"></span><span class="lineNumber">28</span><span class="br"></span>Quaeris quid sit malum? Cedere iis, quae mala vocantur, et illis libertatem suam dedere, pro qua




</p></section><notes></notes></section>