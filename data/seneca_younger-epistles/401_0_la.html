<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

divitias nos aut per voluptates in mala incidere; aut si per divitias in multa mala incidimus, non tantum bonum non sunt divitiae, sed malum sunt; vos autem illas dicitis tantum bonum non esse. Praeterea,”
inquit, “conceditis divitias habere aliquid usus. Inter commoda illas numeratis; atqui eadem ratione ne<a class="footnoteLink" href="#note_LCL076_340_1" id="target_note_LCL076_340_1"><sup>1</sup></a> commodum quidem erunt. Per illas enim multa
<span class="br"></span><span class="lineNumber">30</span><span class="br"></span>nobis incommoda eveniunt.” His quidam hoc respondent:
“Erratis, qui incommoda<a class="footnoteLink" href="#note_LCL076_340_2" id="target_note_LCL076_340_2"><sup>2</sup></a>divitiis inputatis. Illae neminem laedunt; aut sua nocet cuique stultitia aut aliena nequitia, sic quemadmodum gladius neminem
occidit; occidentis telum est. Non ideo divitiae tibi nocent, si propter divitias tibi nocetur.”</p>
<p><span class="br"></span><span class="lineNumber">31</span><span class="br"></span>Posidonius, ut ego existimo, melius, qui ait divitias esse causam malorum, non quia ipsae faciunt aliquid, sed quia facturos inritant. Alia est enim causa efficiens,
quae protinus necesse est noceat, alia praecedens.
Hanc praecedentem causam divitiae habent; inflant animos, superbiam pariunt, invidiam contrahunt
et usque eo mentem alienant, ut fama pecuniae
<span class="br"></span><span class="lineNumber">32</span><span class="br"></span>nos etiam nocitura delectet. Bona autem omnia carere culpa decet; pura sunt, non corrumpunt animos,
non sollicitant. Extollunt quidem et dilatant, sed sine tumore. Quae bona sunt fiduciam faciunt, divitiae audaciam. Quae bona sunt magnitudinem


</p></section><notes><section class="footnotes"><ul><li class="note" id="note_LCL076_340_1"><a class="footnoteCrossrefLink" href="#target_note_LCL076_340_1" title="Click to highlight in text"><sup class="lineRef">1</sup><span class="italic">ne</span> inserted by Fickert.</a></li><script type="text/javascript">document.getElementById('note_LCL076_340_1').style.display = "none";</script><li class="note" id="note_LCL076_340_2"><a class="footnoteCrossrefLink" href="#target_note_LCL076_340_2" title="Click to highlight in text"><sup class="lineRef">2</sup><span class="italic">qui incommoda</span> later MSS.; <span class="italic">qui commoda</span> Vb.</a></li><script type="text/javascript">document.getElementById('note_LCL076_340_2').style.display = "none";</script></ul></section></notes></section>