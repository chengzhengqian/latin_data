<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
falsa sunt, quibus adsentiuntur. Numquam autem
<span class="br"></span><span class="lineNumber">14</span><span class="br"></span>falsis constantia est: variantur et dissident. “Sed laus,” inquit, “nihil aliud quam vox est, vox autem bonum non est.” Cum dicunt<a class="footnoteLink" href="#note_LCL077_176_1" id="target_note_LCL077_176_1"><sup>1</sup></a> claritatem esse laudem bonorum a bonis redditam,<a class="footnoteLink" href="#note_LCL077_176_2" id="target_note_LCL077_176_2"><sup>2</sup></a> non ad vocem referunt, sed ad sententiam. Licet enim vir bonus taceat, sed aliquem iudicet dignum laude esse,
<span class="br"></span><span class="lineNumber">15</span><span class="br"></span>laudatus est. Praeterea aliud est laus, aliud laudatio, haec et vocem exigit. Itaque nemo dicit laudem funebrem, sed laudationem, cuius officium oratione constat. Cum dicimus aliquem laude dignum, non verba illi benigna hominum, sed iudicia promittimus. Ergo laus etiam taciti est bene sentientis ac bonum virum apud se laudantis.</p>
<p><span class="br"></span><span class="lineNumber">16</span><span class="br"></span>Deinde, ut dixi, ad animum refertur laus, non ad verba, quae conceptam laudem egerunt et in notitiam<a class="footnoteLink" href="#note_LCL077_176_3" id="target_note_LCL077_176_3"><sup>3</sup></a> plurium emittunt. Laudat qui laudandum esse iudicat. Cum tragicus ille apud nos ait magnificum esse “laudari a laudato viro,” laude digno ait. Et cum aeque antiquus poeta ait “laus alit artis,”<a class="footnoteLink" href="#note_LCL077_176_4" id="target_note_LCL077_176_4"><sup>4</sup></a> non laudationem dicit, quae corrumpit artes. Nihil enim aeque et eloquentiam et omne aliud studium auribus deditum vitiavit quam popularis adsensio.
<span class="br"></span><span class="lineNumber">17</span><span class="br"></span>Fama vocem utique desiderat, claritas potest etiam<a class="footnoteLink" href="#note_LCL077_176_5" id="target_note_LCL077_176_5"><sup>5</sup></a> citra vocem contingere contenta iudicio. Plena
 







</p></section><notes><section class="footnotes"><ul><li class="note" id="note_LCL077_176_1"><a class="footnoteCrossrefLink" href="#target_note_LCL077_176_1" title="Click to highlight in text"><sup class="lineRef">1</sup><span class="italic">dicunt</span> Lipsius; <span class="italic">dicant</span> BA.</a></li><script type="text/javascript">document.getElementById('note_LCL077_176_1').style.display = "none";</script><li class="note" id="note_LCL077_176_2"><a class="footnoteCrossrefLink" href="#target_note_LCL077_176_2" title="Click to highlight in text"><sup class="lineRef">2</sup><span class="italic">redditam</span> later MSS.; <span class="italic">reddi iam</span> BA.</a></li><script type="text/javascript">document.getElementById('note_LCL077_176_2').style.display = "none";</script><li class="note" id="note_LCL077_176_3"><a class="footnoteCrossrefLink" href="#target_note_LCL077_176_3" title="Click to highlight in text"><sup class="lineRef">3</sup><span class="italic">in notitiam</span> later MSS.; <span class="italic">innocentiam</span> BA.</a></li><script type="text/javascript">document.getElementById('note_LCL077_176_3').style.display = "none";</script><li class="note" id="note_LCL077_176_4"><a class="footnoteCrossrefLink" href="#target_note_LCL077_176_4" title="Click to highlight in text"><sup class="lineRef">4</sup><span class="italic">alit artes</span> Erasmus; <span class="italic">alitteris</span> BA.</a></li><script type="text/javascript">document.getElementById('note_LCL077_176_4').style.display = "none";</script><li class="note" id="note_LCL077_176_5"><a class="footnoteCrossrefLink" href="#target_note_LCL077_176_5" title="Click to highlight in text"><sup class="lineRef">5</sup><span class="italic">etiam</span> Buecheler; <span class="italic">enim</span> BA.</a></li><script type="text/javascript">document.getElementById('note_LCL077_176_5').style.display = "none";</script></ul></section></notes></section>