<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
in circum deferar et nullum par sine me depugnabit ad philosophum ire erubescam?</p>
<p><span class="br"></span><span class="lineNumber">3</span><span class="br"></span>Tamdiu discendum est, quamdiu nescias; si proverbio
credimus, quamdiu vivas. Nec ulli hoc rei magis convenit quam huic: tamdiu discendum est, quemadmodum vivas, quamdiu vivas. Ego tamen illic aliquid et doceo. Quaeris, quid doceam? Etiam
<span class="br"></span><span class="lineNumber">4</span><span class="br"></span>seni esse discendum. Pudet autem me generis humani, quotiens scholam intravi. Praeter ipsum theatrum Neapolitanorum, ut scis, transeundum est Metronactis petenti<a class="footnoteLink" href="#note_LCL076_148_1" id="target_note_LCL076_148_1"><sup>1</sup></a> domum. Illud quidem fartum est et ingenti studio, quis sit pythaules bonus, iudicatur; habet tubicen quoque Graecus et praeco concursum. At in illo loco, in quo vir bonus quaeritur, in quo vir bonus discitur, paucissimi sedent, et hi plerisque videntur nihil boni negotii habere quod agant; inepti et inertes vocantur. Mihi contingat
iste derisus; aequo animo audienda sunt inperitorum convicia et ad honesta vadenti contemnendus
est ipse contemptus.</p>
<p><span class="br"></span><span class="lineNumber">5</span><span class="br"></span>Perge, Lucili, et propera, tibi ne et ipsi<a class="footnoteLink" href="#note_LCL076_148_2" id="target_note_LCL076_148_2"><sup>2</sup></a> accidat, quod mihi, ut senex discas; immo ideo magis propera, quoniam diu<a class="footnoteLink" href="#note_LCL076_148_3" id="target_note_LCL076_148_3"><sup>3</sup></a> non adgressus es, quod perdiscere vix senex possis. “Quantum,” inquis, “proficiam?”





</p></section><notes><section class="footnotes"><ul><li class="note" id="note_LCL076_148_1"><a class="footnoteCrossrefLink" href="#target_note_LCL076_148_1" title="Click to highlight in text"><sup class="lineRef">1</sup><span class="italic">petenti</span> Erasmus; <span class="italic">petentes</span> VPb; <span class="italic">petentibus</span> later MSS.</a></li><script type="text/javascript">document.getElementById('note_LCL076_148_1').style.display = "none";</script><li class="note" id="note_LCL076_148_2"><a class="footnoteCrossrefLink" href="#target_note_LCL076_148_2" title="Click to highlight in text"><sup class="lineRef">2</sup><span class="italic">tibi ne et ipsi</span> Hense; <span class="italic">tibi nec</span> (<span class="italic">ne</span> Vb) <span class="italic">tibi</span> VPb; <span class="italic">ne tibi</span> later MSS.</a></li><script type="text/javascript">document.getElementById('note_LCL076_148_2').style.display = "none";</script><li class="note" id="note_LCL076_148_3"><a class="footnoteCrossrefLink" href="#target_note_LCL076_148_3" title="Click to highlight in text"><sup class="lineRef">3</sup><span class="italic">diu</span> Buecheler; <span class="italic">id</span> VPb.</a></li><script type="text/javascript">document.getElementById('note_LCL076_148_3').style.display = "none";</script></ul></section></notes></section>