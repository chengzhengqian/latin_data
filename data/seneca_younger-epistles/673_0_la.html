<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>antelucanum est. Sunt qui officia lucis noctisque perverterint nec ante diducant oculos hesterna graves crapula quam adpetere nox coepit. Qualis illorum condicio dicitur, quos natura, ut ait Vergilius, sedibus nostris subditos e contrario posuit,</p>
<blockquote><p><span class="line">Nosque ubi primus equis Oriens adflavit anhelis,</span><span class="linebreak"></span>
<span class="line">Illis sera rubens accendit lumina Vesper;</span><span class="linebreak"></span></p></blockquote>
<p class="noindent">talis horum contraria omnibus non regio, sed vita est. Sunt quidam in eadem urbe antipodes, qui, ut M. Cato ait, nec orientem umquam solem viderunt
<span class="br"></span><span class="lineNumber">3</span><span class="br"></span>nec occidentem. Hos tu existimas scire quemadmodum vivendum sit, qui nesciunt quando? Et hi mortem timent, in quam se vivi condiderunt? Tam infausti quam nocturnae aves sunt. Licet in vino unguentoque tenebras suas exigant, licet epulis et quidem in multa fericula<a class="footnoteLink" href="#note_LCL077_412_1" id="target_note_LCL077_412_1"><sup>1</sup></a> discoctis totum perversae
vigiliae tempus educant, non convivantur, sed iusta sibi faciunt. Mortuis certe interdiu parentatur.</p>
<p>At mehercules nullus agenti dies longus est. Extendamus vitam; huius et officium et argumentum actus est. Circumscribatur nox, et aliquid ex
<span class="br"></span><span class="lineNumber">4</span><span class="br"></span>illa in diem transferatur. Aves, quae conviviis conparantur, ut inmotae facile pinguescant, in obscuro continentur; ita sine ulla exercitatione iacentibus tumor<a class="footnoteLink" href="#note_LCL077_412_2" id="target_note_LCL077_412_2"><sup>2</sup></a> pigrum corpus invadit, et superba umbra iners sagina subcrescit. At istorum corpora,
 





</p></section><notes><section class="footnotes"><ul><li class="note" id="note_LCL077_412_1"><a class="footnoteCrossrefLink" href="#target_note_LCL077_412_1" title="Click to highlight in text"><sup class="lineRef">1</sup><span class="italic">fericula</span> Turnebus; <span class="italic">pericula</span> BAp.</a></li><script type="text/javascript">document.getElementById('note_LCL077_412_1').style.display = "none";</script><li class="note" id="note_LCL077_412_2"><a class="footnoteCrossrefLink" href="#target_note_LCL077_412_2" title="Click to highlight in text"><sup class="lineRef">2</sup><span class="italic">tumor</span> later MSS.; <span class="italic">timor</span> BAp.</a></li><script type="text/javascript">document.getElementById('note_LCL077_412_2').style.display = "none";</script></ul></section></notes></section>