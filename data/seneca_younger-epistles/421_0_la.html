<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p><span class="br"></span><span class="lineNumber">4</span><span class="br"></span>Primum itaque, si videtur<a class="footnoteLink" href="#note_LCL076_380_1" id="target_note_LCL076_380_1"><sup>1</sup></a> tibi, dicam, inter sapientiam et philosophiam quid intersit. Sapientia perfectum bonum est mentis humanae. Philosophia sapientiae amor
est et adfectatio. Haec eo tendit,<a class="footnoteLink" href="#note_LCL076_380_2" id="target_note_LCL076_380_2"><sup>2</sup></a> quo illa pervenit. Philosophia unde dicta sit, apparet.
Ipso enim nomine fatetur quid amet.<a class="footnoteLink" href="#note_LCL076_380_3" id="target_note_LCL076_380_3"><sup>3</sup></a>
<span class="br"></span><span class="lineNumber">5</span><span class="br"></span>Sapientiam quidam ita finierunt, ut dicerent divinorum
et humanorum scientiam. Quidam ita: sapientia est nosse divina et humana et horum causas. Supervacua
mihi haec videtur adiectio, quia causae divinorum humanorumque pars divinorum sunt. Philosophiam quoque fuerunt qui aliter atque aliter finirent. Alii studium illam virtutis esse dixerunt, alii studium corrigendae mentis, a quibusdam dicta
<span class="br"></span><span class="lineNumber">6</span><span class="br"></span>est adpetitio rectae rationis. Illud quasi constitit, aliquid inter philosophiam et sapientiam interesse. Neque enim fieri potest ut idem sit quod adfectatur et quod adfectat. Quomodo multum inter avaritiam et pecuniam interest, cum illa cupiat, haec concupiscatur,
sic inter philosophiam et sapientiam. Haec enim illius effectus ac praemium est; illa venit, ad
<span class="br"></span><span class="lineNumber">7</span><span class="br"></span>hanc venitur.<a class="footnoteLink" href="#note_LCL076_380_4" id="target_note_LCL076_380_4"><sup>4</sup></a> Sapientia est, quam Graeci σοφίαν vocant. Hoc verbo Romani quoque utebantur, sicut philosophia nunc quoque utuntur. Quod et togatae








</p></section><notes><section class="footnotes"><ul><li class="note" id="note_LCL076_380_1"><a class="footnoteCrossrefLink" href="#target_note_LCL076_380_1" title="Click to highlight in text"><sup class="lineRef">1</sup><span class="italic">si videtur</span> Haase; <span class="italic">si ut videtur</span> MSS.</a></li><script type="text/javascript">document.getElementById('note_LCL076_380_1').style.display = "none";</script><li class="note" id="note_LCL076_380_2"><a class="footnoteCrossrefLink" href="#target_note_LCL076_380_2" title="Click to highlight in text"><sup class="lineRef">2</sup><span class="italic">eo tendit</span> Cornelissen; <span class="italic">ostendit</span> B.</a></li><script type="text/javascript">document.getElementById('note_LCL076_380_2').style.display = "none";</script><li class="note" id="note_LCL076_380_3"><a class="footnoteCrossrefLink" href="#target_note_LCL076_380_3" title="Click to highlight in text"><sup class="lineRef">3</sup><span class="italic">quid amet</span> Madvig; <span class="italic">quidam et</span> B.</a></li><script type="text/javascript">document.getElementById('note_LCL076_380_3').style.display = "none";</script><li class="note" id="note_LCL076_380_4"><a class="footnoteCrossrefLink" href="#target_note_LCL076_380_4" title="Click to highlight in text"><sup class="lineRef">4</sup><span class="italic">venitur</span> Hense; <span class="italic">itur</span> MSS. W. Schnltz argues that § 7 (<span class="italic">sapientia . . . Dossenni lege</span>) has by some error been transferred
from its proper position after <span class="italic">quo illa pervenit</span> in § 4 to its present place, where it disturbs the sequence of the thought.</a></li><script type="text/javascript">document.getElementById('note_LCL076_380_4').style.display = "none";</script></ul></section></notes></section>