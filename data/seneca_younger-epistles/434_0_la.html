<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

tegunt corpora? Non avium plumae in usum vestis conseruntur? Non hodieque magna Scytharum pars tergis vulpium induitur ac murum, quae tactu mollia
<span class="br"></span><span class="lineNumber">17</span><span class="br"></span>et inpenetrabilia ventis sunt? “Opus est tamen calorem solis aestivi umbra crassiore propellere.”
Quid ergo? Non vetustas multa dedit<a class="footnoteLink" href="#note_LCL076_406_1" id="target_note_LCL076_406_1"><sup>1</sup></a> loca, quae vel iniuria temporis vel alio quolibet casu excavata in specum recesserunt? Quid ergo? Non quilibet<a class="footnoteLink" href="#note_LCL076_406_2" id="target_note_LCL076_406_2"><sup>2</sup></a> virgeam cratem texuerunt manu et vili obliverunt luto, deinde stipula<a class="footnoteLink" href="#note_LCL076_406_3" id="target_note_LCL076_406_3"><sup>3</sup></a> aliisque silvestribus operuere fastigium, et pluviis per devexa labentibus hiemem transiere<a class="footnoteLink" href="#note_LCL076_406_4" id="target_note_LCL076_406_4"><sup>4</sup></a> securi? Quid ergo? Non in defosso latent Syrticae gentes quibusque propter nimios solis ardores nullum tegimentum satis repellendis caloribus solidum est nisi ipsa arens humus?</p>
<p><span class="br"></span><span class="lineNumber">18</span><span class="br"></span>Non fuit tam inimica natura, ut, cum omnibus aliis animalibus facilem actum vitae daret, homo solus non posset sine tot artibus vivere. Nihil horum ab illa nobis imperatum est, nihil aegre quaerendum, ut possit vita produci. Ad parata nati sumus; nos omnia nobis difficilia facilium fastidio fecimus. Tecta tegimentaque et fomenta corporum et cibi et quae nunc ingens negotium facta sunt, obvia erant et






</p></section><notes><section class="footnotes"><ul><li class="note" id="note_LCL076_406_1"><a class="footnoteCrossrefLink" href="#target_note_LCL076_406_1" title="Click to highlight in text"><sup class="lineRef">1</sup><span class="italic">dedit</span> Madvig; <span class="italic">abdidit</span> MSS. Buecheler suspects the whole clause to be corrupt. H. Müller suggests <span class="italic">abdita dedit.</span></a></li><script type="text/javascript">document.getElementById('note_LCL076_406_1').style.display = "none";</script><li class="note" id="note_LCL076_406_2"><a class="footnoteCrossrefLink" href="#target_note_LCL076_406_2" title="Click to highlight in text"><sup class="lineRef">2</sup><span class="italic">quilihet</span> later MSS.; <span class="italic">quaelibet</span> B. G. Gemoll believes that the words <span class="italic">quid ergo . . . securi</span> should be placed at the head of § 17.</a></li><script type="text/javascript">document.getElementById('note_LCL076_406_2').style.display = "none";</script><li class="note" id="note_LCL076_406_3"><a class="footnoteCrossrefLink" href="#target_note_LCL076_406_3" title="Click to highlight in text"><sup class="lineRef">3</sup><span class="italic">stipula</span> Hense et al.; <span class="italic">despicula</span> B; <span class="italic">de stipula</span> cod. Harl. followed by Haase.</a></li><script type="text/javascript">document.getElementById('note_LCL076_406_3').style.display = "none";</script><li class="note" id="note_LCL076_406_4"><a class="footnoteCrossrefLink" href="#target_note_LCL076_406_4" title="Click to highlight in text"><sup class="lineRef">4</sup><span class="italic">transiere</span> later MSS.; <span class="italic">transire</span> B.</a></li><script type="text/javascript">document.getElementById('note_LCL076_406_4').style.display = "none";</script></ul></section></notes></section>