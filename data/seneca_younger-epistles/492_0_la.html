<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

est quod feliciorem eum iudices cui summovetur, quam te quem<a class="footnoteLink" href="#note_LCL077_50_1" id="target_note_LCL077_50_1"><sup>1</sup></a> lictor semita deicit. Si vis exercere tibi utile, nulli autem grave imperium, summove
<span class="br"></span><span class="lineNumber">61</span><span class="br"></span>vitia. Multi inveniuntur qui ignem inferant urbibus, qui inexpugnabilia saeculis et per aliquot aetates tuta prosternant, qui aequum arcibus aggerem attollant et muros in miram altitudinem eductos arietibus ac machinis quassent. Multi sunt qui ante se agant agmina et tergis hostium<a class="footnoteLink" href="#note_LCL077_50_2" id="target_note_LCL077_50_2"><sup>2</sup></a> graves instent et ad mare magnum perfusi caede gentium veniant; sed hi quoque, ut vincerent hostem, cupiditate victi sunt. Nemo illis venientibus restitit, sed nec ipsi ambitioni crudelitatique restiterant; tunc, cum agere alios visi
<span class="br"></span><span class="lineNumber">62</span><span class="br"></span>sunt, agebantur. Agebat infelicem Alexandrum furor aliena vastandi et ad ignota mittebat. An tu putas sanum, qui a Graeciae primum cladibus, in qua eruditus est, incipit? Qui quod cuique optimum est, eripit, Lacedaemona servire iubet, Athenas tacere? Non contentus tot civitatium strage, quas aut vicerat Philippus aut emerat, alias alio loco proicit et toto orbe arma circumfert, nec subsistit usquam lassa crudelitas immanium ferarum modo, quae plus quam
<span class="br"></span><span class="lineNumber">63</span><span class="br"></span>exigit fames mordent. Iam in unum regnum multa





</p></section><notes><section class="footnotes"><ul><li class="note" id="note_LCL077_50_1"><a class="footnoteCrossrefLink" href="#target_note_LCL077_50_1" title="Click to highlight in text"><sup class="lineRef">1</sup><span class="italic">quem</span> later MSS.; om. BA.</a></li><script type="text/javascript">document.getElementById('note_LCL077_50_1').style.display = "none";</script><li class="note" id="note_LCL077_50_2"><a class="footnoteCrossrefLink" href="#target_note_LCL077_50_2" title="Click to highlight in text"><sup class="lineRef">2</sup>later MSS. omit <span class="italic">et</span> (BA) after <span class="italic">hostium.</span></a></li><script type="text/javascript">document.getElementById('note_LCL077_50_2').style.display = "none";</script></ul></section></notes></section>