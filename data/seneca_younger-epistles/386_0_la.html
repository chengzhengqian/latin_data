<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

ubique horrenda, cum ad hunc pervenere, mansueta sunt. <span class="sc">Vale.</span></p>
</section>
<section class="div2">
<h2><span class="sc">LXXXVI.<span class="linebreak"></span>
Seneca lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>In ipsa Scipionis Africani villa iacens haec tibi scribo adoratis manibus eius et ara, quam sepulchrum esse tanti viri suspicor. Animum quidem eius in caelum, ex quo erat, redisse persuadeo mihi, non quia magnos exercitus duxit, hos enim et Cambyses furiosus
ac furore feliciter usus habuit, sed ob egregiam moderationem pietatemque, quam magis in illo admirabilem
iudico, cum reliquit patriam, quam cum defendit; aut Scipio Romae esse debebat aut Roma
<span class="br"></span><span class="lineNumber">2</span><span class="br"></span>in libertate. “Nihil,” inquit, “volo derogare legibus, nihil institutis. Aequum inter omnes cives ius sit. Utere sine me beneficio meo, patria. Causa tibi libertatis fui, ero et argumentum; exeo, si plus quam tibi expedit, crevi.”</p>
<p><span class="br"></span><span class="lineNumber">3</span><span class="br"></span>Quidni ego admirer hanc magnitudinem animi, qua in exilium voluntarium secessit et civitatem exoneravit? Eo perducta res erat, ut aut libertas Scipioni aut Scipio libertati faceret iniuriam. Neutrum
fas erat. Itaque locum dedit legibus et se




</p></section><notes></notes></section>