<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>converso. Cum me amicis dedi non tamen mihi abduco, nec cum illis moror, quibus me tempus aliquod
congregavit aut causa ex officio nata civili,<a class="footnoteLink" href="#note_LCL075_428_1" id="target_note_LCL075_428_1"><sup>1</sup></a> sed cum optimo quoque sum; ad illos, in quocumque loco, in quocumque saeculo fuerunt, animum meum mitto.
<span class="br"></span><span class="lineNumber">3</span><span class="br"></span>Demetrium, virorum optimum, mecum circumfero et relictis conchyliatis cum illo seminudo loquor, illum admiror. Quidni admirer? Vidi nihil ei deesse. Contemnere aliquis omnia potest, omnia habere nemo potest. Brevissima ad divitias per contemptum divitiarum
via est. Demetrius autem noster sic vivit, non tamquam contempserit omnia, sed tamquam aliis habenda permiserit. <span class="sc">Vale.</span></p>
</section>
<section class="div2">
<h2><span class="sc">LXIII.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Moleste fero decessisse Flaccum, amicum tuum, plus tamen aequo dolere te nolo. Illud, ut non doleas, vix audebo exigere; et esse melius scio. Sed cui ista firmitas animi continget nisi iam multum supra fortunam elato? Illum quoque ista res vellicabit,
sed tantum vellicabit. Nobis autem ignosci potest prolapsis ad lacrimas, si non nimiae decucurrerunt,
si ipsi illas repressimus. Nec sicci sint oculi




</p></section><notes><section class="footnotes"><ul><li class="note" id="note_LCL075_428_1"><a class="footnoteCrossrefLink" href="#target_note_LCL075_428_1" title="Click to highlight in text"><sup class="lineRef">1</sup><span class="italic">civili</span> late MSS.; <span class="italic">civi</span> the rest, followed by Hense.</a></li><script type="text/javascript">document.getElementById('note_LCL075_428_1').style.display = "none";</script></ul></section></notes></section>