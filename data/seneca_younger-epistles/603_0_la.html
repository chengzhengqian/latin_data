<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

cum contempseris necessaria. Non magnam rem facis, quod vivere sine regio<a class="footnoteLink" href="#note_LCL077_272_1" id="target_note_LCL077_272_1"><sup>1</sup></a> apparatu potes, quod non desideras milliarios apros nec linguas phoenicopterorum et alia portenta luxuriae iam tota animalia fastidientis et certa membra ex singulis eligentis; tunc te admirabor, si contempseris etiam sordidum panem, si tibi persuaseris herbam, ubi necesse est, non pecori tantum, sed homini nasci, si scieris cacumina arborum explementum esse ventris, in quem sic pretiosa congerimus tamquam recepta servantem. Sine fastidio inplendus est. Quid enim ad rem pertinet, quid accipiat perditurus quicquid
<span class="br"></span><span class="lineNumber">13</span><span class="br"></span>acceperit? Delectant te disposita, quae terra marique
capiuntur, alia eo gratiora, si recentia perferuntur ad mensam, alia, si diu pasta et coacta pinguescere fluunt ac vix saginam continent suam. Delectat te nidor<a class="footnoteLink" href="#note_LCL077_272_2" id="target_note_LCL077_272_2"><sup>2</sup></a> horum arte quaesitus. At mehercules ista sollicite scrutata varieque condita cum subierint ventrem,
una atque eadem foeditas occupabit. Vis ciborum voluptatem contemnere? Exitum specta.
<span class="br"></span><span class="lineNumber">14</span><span class="br"></span>Attalum memini cum magna admiratione omnium haec dicere:</p>
<p>“Diu,” inquit, “mihi inposuere divitiae. Stupebam,
ubi aliquid ex illis alio atque alio loco fulserat. Existimabam similia esse quae laterent, his, quae ostenderentur. Sed in quodam apparatu vidi totas opes urbis caelatas et auro et argento et iis, quae




</p></section><notes><section class="footnotes"><ul><li class="note" id="note_LCL077_272_1"><a class="footnoteCrossrefLink" href="#target_note_LCL077_272_1" title="Click to highlight in text"><sup class="lineRef">1</sup><span class="italic">regio</span> later MSS.; <span class="italic">recto</span> BA.</a></li><script type="text/javascript">document.getElementById('note_LCL077_272_1').style.display = "none";</script><li class="note" id="note_LCL077_272_2"><a class="footnoteCrossrefLink" href="#target_note_LCL077_272_2" title="Click to highlight in text"><sup class="lineRef">2</sup><span class="italic">nidor</span> codd. Pinc.; <span class="italic">nitor</span> BA.</a></li><script type="text/javascript">document.getElementById('note_LCL077_272_2').style.display = "none";</script></ul></section></notes></section>