<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

ponis; alia tamen illa voluptas est, quae percipitur ex contemplatione mentis ab omni labe purae et
<span class="br"></span><span class="lineNumber">2</span><span class="br"></span>splendidae. Tenes utique memoria, quantum senseris gaudium, cum praetexta posita sumpsisti virilem togam et in forum deductus es; maius expecta, cum puerilem animum deposueris et te in viros philosophia
transscripserit. Adhuc enim non pueritia sed, quod est gravius, puerilitas remanet. Et hoc quidem peior<a class="footnoteLink" href="#note_LCL075_14_1" id="target_note_LCL075_14_1"><sup>1</sup></a> est, quod auctoritatem habemus senum, vitia puerorum, nec puerorum tantum sed infantum. Illi levia, hi falsa formidant, nos utraque.</p>
<p><span class="br"></span><span class="lineNumber">3</span><span class="br"></span>Profice modo; intelleges quaedam ideo minus timenda, quia multum metus adferunt. Nullum malum est<a class="footnoteLink" href="#note_LCL075_14_2" id="target_note_LCL075_14_2"><sup>2</sup></a> magnum, quod extremum est. Mors ad te venit; timenda erat, si tecum esse posset; sed<a class="footnoteLink" href="#note_LCL075_14_2" id="target_note_LCL075_14_2"><sup>2</sup></a> necesse est aut non perveniat aut transeat</p>
<p><span class="br"></span><span class="lineNumber">4</span><span class="br"></span>“Difficile est,” inquis, “animum perducere ad contemptionem
animae.” Non vides, quam ex frivolis causis contemnatur? Alius ante amicae fores laqueo pependit, alius se praecipitavit e tecto, ne dominum stomachantem diutius audiret, alius ne reduceretur e fuga, ferrum adegit in viscera. Non putas virtutem hoc effecturam, quod efficit nimia formido? Nulli potest secura vita contingere, qui de producenda nimis cogitat, qui inter magna bona multos consules


</p></section><notes><section class="footnotes"><ul><li class="note" id="note_LCL075_14_1"><a class="footnoteCrossrefLink" href="#target_note_LCL075_14_1" title="Click to highlight in text"><sup class="lineRef">1</sup>Hense, after Gertz, adds <span class="italic">res</span> after <span class="italic">peior.</span></a></li><script type="text/javascript">document.getElementById('note_LCL075_14_1').style.display = "none";</script><li class="note" id="note_LCL075_14_2"><a class="footnoteCrossrefLink" href="#target_note_LCL075_14_2" title="Click to highlight in text"><sup class="lineRef">2</sup><span class="italic">malum est</span> and <span class="italic">sed</span> inserted by Gertz.</a></li><script type="text/javascript">document.getElementById('note_LCL075_14_2').style.display = "none";</script></ul></section></notes></section>