<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

quod habent aegri quaedam sanique communia, de quibus admonendi sunt? Tamquam ne avide cibos adpetant, ut lassitudinem vitent. Habent quaedam
<span class="br"></span><span class="lineNumber">23</span><span class="br"></span>praecepta communia pauper et dives. “Sana,”<a class="footnoteLink" href="#note_LCL077_26_1" id="target_note_LCL077_26_1"><sup>1</sup></a> inquit, “avaritiam, et nihil habebis quod admoneas aut pauperem aut divitem, si cupiditas utriusque consedit.<a class="footnoteLink" href="#note_LCL077_26_2" id="target_note_LCL077_26_2"><sup>2</sup></a>” Quid, quod aliud est non concupiscere pecuniam, aliud uti pecunia scire? Cuius avari modum ignorant, etiam non avari usum. “Tolle,”
inquit, “errores; supervacua praecepta sunt.”
Falsum est. Puta enim avaritiam relaxatam, puta adstrictam esse luxuriam, temeritati frenos iniectos, ignaviae subditum calcar; etiam remotis vitiis quid et quemadmodum debeamus facere, discendum est.</p>
<p><span class="br"></span><span class="lineNumber">24</span><span class="br"></span>“Nihil,” inquit, “efficient monitiones admotae gravibus vitiis.” Ne medicina quidem morbos insanabiles
vincit, tamen adhibetur aliis in remedium, aliis in levamentum. Ne ipsa quidem universae philosophiae vis, licet totas in hoc vires suas advocet, duram iam et veterem animis extrahet pestem. Sed
<span class="br"></span><span class="lineNumber">25</span><span class="br"></span>non ideo nihil sanat, quia non omnia. “Quid prodest,”
inquit, “aperta monstrare?” Plurimum; interdum enim scimus nec adtendimus. Non docet admonitio,


</p></section><notes><section class="footnotes"><ul><li class="note" id="note_LCL077_26_1"><a class="footnoteCrossrefLink" href="#target_note_LCL077_26_1" title="Click to highlight in text"><sup class="lineRef">1</sup><span class="italic">sana</span> later MSS.; <span class="italic">saniat</span> BA.</a></li><script type="text/javascript">document.getElementById('note_LCL077_26_1').style.display = "none";</script><li class="note" id="note_LCL077_26_2"><a class="footnoteCrossrefLink" href="#target_note_LCL077_26_2" title="Click to highlight in text"><sup class="lineRef">2</sup><span class="italic">consedit</span> Schweighaeuser; <span class="italic">considet</span> BA.</a></li><script type="text/javascript">document.getElementById('note_LCL077_26_2').style.display = "none";</script></ul></section></notes></section>