<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p><span class="br"></span><span class="lineNumber">40</span><span class="br"></span>Apion grammaticus, qui sub C. Caesare tota circulatus<a class="footnoteLink" href="#note_LCL076_374_1" id="target_note_LCL076_374_1"><sup>1</sup></a>
est Graecia et in nomen Homeri ab omnibus civitatibus adoptatus, aiebat Homerum utraque materia consummata, et Odyssia et Iliade, principium adiecisse operi suo, quo bellum Troianum complexus est. Huius rei argumentum adferebat, quod duas litteras in primo versu posuisset ex industria librorum
<span class="br"></span><span class="lineNumber">41</span><span class="br"></span>suorum numerum continentes. Talia sciat oportet, qui multa vult scire, non cogitare, quantum temporis tibi auferat mala valetudo, quantum occupatio publica, quantum occupatio privata, quantum occupatio cotidiana,
quantum somnus. Metire aetatem tuam; tam multa non capit.</p>
<p><span class="br"></span><span class="lineNumber">42</span><span class="br"></span>De liberalibus studiis loquor; philosophi quantum habent supervacui, quantum ab usu recedentis! Ipsi quoque ad syllabarum distinctiones et coniunctionum ac praepositionum proprietates descenderunt et invidere
grammaticis, invidere geometris. Quicquid in illorum artibus supervacuum erat, transtulere in suam. Sic effectum est, ut diligentius loqui scirent
<span class="br"></span><span class="lineNumber">43</span><span class="br"></span>quam vivere. Audi, quantum mali faciat nimia subtilitas
et quam infesta veritati sit. Protagoras ait de omni re in utramque partem disputari posse ex aequo et de hac ipsa, an omnis res in utramque partem disputabilis
sit. Nausiphanes ait ex his, quae videntur
<span class="br"></span><span class="lineNumber">44</span><span class="br"></span>esse, nihil magis esse quam non esse. Parmenides




</p></section><notes><section class="footnotes"><ul><li class="note" id="note_LCL076_374_1"><a class="footnoteCrossrefLink" href="#target_note_LCL076_374_1" title="Click to highlight in text"><sup class="lineRef">1</sup><span class="italic">circulatus</span> a MS. of Lipsius; <span class="italic">circumlatus</span> Vb.</a></li><script type="text/javascript">document.getElementById('note_LCL076_374_1').style.display = "none";</script></ul></section></notes></section>