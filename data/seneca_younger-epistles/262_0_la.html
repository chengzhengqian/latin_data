<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
inquit, “delectat alienum negotium agere?” Non persuasit illi; manus sibi attulit nec sine causa. Nam post diem tertium aut quartum inimici moriturus
arbitrio si vivit, alienum negotium agit.</p>
<p><span class="br"></span><span class="lineNumber">11</span><span class="br"></span>Non possis itaque de re in universum pronuntiare, cum mortem vis externa denuntiat, occupanda sit an expectanda. Multa enim sunt, quae in utramque partem trahere possunt. Si altera mors cum tormento,
altera simplex et facilis est, quidni huic inicienda
sit manus? Quemadmodum navem eligam navigaturus et domum habitaturus, sic mortem exiturus
<span class="br"></span><span class="lineNumber">12</span><span class="br"></span>e vita. Praeterea quemadmodum non utique melior est longior vita, sic peior est utique mors longior. In nulla re magis quam in morte morem animo gerere debemus. Exeat, qua impetum cepit; sive ferrum appetit sive laqueum sive aliquam potionem
venas occupantem, pergat et vincula servitutis abrumpat. Vitam et aliis adprobare quisque debet,
<span class="br"></span><span class="lineNumber">13</span><span class="br"></span>mortem sibi. Optima est, quae placet. Stulte
haec cogitantur: “aliquis dicet me parum fortiter
fecisse, aliquis nimis temere, aliquis fuisse aliquod
genus mortis animosius.” Vis tu cogitare id in
manibus esse consilium, ad quod fama non pertinet!
Hoc unum intuere, ut te fortunae quam celerrime


</p></section><notes></notes></section>