<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent noindent">

aliunde. Quia non est alieni muneris, ne arbitrii quidem alieni est. Quod non dedit fortuna, non eripit. <span class="sc">Vale.</span></p>
</section>
<section class="div2">
<h2><span class="sc">LX.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Queror, litigo, irascor. Etiamnunc optas, quod tibi optavit nutrix tua aut paedagogus aut mater? Nondum intellegis, quantum mali optaverint? O quam inimica nobis sunt vota nostrorum! Eo quidem inimiciora quo cessere felicius. Iam non admiror, si omnia nos a prima pueritia mala secuntur; inter execrationes parentum crevimus. Exaudiant di nostram quoque<a class="footnoteLink" href="#note_LCL075_422_1" id="target_note_LCL075_422_1"><sup>1</sup></a> pro nobis vocem gratuitam.</p>
<p><span class="br"></span><span class="lineNumber">2</span><span class="br"></span>Quousque poscemus aliquid deos ita quasi<a class="footnoteLink" href="#note_LCL075_422_2" id="target_note_LCL075_422_2"><sup>2</sup></a> nondum ipsi alere nos possimus? Quamdiu sationibus inplebimus
magnarum urbium campos? Quamdiu nobis populus metet? Quamdiu unius mensae instrumentum
multa navigia et quidem non ex uno mari subvehent? Taurus paucissimorum iugerum pascuo impletur; una silva elephantis pluribus
<span class="br"></span><span class="lineNumber">3</span><span class="br"></span>sufficit; homo et terra et mari pascitur. Quid ergo? Tam insatiabilem nobis natura alvum dedit, cum tam modica corpora dedisset, ut vastissimorum edacissimorumque animalium aviditatem vinceremus? Minime. Quantulum est enim, quod naturae datur?


</p></section><notes><section class="footnotes"><ul><li class="note" id="note_LCL075_422_1"><a class="footnoteCrossrefLink" href="#target_note_LCL075_422_1" title="Click to highlight in text"><sup class="lineRef">1</sup><span class="italic">nostram quoque</span> Buecheler; <span class="italic">quoque nostram</span> MSS.; <span class="italic">quandoque nostram</span> Muretus.</a></li><script type="text/javascript">document.getElementById('note_LCL075_422_1').style.display = "none";</script><li class="note" id="note_LCL075_422_2"><a class="footnoteCrossrefLink" href="#target_note_LCL075_422_2" title="Click to highlight in text"><sup class="lineRef">2</sup><span class="italic">ita quasi</span> Haase; <span class="italic">quasi ita</span> or <span class="italic">ita</span> MSS.</a></li><script type="text/javascript">document.getElementById('note_LCL075_422_2').style.display = "none";</script></ul></section></notes></section>