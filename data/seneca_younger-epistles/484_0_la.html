<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

sed non ista tantum. Nam quamvis argumentis collectum sit, quae bona malaque sint, nihilominus habent praecepta partes suas. Et prudentia et iustitia officiis constat, officia praeceptis disponuntur.
<span class="br"></span><span class="lineNumber">34</span><span class="br"></span>Praeterea<a class="footnoteLink" href="#note_LCL077_34_1" id="target_note_LCL077_34_1"><sup>1</sup></a> ipsum de malis bonisque iudicium confirmatur
officiorum exsecutione, ad quam praecepta perducunt. Utraque enim inter se consentiunt; nec illa possunt praecedere, ut non haec sequantur. Et haec ordinem sequuntur suum; unde apparet illa praecedere.</p>
<p><span class="br"></span><span class="lineNumber">35</span><span class="br"></span>“Infinita,” inquit, “praecepta sunt.” Falsum est. Nam de maximis ac necessariis rebus non sunt infinita. Tenues autem differentias habent, quas exigunt tempora, loca, personae, sed his quoque
<span class="br"></span><span class="lineNumber">36</span><span class="br"></span>dantur praecepta generalia. “Nemo,” inquit, “praeceptis
curat insaniam; ergo ne malitiam quidem.”
Dissimile est. Nam si insaniam sustuleris, sanitas redit, at<a class="footnoteLink" href="#note_LCL077_34_2" id="target_note_LCL077_34_2"><sup>2</sup></a> si falsas opiniones exclusimus, non statim sequitur dispectus rerum agendarum. Ut sequatur, tamen admonitio conroborabit rectam de bonis malisque sententiam. Illud quoque falsum est, nihil apud insanos proficere praecepta. Nam quemadmodum
sola non prosunt, sic curationem adiuvant. Et denuntiatio et castigatio insanos coercuit. De illis nunc insanis loquor, quibus mens mota est, non erepta.</p>
<p><span class="br"></span><span class="lineNumber">37</span><span class="br"></span>“Leges,” inquit, “ut faciamus, quod oportet, non efficiunt, et quid aliud sunt quam minis mixta praecepta?”
Primum omnium ob hoc illae non persuadent,
quia minantur, at haec non cogunt, sed




</p></section><notes><section class="footnotes"><ul><li class="note" id="note_LCL077_34_1"><a class="footnoteCrossrefLink" href="#target_note_LCL077_34_1" title="Click to highlight in text"><sup class="lineRef">1</sup><span class="italic">praeterea</span> later MSS.; <span class="italic">praeter</span> BA.</a></li><script type="text/javascript">document.getElementById('note_LCL077_34_1').style.display = "none";</script><li class="note" id="note_LCL077_34_2"><a class="footnoteCrossrefLink" href="#target_note_LCL077_34_2" title="Click to highlight in text"><sup class="lineRef">2</sup><span class="italic">redit, at</span> Buecheler; <span class="italic">redita est</span> BA.</a></li><script type="text/javascript">document.getElementById('note_LCL077_34_2').style.display = "none";</script></ul></section></notes></section>