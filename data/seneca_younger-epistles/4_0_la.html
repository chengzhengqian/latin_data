<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

varia sunt et diversa, inquinant, non alunt. Probatos itaque semper lege, et si quando ad alios deverti libuerit, ad priores redi. Aliquid cotidie adversus paupertatem, aliquid adversus mortem auxilii compara,
nec minus adversus ceteras pestes: et cum multa percurreris, unum excerpe, quod illo die concoquas.
<span class="br"></span><span class="lineNumber">5</span><span class="br"></span>Hoc ipse quoque facio; ex pluribus, quae legi, aliquid adprehendo.</p>
<p>Hodiernum hoc est, quod apud Epicurum nanctus sum; soleo enim et in aliena castra transire, non
<span class="br"></span><span class="lineNumber">6</span><span class="br"></span>tamquam transfuga, sed tamquam explorator. “Honesta,”
inquit, “res est laeta paupertas.” Illa vero non est paupertas, si laeta est. Non qui parum habet, sed qui plus cupit, pauper est. Quid enim refert, quantum illi in arca, quantum in horreis iaceat, quantum pascat aut feneret, si alieno inminet, si non adquisita sed adquirenda computat? Quis sit divitiarum modus, quaeris? Primus habere quod necesse est, proximus quod sat est. <span class="sc">Vale.</span></p>
</section>
<section class="div2">
<h2><span class="sc">III.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Epistulas ad me perferendas tradidisti, ut scribis, amico tuo: deinde admones me, ne omnia cum eo ad te pertinentia communicem, quia non soleas ne ipse quidem id facere; ita in<a class="footnoteLink" href="#note_LCL075_8_1" id="target_note_LCL075_8_1"><sup>1</sup></a> eadem epistula illum et



</p></section><notes><section class="footnotes"><ul><li class="note" id="note_LCL075_8_1"><a class="footnoteCrossrefLink" href="#target_note_LCL075_8_1" title="Click to highlight in text"><sup class="lineRef">1</sup><span class="italic">ita in</span> Gertz: <span class="italic">ita</span> AL.</a></li><script type="text/javascript">document.getElementById('note_LCL075_8_1').style.display = "none";</script></ul></section></notes></section>