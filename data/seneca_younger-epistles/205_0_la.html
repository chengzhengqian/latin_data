<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>demonstrandam animi hilarem adfectionem. Scio, inquam, et voluptatem, si ad nostrum album<a class="footnoteLink" href="#note_LCL075_410_1" id="target_note_LCL075_410_1"><sup>1</sup></a> verba derigimus, rem infamem esse et gaudium nisi sapienti non contingere. Est enim animi elatio suis bonis verisque fidentis. Vulgo tamen sic loquimur, ut dicamus magnum gaudium nos ex illius consulatu aut nuptiis aut ex partu uxoris percepisse, quae adeo non sunt gaudia, ut saepe initia futurae tristitiae sint. Gaudio autem iunctum est non desinere nec in contrarium
verti.</p>
<p><span class="br"></span><span class="lineNumber">3</span><span class="br"></span>Itaque cum dicit Vergilius noster</p>
<blockquote><p><span class="line">Et mala mentis gaudia,</span><span class="linebreak"></span></p></blockquote>
<p class="noindent">diserte quidem dicit, sed parum proprie. Nullum enim malum gaudium est. Voluptatibus hoc nomen inposuit et quod voluit expressit. Significavit enim
<span class="br"></span><span class="lineNumber">4</span><span class="br"></span>homines malo suo laetos. Tamen ego non inmerito dixeram cepisse me magnam ex epistula tua voluptatem;
quamvis enim ex honesta<a class="footnoteLink" href="#note_LCL075_410_2" id="target_note_LCL075_410_2"><sup>2</sup></a> causa inperitus homo gaudeat, tamen adfectum eius inpotentem et in diversum
statim inclinaturum voluptatem voco, opinione falsi boni motam, inmoderatam et inmodicam.</p>
<p>Sed ut ad propositum revertar, audi, quid me in epistula tua delectaverit: habes verba in potestate. Non effert te oratio nec longius quam destinasti
<span class="br"></span><span class="lineNumber">5</span><span class="br"></span>trahit. Multi sunt, qui ad id, quod non proposuerant







</p></section><notes><section class="footnotes"><ul><li class="note" id="note_LCL075_410_1"><a class="footnoteCrossrefLink" href="#target_note_LCL075_410_1" title="Click to highlight in text"><sup class="lineRef">1</sup><span class="italic">album</span> R, Agricola; <span class="italic">aluum</span> or <span class="italic">alium</span> MSS.</a></li><script type="text/javascript">document.getElementById('note_LCL075_410_1').style.display = "none";</script><li class="note" id="note_LCL075_410_2"><a class="footnoteCrossrefLink" href="#target_note_LCL075_410_2" title="Click to highlight in text"><sup class="lineRef">2</sup><span class="italic">honesta</span> Lipsius; <span class="italic">homine ista</span> MSS.; <span class="italic">non inhonesta</span> O. Rossbach.</a></li><script type="text/javascript">document.getElementById('note_LCL075_410_2').style.display = "none";</script></ul></section></notes></section>