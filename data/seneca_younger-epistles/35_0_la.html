<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

noctem, et in aeternum dies vices plures facit istas,
<span class="br"></span><span class="lineNumber">8</span><span class="br"></span>non alias contractior,<a class="footnoteLink" href="#note_LCL075_70_1" id="target_note_LCL075_70_1"><sup>1</sup></a> alias productior. Itaque sic ordinandus est dies omnis, tamquam cogat agmen et consummet atque expleat vitam.</p>
<p>Pacuvius, qui Syriam usu suam fecit, cum vino et illis funebribus epulis sibi parentaverat, sic in cubiculum
ferebatur a cena, ut inter plausus exoletorum hoc ad symphoniam caneretur: βεβίωται, βεβίωται.
<span class="br"></span><span class="lineNumber">9</span><span class="br"></span>Nullo non se die extulit. Hoc, quod ille ex mala conscientia faciebat, nos ex bona faciamus et in somnum ituri laeti hilaresque dicamus:</p>
<blockquote><p><span class="line">Vixi et quem dederat cursum fortuna, peregi.</span><span class="linebreak"></span></p></blockquote>
<p class="noindent">Crastinum si adiecerit deus, laeti recipiamus. Ille beatissimus est et securus sui possessor, qui crastinum sine sollicitudine expectat. Quisquis dixit “vixi,”
cotidie ad lucrum surgit.</p>
<p><span class="br"></span><span class="lineNumber">10</span><span class="br"></span>Sed iam debeo epistulam includere. “Sic,” inquis,
“sine ullo ad me peculio veniet?” Noli timere; aliquid secum fert. Quare aliquid dixi? Multum. Quid enim hac voce praeclarius, quam illi trado ad te perferendam? “Malum est in necessitate vivere; sed in necessitate vivere necessitas nulla est.”
Quidni nulla sit? Patent undique ad libertatem






</p></section><notes><section class="footnotes"><ul><li class="note" id="note_LCL075_70_1"><a class="footnoteCrossrefLink" href="#target_note_LCL075_70_1" title="Click to highlight in text"><sup class="lineRef">1</sup><span class="italic">et in aeternum dies vices plures facit istas non alias contractior</span>
Capps; <span class="italic">et in alternas mundi vices plura facit ista non alias contractior</span> MSS.; <span class="italic">non alia . . . alius contractior</span> etc. Hense.</a></li><script type="text/javascript">document.getElementById('note_LCL075_70_1').style.display = "none";</script></ul></section></notes></section>