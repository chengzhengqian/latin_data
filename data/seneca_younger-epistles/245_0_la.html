<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

vitam passa est procedere, aliorum in medio flore
<span class="br"></span><span class="lineNumber">43</span><span class="br"></span>praecidit, aliorum interrupit ipsa principia. Alius inter cenandum solutus est. Alterius continuata mors somno est. Aliquem concubitus extinxit. His oppone ferro transfossos aut exanimatos serpentium morsu aut fractos<a class="footnoteLink" href="#note_LCL076_28_1" id="target_note_LCL076_28_1"><sup>1</sup></a> ruina aut per longam nervorum contractionem extortos minutatim. Aliquorum melior dici, aliquorum peior potest exitus; mors quidem omnium par est. Per quae desinunt,<a class="footnoteLink" href="#note_LCL076_28_2" id="target_note_LCL076_28_2"><sup>2</sup></a> diversa sunt; in quod<a class="footnoteLink" href="#note_LCL076_28_3" id="target_note_LCL076_28_3"><sup>3</sup></a> desinunt, unum est. Mors nulla maior aut minor est; habet enim eundem in omnibus modum, finisse vitam.</p>
<p><span class="br"></span><span class="lineNumber">44</span><span class="br"></span>Idem tibi de bonis dico: hoc bonum inter meras voluptates est, hoc inter tristia et acerba. Illud fortunae indulgentiam rexit, hoc violentiam domuit. Utrumque aeque bonum est, quamvis illud plana et molli via ierit,<a class="footnoteLink" href="#note_LCL076_28_4" id="target_note_LCL076_28_4"><sup>4</sup></a> hoc aspera. Idem finis omnium est: bona sunt, laudanda sunt, virtutem rationemque comitantur; virtus aequat inter se, quicquid agnoscit.
<span class="br"></span><span class="lineNumber">45</span><span class="br"></span>Nec est, quare hoc inter nostra placita mireris; apud Epicurum duo bona sunt, ex quibus summum illud beatumque conponitur, ut corpus sine dolore sit, animus sine perturbatione. Haec bona non crescunt, si plena sunt. Quo enim crescet, quod plenum est? Dolore corpus caret; quid ad hanc accedere indolentiam






</p></section><notes><section class="footnotes"><ul><li class="note" id="note_LCL076_28_1"><a class="footnoteCrossrefLink" href="#target_note_LCL076_28_1" title="Click to highlight in text"><sup class="lineRef">1</sup><span class="italic">fractos</span> later MSS.; <span class="italic">fructus (fluctus)</span> pVPb.</a></li><script type="text/javascript">document.getElementById('note_LCL076_28_1').style.display = "none";</script><li class="note" id="note_LCL076_28_2"><a class="footnoteCrossrefLink" href="#target_note_LCL076_28_2" title="Click to highlight in text"><sup class="lineRef">2</sup><span class="italic">desinunt</span> Hense; <span class="italic">veniunt or venit</span> MSS.</a></li><script type="text/javascript">document.getElementById('note_LCL076_28_2').style.display = "none";</script><li class="note" id="note_LCL076_28_3"><a class="footnoteCrossrefLink" href="#target_note_LCL076_28_3" title="Click to highlight in text"><sup class="lineRef">3</sup><span class="italic">in quod</span> Haase; <span class="italic">in id quod</span> MSS.</a></li><script type="text/javascript">document.getElementById('note_LCL076_28_3').style.display = "none";</script><li class="note" id="note_LCL076_28_4"><a class="footnoteCrossrefLink" href="#target_note_LCL076_28_4" title="Click to highlight in text"><sup class="lineRef">4</sup><span class="italic">et molli via ierit</span> Gertz; <span class="italic">emolliverit</span> VPb; <span class="italic">et molli velerit</span> p; <span class="italic">et molli venerit</span> Wolters.</a></li><script type="text/javascript">document.getElementById('note_LCL076_28_4').style.display = "none";</script></ul></section></notes></section>