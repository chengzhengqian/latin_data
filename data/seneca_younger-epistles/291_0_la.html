<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
iudicat, quia multa incommoda iustis viris accidunt et quia, quicquid nobis dedit, breve est et exiguum, si compares mundi totius aevo.</p>
<p><span class="br"></span><span class="lineNumber">11</span><span class="br"></span>Ex hac deploratione nascitur, ut ingrati divinorum interpretes simus; querimur, quod non semper, quod et pauca nobis et incerta et abitura contingant. Inde est, quod nec vivere nec mori volumus; vitae nos odium tenet, timor mortis. Natat omne consilium nec inplere nos ulla felicitas potest. Causa autem est, quod non pervenimus ad illud bonum inmensum et insuperabile, ubi necesse est resistat voluntas
<span class="br"></span><span class="lineNumber">12</span><span class="br"></span>nostra, quia ultra summum<a class="footnoteLink" href="#note_LCL076_120_1" id="target_note_LCL076_120_1"><sup>1</sup></a> non est locus. Quaeris, quare virtus nullo egeat? Praesentibus gaudet, non concupiscit absentia. Nihil non illi magnum est, quod satis.</p>
<p>Ab hoc discede iudicio; non pietas constabit, non fides. Multa enim utramque praestare cupienti patienda sunt ex iis, quae mala vocantur; multa inpendenda ex iis, quibus indulgemus tamquam
<span class="br"></span><span class="lineNumber">13</span><span class="br"></span>bonis. Perit fortitudo, quae periculum facere debet sui; perit magnanimitas, quae non potest eminere, nisi omnia velut minuta contempsit, quae pro maximis<a class="footnoteLink" href="#note_LCL076_120_2" id="target_note_LCL076_120_2"><sup>2</sup></a> volgus optat; perit gratia et relatio gratiae, si timemus laborem,<a class="footnoteLink" href="#note_LCL076_120_3" id="target_note_LCL076_120_3"><sup>3</sup></a> si quicquam pretiosius fide novimus, si non optima spectamus.</p>
<p><span class="br"></span><span class="lineNumber">14</span><span class="br"></span>Sed ut illa praeteream, aut ista bona non sunt,





</p></section><notes><section class="footnotes"><ul><li class="note" id="note_LCL076_120_1"><a class="footnoteCrossrefLink" href="#target_note_LCL076_120_1" title="Click to highlight in text"><sup class="lineRef">1</sup><span class="italic">summum</span> later MSS.; <span class="italic">summam</span> VPb.</a></li><script type="text/javascript">document.getElementById('note_LCL076_120_1').style.display = "none";</script><li class="note" id="note_LCL076_120_2"><a class="footnoteCrossrefLink" href="#target_note_LCL076_120_2" title="Click to highlight in text"><sup class="lineRef">2</sup><span class="italic">pro maximis</span> later MSS.; <span class="italic">proximis</span> VPb.</a></li><script type="text/javascript">document.getElementById('note_LCL076_120_2').style.display = "none";</script><li class="note" id="note_LCL076_120_3"><a class="footnoteCrossrefLink" href="#target_note_LCL076_120_3" title="Click to highlight in text"><sup class="lineRef">3</sup><span class="italic">laborem</span> later MSS.; <span class="italic">labor</span> VPb.</a></li><script type="text/javascript">document.getElementById('note_LCL076_120_3').style.display = "none";</script></ul></section></notes></section>