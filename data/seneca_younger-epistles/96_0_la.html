<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

est catena, quae nos alligatos tenet, amor vitae, qui ut non est abiciendus, ita minuendus est, ut si quando res exiget, nihil nos detineat nec inpediat, quo minus parati simus, quod quandoque faciendum est, statim facere. <span class="sc">Vale.</span></p>
</section>
<section class="div2">
<h2><span class="sc">XXVII.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>“Tu me,” inquis, “mones? Iam enim te ipse monuisti, iam correxisti? Ideo aliorum emendationi vacas?” Non sum tam inprobus, ut curationes aeger obeam, sed tamquam in eodem valitudinario iaceam, de communi tecum malo conloquor et remedia communico.
Sic itaque me audi, tamquam mecum loquar. In secretum te meum admitto et te adhibito mecum
<span class="br"></span><span class="lineNumber">2</span><span class="br"></span>exigo. Clamo mihi ipse: “Numera annos tuos, et pudebit<a class="footnoteLink" href="#note_LCL075_192_1" id="target_note_LCL075_192_1"><sup>1</sup></a> eadem velle, quae volueras puer, eadem parare. Hoc denique tibi circa mortis diem praesta: moriantur ante te vitia. Dimitte istas voluptates turbidas, magno luendas<a class="footnoteLink" href="#note_LCL075_192_2" id="target_note_LCL075_192_2"><sup>2</sup></a>; non venturae tantum, sed praeteritae nocent. Quemadmodum scelera etiam si non sint deprehensa cum fierent, sollicitudo non cum ipsis abit; ita inprobarum voluptatum etiam post ipsas paenitentia est. Non sunt solidae, non sunt


</p></section><notes><section class="footnotes"><ul><li class="note" id="note_LCL075_192_1"><a class="footnoteCrossrefLink" href="#target_note_LCL075_192_1" title="Click to highlight in text"><sup class="lineRef">1</sup>After <span class="italic">pudebit</span> Thomas and Hense<sup>2</sup> insert <span class="italic">te.</span></a></li><script type="text/javascript">document.getElementById('note_LCL075_192_1').style.display = "none";</script><li class="note" id="note_LCL075_192_2"><a class="footnoteCrossrefLink" href="#target_note_LCL075_192_2" title="Click to highlight in text"><sup class="lineRef">2</sup><span class="italic">luendas</span> Pincianus; <span class="italic">levandas</span> or <span class="italic">leundas</span> or <span class="italic">leuaturas</span> MSS.</a></li><script type="text/javascript">document.getElementById('note_LCL075_192_2').style.display = "none";</script></ul></section></notes></section>