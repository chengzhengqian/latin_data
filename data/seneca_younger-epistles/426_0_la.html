<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

quantum potes vexa; et istis dicentibus “quo
<span class="br"></span><span class="lineNumber">19</span><span class="br"></span>usque eadem?” responde: “ego debebam dicere ‘quo usque eadem peccabitis?’” Remedia ante vultis quam vitia desinere? Ego vero eo magis dicam et, quia recusatis, perseverabo. Tunc
incipit medicina proficere, ubi in corpore alienato dolorem tactus expressit. Dicam etiam invitis profutura. Aliquando aliqua ad vos non blanda vox veniat, et quia verum singuli audire non vultis, publice audite.
<span class="br"></span><span class="lineNumber">20</span><span class="br"></span>Quo usque fines possessionum propagabitis? Ager uni domino, qui populum cepit, angustus est. Quo usque arationes vestras<a class="footnoteLink" href="#note_LCL076_390_1" id="target_note_LCL076_390_1"><sup>1</sup></a> porrigetis, ne provinciarum quidem spatio<a class="footnoteLink" href="#note_LCL076_390_2" id="target_note_LCL076_390_2"><sup>2</sup></a> contenti circumscribere praediorum modum? Inlustrium fluminum per privatum decursus
est et amnes magni magnarumque gentium termini usque ad ostium a fonte vestri sunt. Hoc quoque parum est, nisi latifundiis vestris maria cinxistis, nisi trans Hadriam et Ionium Aegaeumque vester vilicus regnat, nisi insulae, ducum domicilia magnorum, inter vilissima rerum numerantur. Quam vultis late possidete, sit fundus quod aliquando imperium
vocabatur; facite vestrum quicquid potestis, dum plus sit alieno.</p>
<p><span class="br"></span><span class="lineNumber">21</span><span class="br"></span>Nunc vobiscum loquor, quorum aeque spatiose luxuria quam illorum avaritia diffunditur. Vobis




</p></section><notes><section class="footnotes"><ul><li class="note" id="note_LCL076_390_1"><a class="footnoteCrossrefLink" href="#target_note_LCL076_390_1" title="Click to highlight in text"><sup class="lineRef">1</sup><span class="italic">arationes vestras</span> Erasmus; <span class="italic">a rationib; vestris</span> B.</a></li><script type="text/javascript">document.getElementById('note_LCL076_390_1').style.display = "none";</script><li class="note" id="note_LCL076_390_2"><a class="footnoteCrossrefLink" href="#target_note_LCL076_390_2" title="Click to highlight in text"><sup class="lineRef">2</sup><span class="italic">spatio</span> de Jan; <span class="italic">statione</span> B.</a></li><script type="text/javascript">document.getElementById('note_LCL076_390_2').style.display = "none";</script></ul></section></notes></section>