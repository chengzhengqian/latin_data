<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

medico Pyrrhi promittente venenum se regi daturum monuit Pyrrhum, caveret insidias. Eiusdem animi fuit auro non vinci, veneno non vincere. Admirati sumus ingentem virum, quem non regis, non contra regem promissa flexissent, boni exempli tenacem, quod difficillimum est, in bello innocentem, qui aliquod
esse crederet etiam in hostes nefas, qui in summa paupertate, quam sibi decus fecerat, non aliter refugit divitias quam venenum. “Vive,” inquit,
“beneficio meo, Pyrrhe, et gaude quod adhuc dolebas, Fabricium non posse corrumpi.”</p>
<p><span class="br"></span><span class="lineNumber">7</span><span class="br"></span>Horatius Cocles solus implevit pontis angustias adimique a tergo sibi reditum, dummodo iter hosti auferretur, iussit et tam diu prementibus restitit, donec revulsa ingenti ruina tigna sonuerunt. Postquam
respexit et extra periculum esse patriam periculo suo sensit, “veniat, si quis vult,” inquit,
“sic euntem sequi,” iecitque<a class="footnoteLink" href="#note_LCL077_384_1" id="target_note_LCL077_384_1"><sup>1</sup></a> se in praeceps et non minus sollicitus in illo rapido alveo fluminis ut armatus quam ut salvus exiret, retento armorum victricium decore tam tutus rediit, quam si ponte venisset.</p>
<p><span class="br"></span><span class="lineNumber">8</span><span class="br"></span>Haec et eiusmodi facta imaginem nobis ostendere virtutis. Adiciam, quod mirum fortasse videatur: mala interdum speciem honesti optulere et optimum ex contrario enituit.<a class="footnoteLink" href="#note_LCL077_384_2" id="target_note_LCL077_384_2"><sup>2</sup></a> Sunt enim, ut scis, virtutibus



 

</p></section><notes><section class="footnotes"><ul><li class="note" id="note_LCL077_384_1"><a class="footnoteCrossrefLink" href="#target_note_LCL077_384_1" title="Click to highlight in text"><sup class="lineRef">1</sup><span class="italic">iecitque</span> later MSS.; <span class="italic">legitque</span> BA<sup>1</sup>.</a></li><script type="text/javascript">document.getElementById('note_LCL077_384_1').style.display = "none";</script><li class="note" id="note_LCL077_384_2"><a class="footnoteCrossrefLink" href="#target_note_LCL077_384_2" title="Click to highlight in text"><sup class="lineRef">2</sup><span class="italic">enituit</span> Buecheler, with cod. Ottobon.; <span class="italic">emicuit</span> cod. Velz.; <span class="italic">nituit</span> BA.</a></li><script type="text/javascript">document.getElementById('note_LCL077_384_2').style.display = "none";</script></ul></section></notes></section>