<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>aetatis meae saxa? Iratus illi proximam occasionem stomachandi arripio. “Apparet,” inquam, “has platanos neglegi; nullas habent frondes. Quam nodosi sunt et retorridi rami, quam tristes et squalidi trunci! Hoc non accideret, si quis has circumfoderet,
si inrigaret.” Iurat per genium meum se omnia facere, in nulla re cessare curam suam, sed illas vetulas esse. Quod intra nos sit, ego illas
<span class="br"></span><span class="lineNumber">3</span><span class="br"></span>posueram, ego illarum primum videram folium. Conversus
ad ianuam “Quis est iste?” inquam, “iste decrepitus et merito ad ostium admotus? Foras enim spectat. Unde istunc nactus es? Quid te delectavit alienum mortuum tollere?” At ille “Non cognoscis me?” inquit. “Ego sum Felicio, cui solebas sigillaria adferre. Ego sum Philositi vilici filius, deliciolum tuum.” “Perfecte,” inquam, “iste delirat. Pupulus etiam delicium meum factus est? Prorsus potest fieri; dentes illi cum maxime cadunt.”</p>
<p><span class="br"></span><span class="lineNumber">4</span><span class="br"></span>Debeo hoc suburbano meo, quod mihi senectus mea, quocumque adverteram, apparuit. Conplectamur illam et amemus; plena est voluptatis, si illa scias uti. Gratissima sunt poma, cum fugiunt; pueritiae maximus in exitu decor est; deditos vino potio extrema delectat, illa quae mergit, quae ebrietati
<span class="br"></span><span class="lineNumber">5</span><span class="br"></span>summam manum inponit. Quod in se iucundissimum omnis voluptas habet, in finem sui differt. Iucundissima
est aetas devexa iam, non tamen praeceps. Et





</p></section><notes></notes></section>