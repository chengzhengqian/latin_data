<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

In hac positum est summum illud hominis bonum. Antequam impleatur, incerta mentis volutatio est; cum vero perfectum est, inmota illa<a class="footnoteLink" href="#note_LCL076_90_1" id="target_note_LCL076_90_1"><sup>1</sup></a> stabilitas est.
<span class="br"></span><span class="lineNumber">28</span><span class="br"></span>Itaque inchoatus et ad summa procedens cultorque virtutis, etiam si adpropinquat perfecto bono, sed ei nondum summam manum inposuit, ibit<a class="footnoteLink" href="#note_LCL076_90_2" id="target_note_LCL076_90_2"><sup>2</sup></a> interim cessim et remittet aliquid ex intentione mentis. Nondum enim incerta transgressus est, etiamnunc versatur in lubrico. Beatus vero et virtutis exactae tunc se maxime amat, cum fortissime expertus est, et metuenda ceteris, si alicuius honesti officii pretia sunt, non tantum fert, sed amplexatur multoque audire mavult “tanto melior” quam “tanto felicior.”</p>
<p><span class="br"></span><span class="lineNumber">29</span><span class="br"></span>Venio nunc illo, quo me vocat expectatio tua. Ne extra rerum naturam vagari virtus nostra videatur, et tremet<a class="footnoteLink" href="#note_LCL076_90_3" id="target_note_LCL076_90_3"><sup>3</sup></a> sapiens et dolebit et expallescet. Hi enim omnes corporis sensus sunt. Ubi ergo calamitas, ubi illud malum verum est? Illic scilicet, si ista animum detrahunt, si ad confessionem servitutis
<span class="br"></span><span class="lineNumber">30</span><span class="br"></span>adducunt, si illi paenitentiam sui faciunt. Sapiens
quidem vincit virtute fortunam, at multi professi
sapientiam levissimis nonnumquam minis exterriti
sunt. Hoc loco nostrum vitium est, qui idem a
sapiente exigimus et a proficiente. Suadeo adhuc







</p></section><notes><section class="footnotes"><ul><li class="note" id="note_LCL076_90_1"><a class="footnoteCrossrefLink" href="#target_note_LCL076_90_1" title="Click to highlight in text"><sup class="lineRef">1</sup>Buecheler prefers <span class="italic">illi.</span></a></li><script type="text/javascript">document.getElementById('note_LCL076_90_1').style.display = "none";</script><li class="note" id="note_LCL076_90_2"><a class="footnoteCrossrefLink" href="#target_note_LCL076_90_2" title="Click to highlight in text"><sup class="lineRef">2</sup><span class="italic">ibit</span> Gruter; <span class="italic">ibi</span> VPb.</a></li><script type="text/javascript">document.getElementById('note_LCL076_90_2').style.display = "none";</script><li class="note" id="note_LCL076_90_3"><a class="footnoteCrossrefLink" href="#target_note_LCL076_90_3" title="Click to highlight in text"><sup class="lineRef">3</sup><span class="italic">tremet</span> the common reading; <span class="italic">tremebit</span> VPb; Hense suggests <span class="italic">tremescet.</span></a></li><script type="text/javascript">document.getElementById('note_LCL076_90_3').style.display = "none";</script></ul></section></notes></section>