<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

utrum facit sapientiam an patitur? Utroque modo corpus est. Nam et quod fit et quod facit, corpus est; si corpus est, bonum est. Unum enim illi deerat,
quominus bonum esset, quod incorporale erat.</p>
<p><span class="br"></span><span class="lineNumber">11</span><span class="br"></span>Peripateticis placet nihil interesse inter sapientiam et sapere, cum in utrolibet eorum et alterum sit. Numquid enim quemquam existimas sapere nisi qui sapientiam habet? Numquid quemquam, qui sapit,
<span class="br"></span><span class="lineNumber">12</span><span class="br"></span>non putas habere sapientiam? Dialectici veteres ista distinguunt; ab illis divisio usque ad Stoicos venit. Qualis sit haec, dicam. Aliud est ager, aliud agrum habere, quidni? Cum habere agrum ad habentem, non ad agrum pertineat. Sic aliud est sapientia, aliud sapere. Puto concedes duo esse haec, id, quod habetur, et eum, qui habet; habetur sapientia, habet qui sapit. Sapientia est mens perfecta vel ad summum
optimumque perducta. Ars enim vitae est. Sapere quid est? Non possum dicere “mens perfecta,”
sed id quod contingit perfectam mentem habenti; ita alterum est mens bona, alterum quasi habere mentem bonam.</p>
<p><span class="br"></span><span class="lineNumber">13</span><span class="br"></span>“Sunt,” inquit, “naturae corporum, tamquam hic
homo est, hic equus. Has deinde sequuntur motus
animorum enuntiativi corporum. Hi habent proprium
</p></section><notes></notes></section>