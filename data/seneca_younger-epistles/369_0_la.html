<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

lingua non constat, quid est, quare illum existimes in parte sobrium esse, in parte ebrium? <span class="sc">Vale.</span></p>
</section>
<section class="div2">
<h2><span class="sc">LXXXIV.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Itinera ista, quae segnitiam mihi excutiunt, et valitudini meae prodesse iudico et studiis. Quare valitudinem adiuvent, vides: cum pigrum me<a class="footnoteLink" href="#note_LCL076_276_1" id="target_note_LCL076_276_1"><sup>1</sup></a> et neglegentem corporis litterarum amor faciat, aliena opera exerceor; studio quare prosint, indicabo: a lectionibus nihil<a class="footnoteLink" href="#note_LCL076_276_2" id="target_note_LCL076_276_2"><sup>2</sup></a> recessi. Sunt autem, ut existimo, necessariae, primum ne sim me uno contentus; deinde ut, cum ab aliis quaesita cognovero, tum et de inventis iudicem et cogitem de inveniendis. Alit lectio ingenium et studio fatigatum, non sine studio
<span class="br"></span><span class="lineNumber">2</span><span class="br"></span>tamen, reficit. Nec scribere tantum nec tantum legere debemus; altera res contristabit vires et exhauriet, de stilo dico, altera solvet ac diluet. Invicem hoc et illo commeandum est et alterum altero temperandum, ut quicquid lectione collectum est, stilus redigat in corpus.</p>
<p><span class="br"></span><span class="lineNumber">3</span><span class="br"></span>Apes, ut aiunt, debemus imitari, quae vagantur et flores ad mel faciendum idoneos carpunt, deinde quicquid attulere, disponunt ac per favos digerunt et, ut Vergilius noster ait,</p>
</section><notes><section class="footnotes"><ul><li class="note" id="note_LCL076_276_1"><a class="footnoteCrossrefLink" href="#target_note_LCL076_276_1" title="Click to highlight in text"><sup class="lineRef">1</sup><span class="italic">me</span> later MSS.; <span class="italic">viae</span> VPb.</a></li><script type="text/javascript">document.getElementById('note_LCL076_276_1').style.display = "none";</script><li class="note" id="note_LCL076_276_2"><a class="footnoteCrossrefLink" href="#target_note_LCL076_276_2" title="Click to highlight in text"><sup class="lineRef">2</sup><span class="italic">nihil</span> added by Buecheler, omitted by VPb.</a></li><script type="text/javascript">document.getElementById('note_LCL076_276_2').style.display = "none";</script></ul></section></notes></section>