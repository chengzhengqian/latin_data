<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
sperando, alia desperando. Si sapis,<a class="footnoteLink" href="#note_LCL077_198_1" id="target_note_LCL077_198_1"><sup>1</sup></a> alterum alteri misce<a class="footnoteLink" href="#note_LCL077_198_2" id="target_note_LCL077_198_2"><sup>2</sup></a>: nec speraveris sine desperatione nec desperaveris<a class="footnoteLink" href="#note_LCL077_198_3" id="target_note_LCL077_198_3"><sup>3</sup></a> sine spe.</p>
<p><span class="br"></span><span class="lineNumber">13</span><span class="br"></span>Quid per se peregrinatio prodesse cuiquam potuit? Non voluptates illa temperavit, non cupiditates refrenavit, non iras repressit, non indomitos amoris impetus fregit, nulla denique animo mala eduxit. Non iudicium dedit, non discussit errorem, sed ut puerum ignota mirantem ad breve tempus
<span class="br"></span><span class="lineNumber">14</span><span class="br"></span>rerum aliqua novitate detinuit. Ceterum inconstantia mentis, quae maxime aegra est, lacessit, mobiliorem levioremque reddit ipsa iactatio. Itaque, quae petierant cupidissime loca, cupidius deserunt et avium modo transvolant citiusque quam venerant,
<span class="br"></span><span class="lineNumber">15</span><span class="br"></span>abeunt. Peregrinatio notitiam dabit gentium, novas tibi montium formas ostendet, invisitata spatia camporum et inriguas perennibus aquis valles, alicuius fluminis sub observatione naturam, sive ut Nilus aestivo incremento tumet, sive ut Tigris eripitur ex oculis et acto per occulta cursu integrae magnitudini redditur, sive ut Maeander, poetarum omnium exercitatio et ludus, implicatur crebris anfractibus et saepe in vicinum alveo suo admotus, antequam sibi influat, flectitur; ceterum neque meliorem faciet neque saniorem.</p>
<p><span class="br"></span><span class="lineNumber">16</span><span class="br"></span>Inter studia versandum est et inter auctores sapientiae, ut quaesita discamus, nondum inventa






</p></section><notes><section class="footnotes"><ul><li class="note" id="note_LCL077_198_1"><a class="footnoteCrossrefLink" href="#target_note_LCL077_198_1" title="Click to highlight in text"><sup class="lineRef">1</sup><span class="italic">sapis</span> later MSS.; <span class="italic">satis</span> BA.</a></li><script type="text/javascript">document.getElementById('note_LCL077_198_1').style.display = "none";</script><li class="note" id="note_LCL077_198_2"><a class="footnoteCrossrefLink" href="#target_note_LCL077_198_2" title="Click to highlight in text"><sup class="lineRef">2</sup><span class="italic">misce</span> later MSS.; <span class="italic">misces</span> BA.</a></li><script type="text/javascript">document.getElementById('note_LCL077_198_2').style.display = "none";</script><li class="note" id="note_LCL077_198_3"><a class="footnoteCrossrefLink" href="#target_note_LCL077_198_3" title="Click to highlight in text"><sup class="lineRef">3</sup><span class="italic">sine desperatione nec desperaveris</span> later MSS.; <span class="italic">sine speratione nec speraveris</span> BA.</a></li><script type="text/javascript">document.getElementById('note_LCL077_198_3').style.display = "none";</script></ul></section></notes></section>