<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
</section>
<section class="div2">
<h2><span class="ac">XCVII.<span class="linebreak"></span>
<span class="sc">Seneca Lvcilio svo salvtem</span></span></h2>
<p><span class="br"></span><span class="lineNumber">1</span><span class="br"></span>Erras, mi Lucili, si existimas nostri saeculi esse vitium luxuriam et neglegentiam boni moris et alia, quae obiecit suis quisque temporibus; hominum sunt ista, non temporum. Nulla aetas vacavit a culpa. Et si aestimare licentiam cuiusque saeculi incipias, pudet dicere, numquam apertius quam coram Catone
<span class="br"></span><span class="lineNumber">2</span><span class="br"></span>peccatum est. Credat aliquis pecuniam esse versatam
in eo iudicio, in quo reus erat P.<a class="footnoteLink" href="#note_LCL077_108_1" id="target_note_LCL077_108_1"><sup>1</sup></a> Clodius ob id adulterium, quod cum Caesaris uxore in operto<a class="footnoteLink" href="#note_LCL077_108_2" id="target_note_LCL077_108_2"><sup>2</sup></a> commiserat violatis religionibus eius sacrificii, quod pro populo fieri dicitur sic summotis extra consaeptum
omnibus viris, ut picturae quoque masculorum animalium contegantur? Atqui dati iudicibus nummi
sunt et, quod hac etiamnunc pactione turpius est, stupra insuper matronarum et adulescentulorum
<span class="br"></span><span class="lineNumber">3</span><span class="br"></span>nobilium stilari loco exacta sunt. Minus crimine quam absolutione peccatum est: adulterii reus adulteria
divisit nec ante fuit de salute securus, quam similes sui iudices suos reddidit. Haec in eo iudicio facta sunt, in quo, si nihil aliud, Cato testimonium dixerat.</p>
<p>Ipsa ponam verba Ciceronis, quia res fidem excedit;
 




</p></section><notes><section class="footnotes"><ul><li class="note" id="note_LCL077_108_1"><a class="footnoteCrossrefLink" href="#target_note_LCL077_108_1" title="Click to highlight in text"><sup class="lineRef">1</sup><span class="italic">P.</span> ed. Mentel.; <span class="italic">A.</span> BA.</a></li><script type="text/javascript">document.getElementById('note_LCL077_108_1').style.display = "none";</script><li class="note" id="note_LCL077_108_2"><a class="footnoteCrossrefLink" href="#target_note_LCL077_108_2" title="Click to highlight in text"><sup class="lineRef">2</sup><span class="italic">operto</span> later MSS.; <span class="italic">aperto</span> BA.</a></li><script type="text/javascript">document.getElementById('note_LCL077_108_2').style.display = "none";</script></ul></section></notes></section>