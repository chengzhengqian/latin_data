<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

citius in odium venit quam dolor, qui recens consolatorem
invenit et aliquos ad se adducit, inveteratus vero deridetur, nec inmerito. Aut enim simulatus aut stultus est.</p>
<p><span class="br"></span><span class="lineNumber">14</span><span class="br"></span>Haec tibi scribo is, qui Annaeum Serenum, carissimum
mihi, tam inmodice flevi, ut, quod minime velim, inter exempla sim eorum, quos dolor vicit. Hodie autem factum meum damno et intellego maximam mihi causam sic lugendi fuisse, quod numquam cogitaveram
mori eum ante me posse. Hoc unum mihi occurrebat, minorem esse et multo minorem, tamquam ordinem fata servarent.</p>
<p><span class="br"></span><span class="lineNumber">15</span><span class="br"></span>Itaque adsidue cogitemus tam de nostra quam omnium, quos diligimus, mortalitate. Tunc ego<a class="footnoteLink" href="#note_LCL075_436_1" id="target_note_LCL075_436_1"><sup>1</sup></a> debui dicere: “Minor est Serenus meus; quid ad rem pertinet? Post me mori debet, sed ante me potest.” Quia non feci, inparatum subito fortuna percussit. Nunc cogita omnia et mortalia esse et incerta lege mortalia. Hodie fieri potest, quicquid
<span class="br"></span><span class="lineNumber">16</span><span class="br"></span>umquam potest. Cogitemus ergo, Lucili carissime, cito nos eo perventuros, quo illum pervenisse maeremus. Et fortasse, si modo vera sapientium fama est recipitque nos locus aliquis, quem putamus perisse, praemissus est. <span class="sc">Vale.</span></p>
</section><notes><section class="footnotes"><ul><li class="note" id="note_LCL075_436_1"><a class="footnoteCrossrefLink" href="#target_note_LCL075_436_1" title="Click to highlight in text"><sup class="lineRef">1</sup><span class="italic">ego</span> the other MSS.; <span class="italic">ergo</span> p, possibly rightly.</a></li><script type="text/javascript">document.getElementById('note_LCL075_436_1').style.display = "none";</script></ul></section></notes></section>