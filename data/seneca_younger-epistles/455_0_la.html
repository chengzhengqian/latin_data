<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

tenet summa, et ne ulli quidem nisi sibi innixus. Nam qui aliquo auxilio sustinetur, potest cadere. Si aliter est, incipient multum in nobis valere non nostra. Quis autem vult constare fortunam<a class="footnoteLink" href="#note_LCL076_448_1" id="target_note_LCL076_448_1"><sup>1</sup></a> aut quis se prudens ob aliena miratur?</p>
<p><span class="br"></span><span class="lineNumber">3</span><span class="br"></span>Quid est beata vita? Securitas et perpetua tranquillitas. Hanc dabit animi magnitudo, dabit constantia bene iudicati tenax. Ad haec quomodo pervenitur? Si veritas tota perspecta est; si servatus est in rebus agendis ordo, modus, decor, innoxia voluntas ac benigna, intenta rationi nec umquam ab illa recedens, amabilis simul mirabilisque. Denique ut breviter tibi formulam scribam, talis animus esse sapientis viri debet, qualis deum deceat.
<span class="br"></span><span class="lineNumber">4</span><span class="br"></span>Quid potest desiderare is, cui omnia honesta contingunt?
Nam si possunt aliquid non honesta conferre ad optimum statum, in his erit beata vita, sine quibus honesta.<a class="footnoteLink" href="#note_LCL076_448_2" id="target_note_LCL076_448_2"><sup>2</sup></a> Et quid turpius stultiusve quam bonum rationalis animi ex inrationalibus
<span class="br"></span><span class="lineNumber">5</span><span class="br"></span>nectere? Quidam tamen augeri summum bonum iudicant, quia parum plenum sit fortuitis repugnantibus.
Antipater quoque inter magnos sectae huius auctores aliquid se tribuere dicit externis, sed exiguum admodum. Vides autem quale sit die non<a class="footnoteLink" href="#note_LCL076_448_3" id="target_note_LCL076_448_3"><sup>3</sup></a> esse contentum, nisi aliquis igniculus adluxerit. Quod potest in hac claritate solis habere scintilla






</p></section><notes><section class="footnotes"><ul><li class="note" id="note_LCL076_448_1"><a class="footnoteCrossrefLink" href="#target_note_LCL076_448_1" title="Click to highlight in text"><sup class="lineRef">1</sup><span class="italic">fortunam</span> Buecheler; <span class="italic">fortuna</span> BA.</a></li><script type="text/javascript">document.getElementById('note_LCL076_448_1').style.display = "none";</script><li class="note" id="note_LCL076_448_2"><a class="footnoteCrossrefLink" href="#target_note_LCL076_448_2" title="Click to highlight in text"><sup class="lineRef">2</sup><span class="italic">honesta</span> Hense; <span class="italic">non est</span> BA.</a></li><script type="text/javascript">document.getElementById('note_LCL076_448_2').style.display = "none";</script><li class="note" id="note_LCL076_448_3"><a class="footnoteCrossrefLink" href="#target_note_LCL076_448_3" title="Click to highlight in text"><sup class="lineRef">3</sup><span class="italic">die non</span> Erasmus; <span class="italic">zenon</span> BA.</a></li><script type="text/javascript">document.getElementById('note_LCL076_448_3').style.display = "none";</script></ul></section></notes></section>