<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
intermittent. Fortasse autem et desinent, si intermittendi
consuetudinem fecerint. Non est hoc ipsum fastidiendum, quoniam quidem graviter adfectis
<span class="br"></span><span class="lineNumber">9</span><span class="br"></span>sanitatis loco est bona remissio. Dum me illi paro, tu interim, qui potes, qui intellegis, unde quo evaseris, et ex eo suspicaris, quousque sis evasurus, compone mores tuos, attolle animum, adversus formidata consiste.
Numerare eos noli, qui tibi metum faciunt. Nonne videatur stultus, si quis multitudinem eo loco timeat, per quem transitus singulis est? Aeque ad tuam mortem multis aditus non est, licet illam multi minentur. Sic istuc natura disposuit: spiritum tibi tam unus eripiet quam unus dedit.</p>
<p><span class="br"></span><span class="lineNumber">10</span><span class="br"></span>Si pudorem haberes, ultimam mihi pensionem remisisses. Sed ne ego quidem me sordide geram in finem aeris alieni et tibi quod debeo, inpingam.
“Numquam volui populo placere. Nam quae ego scio, non probat populus; quae probat populus, ego
<span class="br"></span><span class="lineNumber">11</span><span class="br"></span>nescio.” “Quis hoc?” inquis, tamquam nescias, cui imperem<a class="footnoteLink" href="#note_LCL075_208_1" id="target_note_LCL075_208_1"><sup>1</sup></a>; Epicurus. Sed idem hoc omnes tibi ex omni domo conclamabunt, Peripatetici, Academici, Stoici, Cynici. Quis enim placere populo potest, cui placet virtus? Malis artibus popularis favor quaeritur. Similem te illis facias oportet. Non probabunt, nisi agnoverint. Multo autem ad rem



</p></section><notes><section class="footnotes"><ul><li class="note" id="note_LCL075_208_1"><a class="footnoteCrossrefLink" href="#target_note_LCL075_208_1" title="Click to highlight in text"><sup class="lineRef">1</sup><span class="italic">imperem</span> and <span class="italic">imperim</span> MSS.; <span class="italic">imputem</span> Rossbach. Buecheler conjectures <span class="italic">nescias, aes cui imperem,</span> “you did not know the man upon whom I am levying for a loan.”</a></li><script type="text/javascript">document.getElementById('note_LCL075_208_1').style.display = "none";</script></ul></section></notes></section>