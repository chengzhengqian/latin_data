<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

aperto nos natura custodit. Cui permittit necessitas sua, circumspiciat exitum mollem; cui ad manum plura sunt, per quae sese adserat, is dilectum agat et qua potissimum liberetur, consideret; cui difficilis occasio est, is proximam quamque pro optima arripiat, sit licet inaudita, sit nova. Non deerit ad mortem
<span class="br"></span><span class="lineNumber">25</span><span class="br"></span>ingenium, cui non defuerit animus. Vides, quemadmodum
extrema quoque mancipia, ubi illis stimulos adegit dolor, excitentur et intentissimas custodias fallant? Ille vir magnus est, qui mortem sibi non tantum imperavit, sed invenit.</p>
<p>Ex eodem tibi munere plura exempla promisi.
<span class="br"></span><span class="lineNumber">26</span><span class="br"></span>Secundo naumachiae spectaculo unus e barbaris lanceam, quam in adversarios acceperat, totam iugulo suo mersit. “Quare, quare,” inquit, “non omne tormentum, omne ludibrium iamdudum effugio? Quare ego mortem armatus expecto?” Tanto hoc
<span class="br"></span><span class="lineNumber">27</span><span class="br"></span>speciosius spectaculum fuit, quanto honestius mori discunt homines quam occidere.</p>
<p>Quid ergo? Quod animi perditi quodque noxiosi habent,
non habebunt illi, quos adversus hos casus instruxit longa meditatio et magistra rerum omnium ratio? Illa nos docet fati varios esse accessus, finem eundem, nihil autem interesse, unde incipiat quod
</p></section><notes></notes></section>