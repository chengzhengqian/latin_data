<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

manus et infirmiorem a validioribus tuebantur,
suadebant dissuadebantque et utilia atque inutilia monstrabant. Horum prudentia ne quid deesset suis providebat, fortitudo pericula arcebat, beneficentia augebat<a class="footnoteLink" href="#note_LCL076_398_1" id="target_note_LCL076_398_1"><sup>1</sup></a> ornabatque subiectos. Officium erat imperare, non regnum. Nemo quantum posset, adversus eos experiebatur, per quos coeperat posse, nec erat cuiquam aut animus in iniuriam aut causa, cum bene imperanti bene pareretur nihilque rex maius minari male parentibus posset, quam ut abirent<a class="footnoteLink" href="#note_LCL076_398_2" id="target_note_LCL076_398_2"><sup>2</sup></a> e regno.</p>
<p><span class="br"></span><span class="lineNumber">6</span><span class="br"></span>Sed postquam subrepentibus vitiis in tyrannidem regna conversa sunt, opus esse legibus coepit, quas et ipsas inter initia tulere sapientes. Solon qui Athenas aequo iure fundavit, inter septem fuit<a class="footnoteLink" href="#note_LCL076_398_3" id="target_note_LCL076_398_3"><sup>3</sup></a> sapientia notos. Lycurgum si eadem aetas tulisset, sacro illi numero accessisset octavus. Zaleuci leges Charondaeque laudantur. Hi non in foro nec in consultorum atrio, sed in Pythagorae tacito illo sanctoque secessu didicerunt iura, quae florenti tunc Siciliae et per Italiam Graeciae ponerent.</p>
<p><span class="br"></span><span class="lineNumber">7</span><span class="br"></span>Hactenus Posidonio adsentior; artes<a class="footnoteLink" href="#note_LCL076_398_4" id="target_note_LCL076_398_4"><sup>4</sup></a> quidem a philosophia inventas, quibus in cotidiano vita utitur, non concesserim nec illi fabricae adseram gloriam.
“Illa,” inquit, “sparsos et aut cavis tectos<a class="footnoteLink" href="#note_LCL076_398_5" id="target_note_LCL076_398_5"><sup>5</sup></a> aut aliqua
 






</p></section><notes><section class="footnotes"><ul><li class="note" id="note_LCL076_398_1"><a class="footnoteCrossrefLink" href="#target_note_LCL076_398_1" title="Click to highlight in text"><sup class="lineRef">1</sup><span class="italic">augebat</span> later MSS.; <span class="italic">agebat</span> B.</a></li><script type="text/javascript">document.getElementById('note_LCL076_398_1').style.display = "none";</script><li class="note" id="note_LCL076_398_2"><a class="footnoteCrossrefLink" href="#target_note_LCL076_398_2" title="Click to highlight in text"><sup class="lineRef">2</sup><span class="italic">abirent</span> later MSS.; <span class="italic">abiret</span> B; <span class="italic">quam abire se regno</span> Gronovius.</a></li><script type="text/javascript">document.getElementById('note_LCL076_398_2').style.display = "none";</script><li class="note" id="note_LCL076_398_3"><a class="footnoteCrossrefLink" href="#target_note_LCL076_398_3" title="Click to highlight in text"><sup class="lineRef">3</sup><span class="italic">fuit</span> Madvig; <span class="italic">cui</span> B.</a></li><script type="text/javascript">document.getElementById('note_LCL076_398_3').style.display = "none";</script><li class="note" id="note_LCL076_398_4"><a class="footnoteCrossrefLink" href="#target_note_LCL076_398_4" title="Click to highlight in text"><sup class="lineRef">4</sup><span class="italic">adsentior; artes</span> Erasmus; <span class="italic">adsentio partes</span> (<span class="italic">artes</span>) MSS.</a></li><script type="text/javascript">document.getElementById('note_LCL076_398_4').style.display = "none";</script><li class="note" id="note_LCL076_398_5"><a class="footnoteCrossrefLink" href="#target_note_LCL076_398_5" title="Click to highlight in text"><sup class="lineRef">5</sup><span class="italic">sparsos . . . tectos</span> Lipsius; <span class="italic">sparsose caucasis lectos</span> B.</a></li><script type="text/javascript">document.getElementById('note_LCL076_398_5').style.display = "none";</script></ul></section></notes></section>