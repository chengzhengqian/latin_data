<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

notant. Sed sive quicquid evenit faciunt, quid inmutabilis
rei notitia proficiet? Sive significant, quid refert providere quod effugere non possis? Scias
<span class="br"></span><span class="lineNumber">16</span><span class="br"></span>ista, nescias; fient.
<q>
<span class="line">Si vero solem ad rapidum stellasque sequentes</span><span class="linebreak"></span>
<span class="line">Ordine respicies, numquam te crastina fallet</span><span class="linebreak"></span>
<span class="line">Hora nec insidiis noctis capiere serenae.</span><span class="linebreak"></span></q>
Satis abundeque provisum est, ut ab insidiis tutus
<span class="br"></span><span class="lineNumber">17</span><span class="br"></span>essem. “Numquid me crastina non fallit hora? Fallit enim quod nescienti evenit.” Ego quid futurum sit, nescio; quid fieri possit, scio. Ex hoc nihil desperabo, totum expecto; si quid remittitur, boni consulo. Fallit me hora, si parcit, sed ne sic quidem fallit. Nam quemadmodum scio omnia accidere posse, sic scio et non utique casura. Utique secunda expecto, malis paratus sum.</p>
<p><span class="br"></span><span class="lineNumber">18</span><span class="br"></span>In illo feras me necesse est non per praescriptum euntem. Non enim adducor, ut in numerum liberalium
artium pictores recipiam, non magis quam statuarios aut marmorarios aut ceteros luxuriae ministros.
Aeque luctatores et totam oleo ac luto constantem
scientiam expello ex his studiis liberalibus; aut et unguentarios recipiam et cocos et ceteros<a class="footnoteLink" href="#note_LCL076_358_1" id="target_note_LCL076_358_1"><sup>1</sup></a> voluptatibus nostris ingenia accommodantes sua.




</p></section><notes><section class="footnotes"><ul><li class="note" id="note_LCL076_358_1"><a class="footnoteCrossrefLink" href="#target_note_LCL076_358_1" title="Click to highlight in text"><sup class="lineRef">1</sup><span class="italic">ceteros</span> later MSS.; <span class="italic">ceteris</span> VPb.</a></li><script type="text/javascript">document.getElementById('note_LCL076_358_1').style.display = "none";</script></ul></section></notes></section>