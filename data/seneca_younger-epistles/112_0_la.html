<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

contemptio. Itaque in vanum operosos culpaverim. Rursus ad honesta nitentes, quanto magis incubuerint minusque sibi vinci ac strigare permiserint, adprobabo<a class="footnoteLink" href="#note_LCL075_224_1" id="target_note_LCL075_224_1"><sup>1</sup></a> et clamabo: “Tanto melior, surge et inspira et clivum istum uno, si potes, spiritu exsupera.”</p>
<p><span class="br"></span><span class="lineNumber">5</span><span class="br"></span>Generosos animos labor nutrit. Non est ergo, quod ex illo voto vetere<a class="footnoteLink" href="#note_LCL075_224_2" id="target_note_LCL075_224_2"><sup>2</sup></a> parentum tuorum eligas, quid contingere tibi velis, quid optes; et in totum iam per maxima acto viro turpe est etiamnunc deos fatigare. Quid votis opus est? Fac te ipse felicem. Facies autem, si intellexeris bona esse, quibus admixta virtus est, turpia, quibus malitia coniuncta est. Quemadmodum sine mixtura lucis nihil splendidum est, nihil atrum, nisi quod tenebras habet aut aliquid in se traxit obscuri, quemadmodum sine adiutorio ignis nihil calidum est, nihil sine aere frigidum; ita honesta et turpia virtutis ac malitiae societas efficit.</p>
<p><span class="br"></span><span class="lineNumber">6</span><span class="br"></span>Quid ergo est bonum? Rerum scientia. Quid malum est? Rerum imperitia. Ille prudens atque artifex pro tempore quaeque repellet aut eliget. Sed nec quae repellit timet, nec miratur quae elegit, si modo magnus illi et invictus animus est. Summitti te ac deprimi veto. Laborem si non recuses, parum




</p></section><notes><section class="footnotes"><ul><li class="note" id="note_LCL075_224_1"><a class="footnoteCrossrefLink" href="#target_note_LCL075_224_1" title="Click to highlight in text"><sup class="lineRef">1</sup><span class="italic">adprobabo</span> Haase; <span class="italic">adprobator</span> p; <span class="italic">admirabor</span> LPb.</a></li><script type="text/javascript">document.getElementById('note_LCL075_224_1').style.display = "none";</script><li class="note" id="note_LCL075_224_2"><a class="footnoteCrossrefLink" href="#target_note_LCL075_224_2" title="Click to highlight in text"><sup class="lineRef">2</sup><span class="italic">ex illo voto vetere</span> Hense; <span class="italic">ex illo vetere</span> pLPb.</a></li><script type="text/javascript">document.getElementById('note_LCL075_224_2').style.display = "none";</script></ul></section></notes></section>