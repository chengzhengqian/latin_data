<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
perpessicium senem, per omnia aspera iactatum, invictum
tamen et paupertate, quam graviorem illi domestica onera faciebant, et laboribus, quos militares
quoque pertulit. Quibus ille domi exercitus est,<a class="footnoteLink" href="#note_LCL077_206_1" id="target_note_LCL077_206_1"><sup>1</sup></a> sive uxorem eius reminiscimur<a class="footnoteLink" href="#note_LCL077_206_2" id="target_note_LCL077_206_2"><sup>2</sup></a> moribus feram, lingua petulantem, sive liberos indociles et matri quam patri similiores. Si vere reputes,<a class="footnoteLink" href="#note_LCL077_206_3" id="target_note_LCL077_206_3"><sup>3</sup></a> aut in bello fuit aut in tyrannide aut in libertate bellis ac tyrannis
<span class="br"></span><span class="lineNumber">28</span><span class="br"></span>saeviore. Viginti et septem annis pugnatum est; post finita arma triginta tyrannis noxae dedita est civitas, ex quibus plerique inimici erant. Novissima damnatio est sub gravissimis nominibus<a class="footnoteLink" href="#note_LCL077_206_4" id="target_note_LCL077_206_4"><sup>4</sup></a> impleta: obiecta est et religionum violatio et iuventutis corruptela, quam inmittere in deos, in patres, in rem publicam dictus est. Post haec carcer et venenum. Haec usque eo animum Socratis non moverant, ut ne vultum quidem moverent. O illam<a class="footnoteLink" href="#note_LCL077_206_5" id="target_note_LCL077_206_5"><sup>5</sup></a> mirabilem laudem et singularem!
Usque ad extremum nec hilariorem quisquam nec tristiorem Socraten vidit. Aequalis fuit in tanta inaequalitate fortunae.</p>
<p><span class="br"></span><span class="lineNumber">29</span><span class="br"></span>Vis alterum exemplum? Accipe hunc M. Catonem recentiorem, cum quo et infestius fortuna egit et pertinacius. Cui cum omnibus locis obstitisset, novissime







</p></section><notes><section class="footnotes"><ul><li class="note" id="note_LCL077_206_1"><a class="footnoteCrossrefLink" href="#target_note_LCL077_206_1" title="Click to highlight in text"><sup class="lineRef">1</sup><span class="italic">est</span> later MSS.; om. BA.</a></li><script type="text/javascript">document.getElementById('note_LCL077_206_1').style.display = "none";</script><li class="note" id="note_LCL077_206_2"><a class="footnoteCrossrefLink" href="#target_note_LCL077_206_2" title="Click to highlight in text"><sup class="lineRef">2</sup><span class="italic">reminiscimur</span> added by Hense.</a></li><script type="text/javascript">document.getElementById('note_LCL077_206_2').style.display = "none";</script><li class="note" id="note_LCL077_206_3"><a class="footnoteCrossrefLink" href="#target_note_LCL077_206_3" title="Click to highlight in text"><sup class="lineRef">3</sup><span class="italic">reputes</span> added by Hense.</a></li><script type="text/javascript">document.getElementById('note_LCL077_206_3').style.display = "none";</script><li class="note" id="note_LCL077_206_4"><a class="footnoteCrossrefLink" href="#target_note_LCL077_206_4" title="Click to highlight in text"><sup class="lineRef">4</sup><span class="italic">nominibus</span> Lipsius; <span class="italic">hominibus</span> BA.</a></li><script type="text/javascript">document.getElementById('note_LCL077_206_4').style.display = "none";</script><li class="note" id="note_LCL077_206_5"><a class="footnoteCrossrefLink" href="#target_note_LCL077_206_5" title="Click to highlight in text"><sup class="lineRef">5</sup><span class="italic">moverent. o illam</span> Buecheler; <span class="italic">moverint. Illam</span> BA.</a></li><script type="text/javascript">document.getElementById('note_LCL077_206_5').style.display = "none";</script></ul></section></notes></section>