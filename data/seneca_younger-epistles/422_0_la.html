<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
tibi antiquae probabunt et inscriptus Dossenni monumento titulus:
<q><span class="line">Hospes resiste et sophian Dossenni lege.</span><span class="linebreak"></span></q>
<span class="br"></span><span class="lineNumber">8</span><span class="br"></span>Quidam ex nostris, quamvis philosophia studium virtutis esset et haec peteretur, illa peteret, tamen non putaverunt illas distrahi posse. Nam nec philosophia
sine virtute est nec sine philosophia virtus. Philosophia studium virtutis est, sed per ipsam virtutem; nec virtus autem esse sine studio sui potest nec virtutis studium sine ipsa. Non enim quemadmodum in iis, qui aliquid ex distanti loco ferire conantur, alibi est qui petit, alibi quod petitur. Nec quemadmodum itinera quae ad urbes perducunt, sic viae ad virtutem sunt<a class="footnoteLink" href="#note_LCL076_382_1" id="target_note_LCL076_382_1"><sup>1</sup></a> extra ipsam; ad virtutem venitur per ipsam; cohaerent inter se philosophia virtusque.</p>
<p><span class="br"></span><span class="lineNumber">9</span><span class="br"></span>Philosophiae tres partes esse dixerunt et maximi et plurimi auctores: moralem, naturalem, rationalem. Prima conponit animum. Secunda rerum naturam scrutatur. Tertia proprietates verborum exigit et structuram et argumentationes, ne pro vero falsa subrepant. Ceterum inventi sunt et qui in pauciora
<span class="br"></span><span class="lineNumber">10</span><span class="br"></span>philosophiam et qui in plura diducerent. Quidam ex Peripateticis quartam partem adiecerunt<a class="footnoteLink" href="#note_LCL076_382_2" id="target_note_LCL076_382_2"><sup>2</sup></a> civilem, quia propriam quandam exercitationem desideret et




</p></section><notes><section class="footnotes"><ul><li class="note" id="note_LCL076_382_1"><a class="footnoteCrossrefLink" href="#target_note_LCL076_382_1" title="Click to highlight in text"><sup class="lineRef">1</sup><span class="italic">sic . . . sunt</span> added by Buecheler, giving the general sense; there is a lacuna in B, in which traces of a corrupt text can be made out.</a></li><script type="text/javascript">document.getElementById('note_LCL076_382_1').style.display = "none";</script><li class="note" id="note_LCL076_382_2"><a class="footnoteCrossrefLink" href="#target_note_LCL076_382_2" title="Click to highlight in text"><sup class="lineRef">2</sup><span class="italic">adiecerunt</span> later MSS.; <span class="italic">adicerent</span> B.</a></li><script type="text/javascript">document.getElementById('note_LCL076_382_2').style.display = "none";</script></ul></section></notes></section>