<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

aeger animus in divitiis an in paupertate ponatur. Malum illum suum sequitur. <span class="sc">Vale.</span></p>
</section>
<section class="div2">
<h2><span class="sc">XVIII.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>December est mensis; cum maxime civitas sudat. Ius luxuriae publicae datum est. Ingenti apparatu sonant omnia, tamquam quicquam inter Saturnalia intersit et dies rerum agendarum. Adeo nihil interest, ut non videatur<a class="footnoteLink" href="#note_LCL075_116_1" id="target_note_LCL075_116_1"><sup>1</sup></a> mihi errasse, qui dixit olim rnensem Decembrem fuisse, nunc annum.</p>
<p><span class="br"></span><span class="lineNumber">2</span><span class="br"></span>Si te hic haberem, libenter tecum conferrem, quid existimares esse faciendum: utrum nihil ex cotidiana consuetudine movendum an, ne dissidere videremur cum publicis moribus, et hilarius cenandum et exuendam togam. Nam quod fieri nisi in tumultu et tristi tempore civitatis non solebat, voluptatis causa
<span class="br"></span><span class="lineNumber">3</span><span class="br"></span>ac festorum dierum vestem mutavimus. Si te bene novi, arbitri partibus functus nec per omnia nos similes esse pilleatae turbae voluisses nec per omnia dissimiles; nisi forte his maxime diebus animo imperandum
est, ut tunc voluptatibus solus abstineat, cum in illas omnis turba procubuit; certissimum enim argumentum firmitatis suae capit, si ad blanda et in
<span class="br"></span><span class="lineNumber">4</span><span class="br"></span>luxuriam trahentia nec it nec abducitur. Hoc multo


 

</p></section><notes><section class="footnotes"><ul><li class="note" id="note_LCL075_116_1"><a class="footnoteCrossrefLink" href="#target_note_LCL075_116_1" title="Click to highlight in text"><sup class="lineRef">1</sup><span class="italic">ut non videatur</span> later MSS.; <span class="italic">ut videatur</span> pLPb.</a></li><script type="text/javascript">document.getElementById('note_LCL075_116_1').style.display = "none";</script></ul></section></notes></section>