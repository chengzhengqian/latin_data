<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
damni. Nemo illa perisse sentit, sed cogitat. Qui se habet, nihil perdidit. Sed quoto cuique habere se contigit? <span class="sc">Vale</span>.</p>
</section>
<section class="div2">
<h2><span class="sc">XLIII.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Quomodo hoc ad me pervenerit quaeris, quis mihi id te cogitare narraverit, quod tu nulli narraveras? Is qui scit plurumum, rumor. “Quid ergo?” inquis,
“Tantus sum, ut possim excitare rumorem?” Non est quod te ad hunc locum respiciens metiaris; ad
<span class="br"></span><span class="lineNumber">2</span><span class="br"></span>istum respice, in quo moraris. Quicquid inter vicina eminet, magnum est illic, ubi eminet. Nam magnitudo
non habet<a class="footnoteLink" href="#note_LCL075_284_1" id="target_note_LCL075_284_1"><sup>1</sup></a> modum certum; comparatio illam aut tollit<a class="footnoteLink" href="#note_LCL075_284_2" id="target_note_LCL075_284_2"><sup>2</sup></a> aut deprimit. Navis, quae in flumine magna est, in mari parvula est. Gubernaculum, quod alteri navi magnum, alteri exiguum est.</p>
<p><span class="br"></span><span class="lineNumber">3</span><span class="br"></span>Tu nunc in provincia, licet contemnas ipse te, magnus es. Quid agas, quemadmodum cenes, quemadmodum
dormias, quaeritur, scitur; eo tibi diligentius
vivendum est. Tunc autem felicem esse te iudica, cum poteris in publico vivere, cum te parietes tui tegent, non abscondent, quos plerumque circumdatos
nobis iudicamus non ut tutius vivamus, sed ut
<span class="br"></span><span class="lineNumber">4</span><span class="br"></span>peccemus occultius. Rem dicam, ex qua mores aestimes nostros: vix quemquam invenies, qui possit





</p></section><notes><section class="footnotes"><ul><li class="note" id="note_LCL075_284_1"><a class="footnoteCrossrefLink" href="#target_note_LCL075_284_1" title="Click to highlight in text"><sup class="lineRef">1</sup><span class="italic">non habet</span> later MSS.; <span class="italic">habet</span> pLg.</a></li><script type="text/javascript">document.getElementById('note_LCL075_284_1').style.display = "none";</script><li class="note" id="note_LCL075_284_2"><a class="footnoteCrossrefLink" href="#target_note_LCL075_284_2" title="Click to highlight in text"><sup class="lineRef">2</sup><span class="italic">tollit</span> L; <span class="italic">attollit</span> L second hand and codd. Wirc. and Erlang.</a></li><script type="text/javascript">document.getElementById('note_LCL075_284_2').style.display = "none";</script></ul></section></notes></section>