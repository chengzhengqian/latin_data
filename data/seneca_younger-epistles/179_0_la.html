<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

Quid ergo? Non et nunc idem facies? Omnia inpedimenta dimitte et vaca bonae menti; nemoadillam pervenit occupatus. Exercetphilosophia regnum suum; dat tempus, non accipit. Non est res subsiciva, ordinaria est; domina est, adesse iubet.<a class="footnoteLink" href="#note_LCL075_358_1" id="target_note_LCL075_358_1"><sup>1</sup></a>
<span class="br"></span><span class="lineNumber">10</span><span class="br"></span>Alexandercuidam civitati partem agrorumet dimidium rerum omnium promittenti “Eo,” inquit, “proposito in Asiam veni, ut non id acciperem, quod dedissetis, sed ut id haberetis, quod reliquissem.” Idem philosophia rebus omnibus, “Non sum hoc tempus acceptura, quod vobis superfuerit, sed id vos habebitis, quod ipsa reiecero.<a class="footnoteLink" href="#note_LCL075_358_2" id="target_note_LCL075_358_2"><sup>2</sup></a>”</p>
<p><span class="br"></span><span class="lineNumber">11</span><span class="br"></span>Totam huc converte mentem, huic adside, hanc cole; ingens intervallum inter te et ceteros fiet. Omnes mortales multo antecedes, non multo te di antecedent. Quaeris, quid inter te et illos interfuturum
sit? Diutius erunt. At mehercules magni artificis est clusisse totum in exiguo. Tantum sapienti sua, quantum deo omnis aetas patet. Est aliquid, quo sapiens antecedat deum: ille naturae
<span class="br"></span><span class="lineNumber">12</span><span class="br"></span>beneficio non timet, suo sapiens. Ecce res magna, habere inbecillitatem hominis, securitatem dei. Incredibilis philosophiae vis est ad
omnem fortuitam vim retundendam. Nullum telum in corpore eius sedet; munita est, solida. Quaedam defetigat et


</p></section><notes><section class="footnotes"><ul><li class="note" id="note_LCL075_358_1"><a class="footnoteCrossrefLink" href="#target_note_LCL075_358_1" title="Click to highlight in text"><sup class="lineRef">1</sup><span class="italic">adesse iubet</span> Haase; <span class="italic">adest et iubet</span> MSS.</a></li><script type="text/javascript">document.getElementById('note_LCL075_358_1').style.display = "none";</script><li class="note" id="note_LCL075_358_2"><a class="footnoteCrossrefLink" href="#target_note_LCL075_358_2" title="Click to highlight in text"><sup class="lineRef">2</sup><span class="italic">reiecero</span> Lipsius; <span class="italic">re aegero</span> p; <span class="italic">re egero</span> L; <span class="italic">reegero</span> PV. Haase conj. <span class="italic">erogdro,</span> Mueck <span class="italic">relegaro.</span></a></li><script type="text/javascript">document.getElementById('note_LCL075_358_2').style.display = "none";</script></ul></section></notes></section>