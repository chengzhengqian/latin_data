<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
horas, quam omnibus erat sani ac valentis officiis
<span class="br"></span><span class="lineNumber">4</span><span class="br"></span>functus, decessit. Ille, qui et mari et terra pecuniam agitabat, qui ad publica quoque nullum relinquens inexpertum genus quaestus accesserat, in ipso actu bene cedentium rerum, in ipso procurrentis pecuniae impetu raptus est.</p>
<blockquote><p><span class="line">Insere nunc, Meliboee, piros, pone ordine<a class="footnoteLink" href="#note_LCL077_160_1" id="target_note_LCL077_160_1"><sup>1</sup></a> vites.</span><span class="linebreak"></span></p></blockquote>
<p class="noindent">Quam stultum est aetatem disponere ne crastini quidem dominum! O quanta dementia est spes longas inchoantium: emam aedificabo, credam exigam,
honores geram, tum deinde lassam et plenam
<span class="br"></span><span class="lineNumber">5</span><span class="br"></span>senectutem in otium referam. Omnia, mihi crede, etiam felicibus dubia sunt. Nihil sibi quisquam de futuro debet promittere. Id quoque, quod tenetur, per manus exit et ipsam, quam premimus, horam casus incidit. Volvitur tempus rata quidem lege, sed per obscurum; quid autem ad me, an naturae certum sit quod mihi incertum est?</p>
<p><span class="br"></span><span class="lineNumber">6</span><span class="br"></span>Navigationes longas et pererratis litoribus alienis seros in patriam reditus proponimus, militiam et castrensium laborum tarda manipretia, procurationes officiorumque per officia processus, cum interim ad latus mors est, quae quoniam numquam cogitatur nisi aliena, subinde nobis ingeruntur mortalitatis exempla non diutius quam dum miramur haesura.</p>
<p><span class="br"></span><span class="lineNumber">7</span><span class="br"></span>Quid autem stultius quam mirari id ullo die factum,




</p></section><notes><section class="footnotes"><ul><li class="note" id="note_LCL077_160_1"><a class="footnoteCrossrefLink" href="#target_note_LCL077_160_1" title="Click to highlight in text"><sup class="lineRef">1</sup><span class="italic">pone in ordine</span> BA.</a></li><script type="text/javascript">document.getElementById('note_LCL077_160_1').style.display = "none";</script></ul></section></notes></section>