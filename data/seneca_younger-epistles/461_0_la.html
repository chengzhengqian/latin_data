<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
damna corporis miserum non faciunt, beatum esse patiuntur. Nam quibus potentia non est in peiorem transferendi<a class="footnoteLink" href="#note_LCL076_460_1" id="target_note_LCL076_460_1"><sup>1</sup></a> statum, ne interpellandi quidem optimum.</p>
<p><span class="br"></span><span class="lineNumber">21</span><span class="br"></span>“Frigidum,” inquit, “aliquid et calidum novimus, inter utrumque tepidum est; sic aliquis beatus est, aliquis miser, aliquis nec beatus nec miser.” Volo hanc contra nos positam imaginem excutere. Si tepido illi plus frigidi ingessero, fiet frigidum. Si plus calidi adfudero, fiet novissime calidum. At huic nec misero nec beato quantumcumque ad miserias adiecero, miser non erit, quemadmodum
<span class="br"></span><span class="lineNumber">22</span><span class="br"></span>dicitis; ergo imago ista dissimilis est. Deinde trado tibi hominem nec miserum nec beatum. Huic adicio caecitatem; non fit miser. Adicio debilitatem; non fit miser. Adicio dolores continuos et graves; miser non fit. Quem tam multa mala in miseram vitam non transferunt, ne ex beata quidem educunt.
<span class="br"></span><span class="lineNumber">23</span><span class="br"></span>Si non potest, ut dicitis, sapiens ex beato in miserum decidere, non potest in non beatum. Quare enim qui labi coepit,<a class="footnoteLink" href="#note_LCL076_460_2" id="target_note_LCL076_460_2"><sup>2</sup></a> alicubi subsistat? Quae res illum non patitur ad imum devolvi, retinet in summo. Quidni non possit beata vita rescindi? Ne remitti quidem potest, et ideo virtus ad illam per se ipsa satis est.</p>
<p><span class="br"></span><span class="lineNumber">24</span><span class="br"></span>“Quid ergo?” inquit, “sapiens non est beatior,




</p></section><notes><section class="footnotes"><ul><li class="note" id="note_LCL076_460_1"><a class="footnoteCrossrefLink" href="#target_note_LCL076_460_1" title="Click to highlight in text"><sup class="lineRef">1</sup><span class="italic">transferendi</span> later MSS.; <span class="italic">transiendi</span> BA.</a></li><script type="text/javascript">document.getElementById('note_LCL076_460_1').style.display = "none";</script><li class="note" id="note_LCL076_460_2"><a class="footnoteCrossrefLink" href="#target_note_LCL076_460_2" title="Click to highlight in text"><sup class="lineRef">2</sup><span class="italic">qui labi coepit</span> Muretus; <span class="italic">qui illa coepit</span> BA.</a></li><script type="text/javascript">document.getElementById('note_LCL076_460_2').style.display = "none";</script></ul></section></notes></section>