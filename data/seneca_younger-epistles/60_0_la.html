<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
Lucili, exultabis dipondio satur et intelleges ad securitatem non opus esse fortuna; hoc enim, quod necessitati sat est, dat et<a class="footnoteLink" href="#note_LCL075_120_1" id="target_note_LCL075_120_1"><sup>1</sup></a> irata.</p>
<p><span class="br"></span><span class="lineNumber">8</span><span class="br"></span>Non est tamen quare tu multum tibi facere videaris. Facies enim, quod multa milia servorum, multa milia pauperum faciunt; illo nomine te suspice, quod facies non coactus, quod tam facile erit tibi illud pati semper quam aliquando experiri. Exerceamur ad palum. Et ne inparatos fortuna deprehendat, fiat nobis paupertas familiaris. Securius divites erimus, si scierimus, quam non sit grave pauperes esse.</p>
<p><span class="br"></span><span class="lineNumber">9</span><span class="br"></span>Certos habebat dies ille magister voluptatis Epicurus, quibus maligne famem extingueret, visurus, an aliquid deesset ex plena et consummata voluptate, vel quantum deesset et an dignum quod quis magno labore pensaret. Hoc certe in his epistulis ait, quas scripsit Charino magistratu ad Polyaenum. Et quidem gloriatur non toto asse se<a class="footnoteLink" href="#note_LCL075_120_2" id="target_note_LCL075_120_2"><sup>2</sup></a> pasci, Metrodorum, <span class="br"></span><span class="lineNumber">10</span><span class="br"></span>qui nondum tantum profecerit, toto. In hoc tu victu saturitatem putas esse? Et voluptas est. Voluptas autem non illa levis et fugax et subinde reficienda, sed stabilis et certa. Non enim iucunda res est aqua et polenta aut frustum hordeacei panis, sed summa
 



</p></section><notes><section class="footnotes"><ul><li class="note" id="note_LCL075_120_1"><a class="footnoteCrossrefLink" href="#target_note_LCL075_120_1" title="Click to highlight in text"><sup class="lineRef">1</sup><span class="italic">dat et</span> Schweigh√§user; <span class="italic">debet</span> MSS.</a></li><script type="text/javascript">document.getElementById('note_LCL075_120_1').style.display = "none";</script><li class="note" id="note_LCL075_120_2"><a class="footnoteCrossrefLink" href="#target_note_LCL075_120_2" title="Click to highlight in text"><sup class="lineRef">2</sup><span class="italic">se</span> added by Muretus.</a></li><script type="text/javascript">document.getElementById('note_LCL075_120_2').style.display = "none";</script></ul></section></notes></section>