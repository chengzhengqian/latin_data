<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">19</span><span class="br"></span>virtute non est. Puta enim prudentiam esse; quomodo adsentietur “oportet me ambulare”? Hoc natura non recipit. Prudentia enim ei, cuius est, prospicit, non sibi. Nam nec ambulare potest nec sedere. Ergo adsensionem non habet, rationale animal non est. Virtus si animal est, rationale est.
<span class="br"></span><span class="lineNumber">20</span><span class="br"></span>Rationale autem non est; ergo nec animal. Si virtus animal est, virtus autem bonum, non est omne bonum animal? Est. Hoc nostri fatentur.</p>
<p>Patrem servare bonum est, et sententiam prudenter in senatu dicere bonum est, et iuste decernere bonum est; ergo et<a class="footnoteLink" href="#note_LCL077_292_1" id="target_note_LCL077_292_1"><sup>1</sup></a> patrem servare animal est et prudenter sententiam dicere animal est. Eo usque res exegit, ut risum tenere non possis: prudenter tacere bonum est, frugaliter cenare bonum est<a class="footnoteLink" href="#note_LCL077_292_2" id="target_note_LCL077_292_2"><sup>2</sup></a>; ita et tacere et
<span class="br"></span><span class="lineNumber">21</span><span class="br"></span>cenare animal est. Ego mehercules titillare non desinam et ludos mihi ex istis subtilibus ineptiis facere. Iustitia et fortitudo, si animalia sunt, certe terrestria sunt. Omne animal terrestre alget, esurit, sitit; ergo iustitia alget, fortitudo esurit, clementia sitit.</p>
<p><span class="br"></span><span class="lineNumber">22</span><span class="br"></span>Quid porro? Non interrogabo illos, quam figuram habeant ista animalia? Hominis an equi an ferae? Si rotundam illis qualem deo dederint, quaeram, an et avaritia et luxuria et dementia aeque rotundae sint. Sunt enim et ipsae animalia. Si has quoque





</p></section><notes><section class="footnotes"><ul><li class="note" id="note_LCL077_292_1"><a class="footnoteCrossrefLink" href="#target_note_LCL077_292_1" title="Click to highlight in text"><sup class="lineRef">1</sup><span class="italic">et</span> later MSS.; <span class="italic">ut</span> BA.</a></li><script type="text/javascript">document.getElementById('note_LCL077_292_1').style.display = "none";</script><li class="note" id="note_LCL077_292_2"><a class="footnoteCrossrefLink" href="#target_note_LCL077_292_2" title="Click to highlight in text"><sup class="lineRef">2</sup><span class="italic">frugaliter (bene) cenare bonum est</span> Hense and later MSS.; om. BA.</a></li><script type="text/javascript">document.getElementById('note_LCL077_292_2').style.display = "none";</script></ul></section></notes></section>