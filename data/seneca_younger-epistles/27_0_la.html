<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

sunt<a class="footnoteLink" href="#note_LCL075_54_1" id="target_note_LCL075_54_1"><sup>1</sup></a>;” hoc ipsum est nihil bonum putare, quod eripi possit.</p>
<p>Miramur animalia quaedam, quae per medios ignes sine noxa corporum transeant; quanto hic mirabilior vir, qui per ferrum et ruinas et ignes inlaesus et indemnis
evasit! Vides, quanto facilius sit totam gentem quam unum virum vincere? Haec vox illi communis est cum Stoico. Aeque et hic intacta bona per concrematas urbes fert. Se enim ipso contentus est. Hoc felicitatem suam fine designat.</p>
<p><span class="br"></span><span class="lineNumber">20</span><span class="br"></span>Ne existimes nos solos generosa verba iactare; et ipse Stilbonis obiurgator Epicurus similem illi vocem emisit, quam tu boni consule, etiam si hunc diem iam expunxi. “Si cui,” inquit, “sua non videntur amplissima,
licet totius mundi dominus sit, tamen miser est.” Vel si hoc modo tibi melius enuntiari videtur,—id
enim agendum est, ut non verbis serviamus, sed sensibus,—: “Miser est, qui se non beatissimum iudicat,
<span class="br"></span><span class="lineNumber">21</span><span class="br"></span>licet imperet mundo.” Ut scias autem hos sensus esse communes, natura scilicet dictante, apud poetam comicum invenies:</p>
<blockquote><p><span class="line">Non est beatus, esse se qui non putat.</span><span class="linebreak"></span></p></blockquote>
<p class="noindent">Quid enim refert, qualis status tuus sit, si tibi videtur
<span class="br"></span><span class="lineNumber">22</span><span class="br"></span>malus? “Quid ergo?” inquis. “Si beatum se dixerit ille turpiter dives et ille multorum dominus sed plurium servus, beatus sua sententia fiet?” Non






</p></section><notes><section class="footnotes"><ul><li class="note" id="note_LCL075_54_1"><a class="footnoteCrossrefLink" href="#target_note_LCL075_54_1" title="Click to highlight in text"><sup class="lineRef">1</sup><span class="italic">id est iustitia, virtus, prudentia,</span> after <span class="italic">sunt,</span> most MSS.; deleted by Buecheler.</a></li><script type="text/javascript">document.getElementById('note_LCL075_54_1').style.display = "none";</script></ul></section></notes></section>