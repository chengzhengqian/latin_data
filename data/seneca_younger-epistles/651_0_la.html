<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

sint? Quomodo ad aliam proprietatem pervenit, cum utrique praecipuum illud commune sit, secundum
<span class="br"></span><span class="lineNumber">14</span><span class="br"></span>naturam esse?” Ipsa scilicet magnitudine. Nec hoc novum est, quaedam crescendo mutari. Infans fuit; factus est pubes, alia eius proprietas fit. Ille enim inrationalis est, hic rationalis. Quaedam incremento
non tantum in maius exeunt, sed in aliud.
<span class="br"></span><span class="lineNumber">15</span><span class="br"></span>“Non fit,” inquit, “aliud quod maius fit. Utrum lagonam an dolium impleas vino, nihil refert; in utroque proprietas vini est. Et exiguum mellis pondus
et magnum<a class="footnoteLink" href="#note_LCL077_368_1" id="target_note_LCL077_368_1"><sup>1</sup></a> sapore non differt.” Diversa ponis exempla; in istis enim eadem qualitas<a class="footnoteLink" href="#note_LCL077_368_2" id="target_note_LCL077_368_2"><sup>2</sup></a> est; quamvis
<span class="br"></span><span class="lineNumber">16</span><span class="br"></span>augeantur, manet. Quaedam amplificata in suo genere et in sua proprietate perdurant.</p>
<p>Quaedam post multa incrementa ultima demum vertit adiectio et novam illis aliamque quam in qua fuerunt, condicionem inprimit. Unus lapis facit fornicem, ille, qui latera inclinata cuneavit<a class="footnoteLink" href="#note_LCL077_368_3" id="target_note_LCL077_368_3"><sup>3</sup></a> et interventu
suo vinxit. Summa adiectio quare plurimum facit vel exigua? Quia non auget, sed implet.
<span class="br"></span><span class="lineNumber">17</span><span class="br"></span>Quaedam processu priorem exuunt formam et in novam transeunt. Ubi aliquid animus diu protulit et magnitudinem eius sequendo lassatus est, infinitum coepit vocari. Quod longe aliud factum est quam





</p></section><notes><section class="footnotes"><ul><li class="note" id="note_LCL077_368_1"><a class="footnoteCrossrefLink" href="#target_note_LCL077_368_1" title="Click to highlight in text"><sup class="lineRef">1</sup><span class="italic">et magnum</span> later MSS.; <span class="italic">ex magno</span> BA.</a></li><script type="text/javascript">document.getElementById('note_LCL077_368_1').style.display = "none";</script><li class="note" id="note_LCL077_368_2"><a class="footnoteCrossrefLink" href="#target_note_LCL077_368_2" title="Click to highlight in text"><sup class="lineRef">2</sup><span class="italic">qualitas</span> later MSS.; <span class="italic">aequalitas</span> BA.</a></li><script type="text/javascript">document.getElementById('note_LCL077_368_2').style.display = "none";</script><li class="note" id="note_LCL077_368_3"><a class="footnoteCrossrefLink" href="#target_note_LCL077_368_3" title="Click to highlight in text"><sup class="lineRef">3</sup><span class="italic">cuneavit</span> later MSS.; <span class="italic">cenavit</span> BA.</a></li><script type="text/javascript">document.getElementById('note_LCL077_368_3').style.display = "none";</script></ul></section></notes></section>