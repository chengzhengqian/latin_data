<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">20</span><span class="br"></span>aliqui spiritus hospitaretur. Haec cum exposuisset Sotion et inplesset argumentis suis, “Non credis,”
inquit, “animas in alia corpora atque alia discribi et migrationem esse quod dicimus mortem? Non credis in his pecudibus ferisve aut aqua mersis illum quondam hominis animum morari? Non credis nihil perire in hoc mundo, sed mutare regionem? Nec tantum caelestia per certos circuitus verti, sed animalia quoque
per vices ire et animos per orbem agi? Magni
<span class="br"></span><span class="lineNumber">21</span><span class="br"></span>ista crediderunt viri. Itaque iudicium quidem tuum sustine, ceterum omnia tibi in integro serva. Si vera sunt ista, abstinuisse animalibus innocentia est; si falsa, frugalitas est. Quod istic credulitatis<a class="footnoteLink" href="#note_LCL077_242_1" id="target_note_LCL077_242_1"><sup>1</sup></a> tuae damnum est? Alimenta tibi leonum et vulturum eripio.”</p>
<p><span class="br"></span><span class="lineNumber">22</span><span class="br"></span>His ego instinctus abstinere animalibus coepi, et anno peracto non tantum facilis erat mihi consuetudo, sed dulcis. Agitatiorem mihi animum esse credebam,
nec tibi hodie adfirmaverim, an fuerit. Quaeris, quomodo desierim? In primum Tiberii Caesaris principatum iuventae tempus inciderat. Alienigena tum sacra movebantur, sed inter argumenta superstitionis
ponebatur quorundam animalium abstinentia. Patre itaque meo rogante, qui non calumniam timebat, sed philosophiam oderat, ad pristinam



</p></section><notes><section class="footnotes"><ul><li class="note" id="note_LCL077_242_1"><a class="footnoteCrossrefLink" href="#target_note_LCL077_242_1" title="Click to highlight in text"><sup class="lineRef">1</sup><span class="italic">credulitatis</span> cod. Rhedig.; <span class="italic">crudelitatis</span> BA.</a></li><script type="text/javascript">document.getElementById('note_LCL077_242_1').style.display = "none";</script></ul></section></notes></section>