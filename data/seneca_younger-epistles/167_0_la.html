<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
omni umore obsequentior. Quid enim est aliud animus quam quodam modo se habens spiritus? Vides autem tanto spiritum esse faciliorem omni alia materia, quanto tenuior est.</p>
<p><span class="br"></span><span class="lineNumber">7</span><span class="br"></span>Illud, mi Lucili, non est quod te inpediat, quo minus de nobis bene speres, quod malitia nos iam tenet, quod diu in possessione nostri est; ad neminem ante bona mens venit quam mala. Omnes praeoccupati
sumus. Virtutes discere vitia dediscere est.
<span class="br"></span><span class="lineNumber">8</span><span class="br"></span>Eo<a class="footnoteLink" href="#note_LCL075_334_1" id="target_note_LCL075_334_1"><sup>1</sup></a> maiore animo ad emendationem nostri debemus accedere, quod semel traditi nobis boni perpetua possessio est; non dediscitur virtus. Contraria enim male<a class="footnoteLink" href="#note_LCL075_334_2" id="target_note_LCL075_334_2"><sup>2</sup></a> in alieno haerent, ideo depelli et exturbari possunt; fideliter sedent, quae in locum suum veniunt. Virtus secundum naturam est, vitia inimica et infesta
<span class="br"></span><span class="lineNumber">9</span><span class="br"></span>sunt. Sed quemadmodum virtutes receptae exire non possunt facilisque earum tutela est, ita initium ad illas eundi arduum, quia hoc proprium<a class="footnoteLink" href="#note_LCL075_334_3" id="target_note_LCL075_334_3"><sup>3</sup></a> inbecillae mentis atque aegrae est, formidare inexperta. Itaque cogenda est, ut incipiat; deinde non est acerba medicina. Protinus enim delectat, dum sanat. Aliorum remediorum
post sanitatem voluptas est, philosophia pariter et salutaris et dulcis est. <span class="sc">Vale.</span></p>
</section><notes><section class="footnotes"><ul><li class="note" id="note_LCL075_334_1"><a class="footnoteCrossrefLink" href="#target_note_LCL075_334_1" title="Click to highlight in text"><sup class="lineRef">1</sup><span class="italic">dediscere est. eo</span> Haupt; dediscere (om. Pb) <span class="italic">sed eo</span> MSS.</a></li><script type="text/javascript">document.getElementById('note_LCL075_334_1').style.display = "none";</script><li class="note" id="note_LCL075_334_2"><a class="footnoteCrossrefLink" href="#target_note_LCL075_334_2" title="Click to highlight in text"><sup class="lineRef">2</sup><span class="italic">male</span> P. Thomas; <span class="italic">mala</span> MSS.</a></li><script type="text/javascript">document.getElementById('note_LCL075_334_2').style.display = "none";</script><li class="note" id="note_LCL075_334_3"><a class="footnoteCrossrefLink" href="#target_note_LCL075_334_3" title="Click to highlight in text"><sup class="lineRef">3</sup><span class="italic">proprium</span> Madvig; <span class="italic">primum</span> MSS.</a></li><script type="text/javascript">document.getElementById('note_LCL075_334_3').style.display = "none";</script></ul></section></notes></section>