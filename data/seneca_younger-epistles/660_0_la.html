<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

vitia confinia, et perditis quoque ac turpibus recti similitudo est; sic mentitur prodigus liberalem, cum plurimum intersit, utrum quis dare sciat an servare nesciat. Multi, inquam, sunt, Lucili, qui non donant, sed proiciunt; non voco ego liberalem pecuniae suae iratum. Imitatur neglegentia facilitatem, temeritas
<span class="br"></span><span class="lineNumber">9</span><span class="br"></span>fortitudinem. Haec nos similitudo coegit attendere et distinguere specie quidem vicina, re autem plurimum
inter se dissidentia, ac<a class="footnoteLink" href="#note_LCL077_386_1" id="target_note_LCL077_386_1"><sup>1</sup></a> dum observamus eos, quos insignes egregium opus fecerat, adnotare, quis rem aliquam generoso animo fecisset et magno impetu, sed semel. Hunc vidimus in bello fortem, in foro timidum, animose paupertatem ferentem, humiliter infamiam; factum laudavimus, contempsimus
<span class="br"></span><span class="lineNumber">10</span><span class="br"></span>virum. Alium vidimus adversus amicos benignum,
adversus inimicos temperatum, et publica et privata sancte ac religiose administrantem, non deesse ei in iis quae toleranda erant, patientiam, in iis quae agenda, prudentiam. Vidimus, ubi tribuendum esset, plena manu dantem, ubi laborandum, pertinacem et obnixum<a class="footnoteLink" href="#note_LCL077_386_2" id="target_note_LCL077_386_2"><sup>2</sup></a> et lassitudinem corporis animo sublevantem. Praeterea idem erat semper et in omni actu par sibi, iam non consilio bonus, sed more eo perductus, ut non tantum recte facere posset,


</p></section><notes><section class="footnotes"><ul><li class="note" id="note_LCL077_386_1"><a class="footnoteCrossrefLink" href="#target_note_LCL077_386_1" title="Click to highlight in text"><sup class="lineRef">1</sup><span class="italic">ac</span> add. Gertz.</a></li><script type="text/javascript">document.getElementById('note_LCL077_386_1').style.display = "none";</script><li class="note" id="note_LCL077_386_2"><a class="footnoteCrossrefLink" href="#target_note_LCL077_386_2" title="Click to highlight in text"><sup class="lineRef">2</sup><span class="italic">obnixum</span> codd. Laur. and Ottobon.; <span class="italic">obnoxium</span> BA.</a></li><script type="text/javascript">document.getElementById('note_LCL077_386_2').style.display = "none";</script></ul></section></notes></section>