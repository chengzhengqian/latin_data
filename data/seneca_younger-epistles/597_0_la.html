<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
cara aut necessaria. In his dicetur etiam stultus prodesse sapienti. Prodesse autem est animum secundum naturam movere virtute sua ut eius, qui movebitur. Hoc non sine ipsius quoque, qui proderit, bono fiet. Necesse enim alienam virtutem exercendo
<span class="br"></span><span class="lineNumber">13</span><span class="br"></span>exerceat et suam. Sed ut removeas ista, quae aut summa bona sunt aut summorum efficientia, nihilominus
prodesse inter se sapientes possunt. Invenire enim sapientem sapienti per se res expetenda<a class="footnoteLink" href="#note_LCL077_260_1" id="target_note_LCL077_260_1"><sup>1</sup></a> est, quia natura bonum omne carum est bono et sic quisque conciliatur bono quemadmodum sibi.</p>
<p><span class="br"></span><span class="lineNumber">14</span><span class="br"></span>Necesse est ex hac quaestione argumenti causa in alteram transeam. Quaeritur enim, an deliberaturus sit sapiens, an in consilium aliquem advocaturus. Quod facere illi necessarium est, cum ad haec civilia et domestica venitur et, ut ita dicam, mortalia. In his sic illi opus est alieno consilio quomodo medico, quomodo gubernatori, quomodo advocato et litis ordinatori. Proderit ergo sapiens aliquando sapienti, suadebit enim. Sed in illis quoque magnis ac divinis, ut diximus, communiter honesta tractando et animos
<span class="br"></span><span class="lineNumber">15</span><span class="br"></span>cogitationesque miscendo utilis erit. Praeterea
secundum naturam est et amicos complecti et
amicorum auctu<a class="footnoteLink" href="#note_LCL077_260_2" id="target_note_LCL077_260_2"><sup>2</sup></a> ut suo proprioque laetari. Nam
nisi hoc fecerimus, ne virtus quidem nobis permanebit,
quae exercendo sensu valet. Virtus autem


</p></section><notes><section class="footnotes"><ul><li class="note" id="note_LCL077_260_1"><a class="footnoteCrossrefLink" href="#target_note_LCL077_260_1" title="Click to highlight in text"><sup class="lineRef">1</sup><span class="italic">expetenda</span> later MSS.; <span class="italic">excedenda</span> BA<sup>1</sup>.</a></li><script type="text/javascript">document.getElementById('note_LCL077_260_1').style.display = "none";</script><li class="note" id="note_LCL077_260_2"><a class="footnoteCrossrefLink" href="#target_note_LCL077_260_2" title="Click to highlight in text"><sup class="lineRef">2</sup><span class="italic">auctu</span> Haase; <span class="italic">actu</span> BA.</a></li><script type="text/javascript">document.getElementById('note_LCL077_260_2').style.display = "none";</script></ul></section></notes></section>