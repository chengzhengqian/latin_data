<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

nolle decretum est. Variatur cotidie iudicium et in contrarium vertitur ac plerisque agitur vita per lusum. Preme ergo quod coepisti, et fortasse perduceris
aut ad summum aut eo, quod summum nondum esse solus intellegas.</p>
<p><span class="br"></span><span class="lineNumber">7</span><span class="br"></span>“Quid fiet,” inquis, “huic turbae familiarium sine<a class="footnoteLink" href="#note_LCL075_136_1" id="target_note_LCL075_136_1"><sup>1</sup></a> re familiari?” Turba ista cum a te pasci desierit, ipsa se pascet, aut quod tu beneficio tuo non potes scire, paupertatis scies. Illa veros certosque amicos retinebit; discedet quisquis non te, sed aliud sequebatur.
Non est autem vel ob hoc unum amanda paupertas, quod a quibus ameris ostendet? O quando ille veniet dies, quo nemo in honorem tuum mentiatur!
<span class="br"></span><span class="lineNumber">8</span><span class="br"></span>Huc ergo cogitationes tuae tendant, hoc cura, hoc opta, omnia alia vota deo remissurus, ut contentus sis temet ipso et ex te nascentibus bonis. Quae potest esse felicitas propior? Redige te ad parva, ex quibus cadere non possis, idque ut libentius facias, ad hoc pertinebit tributum huius epistulae, quod statim conferam.</p>
<p><span class="br"></span><span class="lineNumber">9</span><span class="br"></span>Invideas licet, etiam nunc libenter pro me dependet
Epicurus. “Magnificentior, mihi crede, sermo tuus in grabato videbitur et in panno. Non enim dicentur tantum illa, sed probabuntur.” Ego certe



</p></section><notes><section class="footnotes"><ul><li class="note" id="note_LCL075_136_1"><a class="footnoteCrossrefLink" href="#target_note_LCL075_136_1" title="Click to highlight in text"><sup class="lineRef">1</sup><span class="italic">sine</span> Hense; <span class="italic">sive</span> MSS.</a></li><script type="text/javascript">document.getElementById('note_LCL075_136_1').style.display = "none";</script></ul></section></notes></section>