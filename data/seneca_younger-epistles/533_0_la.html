<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
percepta spe futuri sumus, quasi non quod futurum est, si modo successerit nobis, cito in praeterita transiturum sit. Anguste fructus rerum determinat, qui tantum praesentibus laetus est; et futura et praeterita delectant, haec exspectatione, illa memoria,
sed alterum pendet et non fieri potest, alterum non potest non fuisse.</p>
<p>“Quis ergo furor est certissimo excidere? Adquiescamus
iis, quae iam hausimus, si modo non perforato
animo hauriebamus et transmittente quicquid
<span class="br"></span><span class="lineNumber">6</span><span class="br"></span>acceperat. Innumerabilia sunt exempla eorum, qui liberos iuvenes sine lacrimis extulerint, qui in senatum
aut in aliquod publicum officium a rogo redierint et statim aliud egerint. Nec inmerito; nam primum supervacuum est dolere, si nihil dolendo proficias. Deinde iniquum est queri de eo, quod uni accidit, omnibus restat. Deinde desiderii stulta conquestio est, ubi minimum interest inter amissum et desiderantem.
Eo itaque aequiore animo esse debemus, quod quos amisimus, sequimur.</p>
<p><span class="br"></span><span class="lineNumber">7</span><span class="br"></span>“Respice celeritatem rapidissimi temporis, cogita brevitatem huius spatii, per quod citatissimi currimus, observa hunc comitatum generis humani eodem tendentis minimis intervallis distinctum, etiam ubi maxima videntur; quem putas perisse, praemissus est. Quid autem dementius quam, cum idem tibi


</p></section><notes></notes></section>