<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
</section>
<section class="div2">
<h2><span class="sc">LXXII.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Quod quaeris a me, liquebat mihi, sic rem edidiceram,
per se. Sed diu non retemptavi memoriam meam, itaque non facile me sequitur. Quod evenit libris situ cohaerentibus, hoc evenisse mihi sentio; explicandus est animus et quaecumque apud illum deposita sunt, subinde excuti debent, ut parata sint, quotiens usus exegerit. Ergo hoc in praesentia differamus; multum enim operae, multum diligentiae poscit. Cum primum longiorem eodem loco speravero
<span class="br"></span><span class="lineNumber">2</span><span class="br"></span>moram, tunc istud in manus sumam. Quaedam enim sunt, quae possis et in cisio scribere. Quaedam lectum et otium et secretum desiderant. Nihilominus
his quoque occupatis diebus agatur aliquid et quidem totis. Numquam enim non succedent occupationes novae; serimus illas, itaque ex una exeunt plures. Deinde ipsi nobis dilationem damus:
“cum hoc peregero, toto animo incumbam “et” si hanc rem molestam composuero, studio me dabo.”</p>
<p><span class="br"></span><span class="lineNumber">3</span><span class="br"></span>Non cum vacaveris, philosophandum est; omnia alia neglegenda, ut huic adsideamus, cui nullum




</p></section><notes></notes></section>