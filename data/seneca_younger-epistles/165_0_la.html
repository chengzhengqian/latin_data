<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<blockquote><p><span class="line">Veritatis simplex oratio est.</span><span class="linebreak"></span></p></blockquote>
<p class="noindent">Ideoque illam inplicari non oportet; nec enim quicquam
minus convenit quam subdola ista calliditas animis magna conantibus. <span class="sc">Vale.</span></p>
</section>
<section class="div2">
<h2><span class="sc">L.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Epistulam tuam accepi post multos menses quam miseras. Supervacuum itaque putavi ab eo, qui adferebat,
quid ageres quaerere. Valde enim bonae memoriae est, si meminit! Et tamen spero te sic iam vivere, ut ubicumque eris, sciam quid agas. Quid enim aliud agis quam ut meliorem te ipse cottidie facias, ut aliquid ex erroribus ponas, ut intellegas tua vitia esse, quae putas rerum? Quaedam enim locis et temporibus adscribimus. At illa, quocumque transierimus, secutura sunt.</p>
<p><span class="br"></span><span class="lineNumber">2</span><span class="br"></span>Harpasten, uxoris meae fatuam, scis hereditarium onus in domo mea remansisse. Ipse enim aversissimus<a class="footnoteLink" href="#note_LCL075_330_1" id="target_note_LCL075_330_1"><sup>1</sup></a>
ab istis prodigiis sum; si quando fatuo delectari volo, non est mihi longe quaerendus; me rideo. Haec fatua subito desiit videre. Incredibilem rem tibi narro, sed veram: nescit esse se caecam. Subinde paedagogum suum rogat ut migret. Ait domum tenebricosam esse.</p>
<p><span class="br"></span><span class="lineNumber">3</span><span class="br"></span>Hoc quod in illa ridemus, omnibus nobis accidere liqueat tibi; nemo se avarum esse intellegit, nemo cupidum. Caeci tamen ducem quaerunt, nos sine

</p></section><notes><section class="footnotes"><ul><li class="note" id="note_LCL075_330_1"><a class="footnoteCrossrefLink" href="#target_note_LCL075_330_1" title="Click to highlight in text"><sup class="lineRef">1</sup><span class="italic">aversissimus</span> Agricola; <span class="italic">avarissimus</span> MSS.</a></li><script type="text/javascript">document.getElementById('note_LCL075_330_1').style.display = "none";</script></ul></section></notes></section>