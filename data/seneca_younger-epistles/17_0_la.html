<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p><span class="br"></span><span class="lineNumber">8</span><span class="br"></span>Utrumque autem devitandum est; neve similis malis fias, quia multi sunt, neve inimicus multis, quia dissimiles sunt. Recede in te ipsum, quantum potes. Cum his versare, qui te meliorem facturi sunt. Illos admitte, quos tu potes facere meliores. Mutuo ista
<span class="br"></span><span class="lineNumber">9</span><span class="br"></span>fiunt, et homines, dum docent, discunt. Non est quod te gloria publicandi ingenii producat in medium, ut recitare istis velis aut disputare; quod facere te vellem, si haberes isti populo idoneam mercem; nemo est, qui intellegere te possit. Aliquis fortasse, unus aut alter incidet, et hic ipse formandus tibi erit instituendusque
ad intellectum tui. “Cui ergo ista didici? “Non est quod timeas, ne operam perdideris; tibi<a class="footnoteLink" href="#note_LCL075_34_1" id="target_note_LCL075_34_1"><sup>1</sup></a> didicisti.</p>
<p><span class="br"></span><span class="lineNumber">10</span><span class="br"></span>Sed ne soli mihi hodie didicerim, communicabo tecum, quae occurrerunt mihi egregie dicta circa eundem
fere sensum tria; ex quibus unum haec epistula in debitum solvet, duo in antecessum accipe. Democritus
ait: “Unus mihi pro populo est, et populus
<span class="br"></span><span class="lineNumber">11</span><span class="br"></span>pro uno.” Bene et ille, quisquis fuit, ambigitur enim de auctore, cum quaereretur ab illo, quo tanta diligentia
artis spectaret ad paucissimos perventurae, “Satis sunt,” inquit, “mihi pauci, satis est unus, satis est nullus.” Egregie hoc tertium Epicurus, cum uni


 
</p></section><notes><section class="footnotes"><ul><li class="note" id="note_LCL075_34_1"><a class="footnoteCrossrefLink" href="#target_note_LCL075_34_1" title="Click to highlight in text"><sup class="lineRef">1</sup><span class="italic">tibi</span> b, Hense; <span class="italic">si tibi</span>LP.</a></li><script type="text/javascript">document.getElementById('note_LCL075_34_1').style.display = "none";</script></ul></section></notes></section>