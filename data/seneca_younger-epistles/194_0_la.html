<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

Graeci oestron vocant pecora peragentem et totis saltibus dissipantem, asilum nostri vocabant. Hoc Vergilio licet credas:</p>
<blockquote><p><span class="line">Est lucum Silari iuxta<a class="footnoteLink" href="#note_LCL075_388_1" id="target_note_LCL075_388_1"><sup>1</sup></a> ilicibusque virentem</span><span class="linebreak"></span>
<span class="line">Plurimus Alburnum volitans, cui nomen asilo</span><span class="linebreak"></span>
<span class="line">Romanum est, oestrum Grai vertere vocantes,</span><span class="linebreak"></span>
<span class="line">Asper, acerba sonans, quo tota exterrita silvis</span><span class="linebreak"></span>
<span class="line">Diffugiunt armenta.</span><span class="linebreak"></span></p></blockquote>
<p class="noindent"><span class="br"></span><span class="lineNumber">3</span><span class="br"></span>Puto intellegi istud verbum interisse. Ne te longe differam, quaedam simplicia in usu erant, sicut
“cernere ferro inter se” dicebant.<a class="footnoteLink" href="#note_LCL075_388_2" id="target_note_LCL075_388_2"><sup>2</sup></a> Idem Vergilius hoc probabit tibi:</p>
<blockquote><p>
<span class="line">Ingentis genitos diversis partibus orbis</span><span class="linebreak"></span>
<span class="line">Inter se coiisse viros et cernere ferro.</span><span class="linebreak"></span></p></blockquote>
<p class="noindent">Quod nunc decernere dicimus. Simplicis illius verbi
<span class="br"></span><span class="lineNumber">4</span><span class="br"></span>usus amissus est. Dicebant antiqui “si iusso,”
id est iussero. Hoc nolo mihi credas, sed eidem<a class="footnoteLink" href="#note_LCL075_388_3" id="target_note_LCL075_388_3"><sup>3</sup></a> Vergilio:</p>
<blockquote><p><span class="line">Cetera, qua iusso, mecum manus inferat arma.</span><span class="linebreak"></span></p></blockquote>
<p class="noindent"><span class="br"></span><span class="lineNumber">5</span><span class="br"></span>Non id ago nunc hac diligentia, ut ostendam, quantum tempus apud grammaticum perdiderim, sed ut ex hoc intellegas, quantum apud Ennium et Accium verborum situs occupaverit, cum apud hunc quoque, qui cotidie excutitur, aliqua nobis subducta sint.</p>
<p><span class="br"></span><span class="lineNumber">6</span><span class="br"></span>“Quid sibi,” inquis, “ista praeparatio vult? Quo spectat?” Non celabo te; cupio, si fieri potest,








</p></section><notes><section class="footnotes"><ul><li class="note" id="note_LCL075_388_1"><a class="footnoteCrossrefLink" href="#target_note_LCL075_388_1" title="Click to highlight in text"><sup class="lineRef">1</sup>for <span class="italic">lucum</span> and <span class="italic">iuxta</span> Vergil MSS. give <span class="italic">lucos</span> and <span class="italic">circa.</span></a></li><script type="text/javascript">document.getElementById('note_LCL075_388_1').style.display = "none";</script><li class="note" id="note_LCL075_388_2"><a class="footnoteCrossrefLink" href="#target_note_LCL075_388_2" title="Click to highlight in text"><sup class="lineRef">2</sup><span class="italic">dicebant</span> Mentel; <span class="italic">dicebantur</span> MSS.</a></li><script type="text/javascript">document.getElementById('note_LCL075_388_2').style.display = "none";</script><li class="note" id="note_LCL075_388_3"><a class="footnoteCrossrefLink" href="#target_note_LCL075_388_3" title="Click to highlight in text"><sup class="lineRef">3</sup><span class="italic">eidem</span> Haase; <span class="italic">fidem</span> MSS.</a></li><script type="text/javascript">document.getElementById('note_LCL075_388_3').style.display = "none";</script></ul></section></notes></section>