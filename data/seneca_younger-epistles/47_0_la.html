<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

rerum omnium sapiens, non exitum spectat. Initia in potestate nostra sunt; de eventu fortuna iudicat, cui de me sententiam non do. “At aliquid vexationis adferet, aliquid adversi.” Non damnat<a class="footnoteLink" href="#note_LCL075_94_1" id="target_note_LCL075_94_1"><sup>1</sup></a> latro, cum occidit.</p>
<p><span class="br"></span><span class="lineNumber">17</span><span class="br"></span>Nunc ad cotidianam stipem manum porrigis. Aurea te stipe implebo, et quia facta est auri mentio, accipe quemadmodum usus fructusque eius tibi esse gratior possit. “Is maxime divitiis fruitur, qui minime divitiis indiget.” “Ede,” inquis, “auctorem.”
Ut scias quam benigni simus, propositum est aliena laudare; Epicuri est aut Metrodori aut alicuius ex
<span class="br"></span><span class="lineNumber">18</span><span class="br"></span>Illa officina. Et quid interest quis dixerit? Omnibus dixit. Qui eget divitiis, timet pro illis. Nemo autem sollicito bono fruitur; adicere illis aliquid studet. Dum de incremento cogitat, oblitus est usus. Rationes accipit, forum conterit, kalendarium versat; fit ex domino procurator. <span class="sc">Vale.</span></p>
</section>
<section class="div2">
<h2><span class="sc">XV.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Mos antiquis fuit usque ad meam servatus aetatem,
primis epistulae verbis adicere: “Si vales bene est,
ego valeo.” Recte nos dicimus: “Si philosopharis,




</p></section><notes><section class="footnotes"><ul><li class="note" id="note_LCL075_94_1"><a class="footnoteCrossrefLink" href="#target_note_LCL075_94_1" title="Click to highlight in text"><sup class="lineRef">1</sup><span class="italic">damnat</span> Gronovius; <span class="italic">damnatur</span> MSS.; <span class="italic">dominatur</span> Schweighäuser. Haase, followed by Hense, indicates a lacuna after <span class="italic">occidit.</span></a></li><script type="text/javascript">document.getElementById('note_LCL075_94_1').style.display = "none";</script></ul></section></notes></section>