<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

et vivere tamquam superstes sibi et sapienter ferre desiderium sui. Nam de morte multa loquitur et id agit sedulo, ut nobis persuadeat, si quid incommodi
aut metus in hoc negotio est, morientis vitium esse, non mortis; non magis in ipsa quicquam esse
<span class="br"></span><span class="lineNumber">6</span><span class="br"></span>molestiae quam post ipsam. Tam demens autem est, qui timet, quod non est passurus, quam qui timet, quod non est sensurus. An quisquam hoc futurum credit, ut per quam nihil sentiatur, ea sentiatur?
“Ergo,” inquit, “mors adeo extra omne malum est, ut sit extra omnem malorum metum.”</p>
<p><span class="br"></span><span class="lineNumber">7</span><span class="br"></span>Haec ego scio et saepe dicta et saepe dicenda, sed neque cum legerem, aeque mihi profuerunt, neque cum audirem iis<a class="footnoteLink" href="#note_LCL075_214_1" id="target_note_LCL075_214_1"><sup>1</sup></a> dicentibus, qui negabant timenda, a quorum metu aberant; hic vero plurimum apud me auctoritatis habuit, cum loqueretur de
<span class="br"></span><span class="lineNumber">8</span><span class="br"></span>morte vicina. Dicam enim<a class="footnoteLink" href="#note_LCL075_214_2" id="target_note_LCL075_214_2"><sup>2</sup></a> quid sentiam: puto fortiorem
esse eum, qui in ipsa morte est quam qui circa mortem. Mors enim admota etiam inperitis animum dedit non vitandi inevitabilia. Sic gladiator tota pugna timidissimus iugulum adversario praestat et errantem gladium sibi adtemperat. At illa, quae in propinquo est utique ventura, desiderat lentam animi firmitatem, quae est rarior nec potest nisi a sapiente praestari.</p>
<p><span class="br"></span><span class="lineNumber">9</span><span class="br"></span>Libentissime itaque illum audiebam quasi ferentem




</p></section><notes><section class="footnotes"><ul><li class="note" id="note_LCL075_214_1"><a class="footnoteCrossrefLink" href="#target_note_LCL075_214_1" title="Click to highlight in text"><sup class="lineRef">1</sup><span class="italic">iis</span> Gertz; <span class="italic">his</span> P; <span class="italic">diis</span> pLb.</a></li><script type="text/javascript">document.getElementById('note_LCL075_214_1').style.display = "none";</script><li class="note" id="note_LCL075_214_2"><a class="footnoteCrossrefLink" href="#target_note_LCL075_214_2" title="Click to highlight in text"><sup class="lineRef">2</sup><span class="italic">enim</span> Mentel; <span class="italic">etiam</span> pLPb.</a></li><script type="text/javascript">document.getElementById('note_LCL075_214_2').style.display = "none";</script></ul></section></notes></section>