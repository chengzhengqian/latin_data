<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
dico: quo usque nullus erit lacus cui non villarum vestrarum fastigia immineant? Nullum flumen cuius non ripas aedificia vestra praetexant? Ubicumque scatebunt aquarum calentium venae, ibi nova deversoria
luxuriae excitabuntur. Ubicumque in aliquem
sinum litus curvabitur, vos protinus fundamenta iacietis<a class="footnoteLink" href="#note_LCL076_392_1" id="target_note_LCL076_392_1"><sup>1</sup></a> nec contenti solo nisi quod manu feceritis, mare<a class="footnoteLink" href="#note_LCL076_392_2" id="target_note_LCL076_392_2"><sup>2</sup></a> agetis introrsus. Omnibus licet locis tecta vestra resplendeant, aliubi inposita montibus in vastum terrarum marisque prospectum, aliubi ex plano in altitudinem montium educta, cum multa aedificaveritis, cum ingentia, tamen et singula corpora
estis et parvola. Quid prosunt multa cubicula? In uno iacetis, Non est vestrum ubicumque non estis.</p>
<p><span class="br"></span><span class="lineNumber">2</span><span class="br"></span>Ad vos deinde transeo, quorum profunda et insatiabilis
gula hinc maria scrutatur, hinc terras, alia hamis, alia laqueis, alia retium variis generibus cum magno labore persequitur; nullis animalibus nisi ex fastidio pax est. Quantulum<a class="footnoteLink" href="#note_LCL076_392_3" id="target_note_LCL076_392_3"><sup>3</sup></a> ex istis epulis, quae per tot comparatis manus, fesso voluptatibus ore libatis? Quantulum ex ista fera periculose capta dominus crudus ac nauseans gustat? Quantulum ex tot conchyliis tam longe advectis per istum stomachum inexplebilem labitur? Infelices, ecquid<a class="footnoteLink" href="#note_LCL076_392_4" id="target_note_LCL076_392_4"><sup>4</sup></a> intellegitis maiorem vos famem habere quam ventrem?</p>
<p><span class="br"></span><span class="lineNumber">23</span><span class="br"></span>Haec aliis dic, ut dum dicis, audias ipse; scribe,






</p></section><notes><section class="footnotes"><ul><li class="note" id="note_LCL076_392_1"><a class="footnoteCrossrefLink" href="#target_note_LCL076_392_1" title="Click to highlight in text"><sup class="lineRef">1</sup><span class="italic">iacietis</span> later MSS.; <span class="italic">facietis</span> B.</a></li><script type="text/javascript">document.getElementById('note_LCL076_392_1').style.display = "none";</script><li class="note" id="note_LCL076_392_2"><a class="footnoteCrossrefLink" href="#target_note_LCL076_392_2" title="Click to highlight in text"><sup class="lineRef">2</sup><span class="italic">mare</span> a MS. of Gruter; <span class="italic">arme</span> B.</a></li><script type="text/javascript">document.getElementById('note_LCL076_392_2').style.display = "none";</script><li class="note" id="note_LCL076_392_3"><a class="footnoteCrossrefLink" href="#target_note_LCL076_392_3" title="Click to highlight in text"><sup class="lineRef">3</sup><span class="italic">quantulum</span> later MSS.; <span class="italic">quantulum est</span> B.</a></li><script type="text/javascript">document.getElementById('note_LCL076_392_3').style.display = "none";</script><li class="note" id="note_LCL076_392_4"><a class="footnoteCrossrefLink" href="#target_note_LCL076_392_4" title="Click to highlight in text"><sup class="lineRef">4</sup><span class="italic">ecquid</span> Gronovius; <span class="italic">esse quid</span> B.</a></li><script type="text/javascript">document.getElementById('note_LCL076_392_4').style.display = "none";</script></ul></section></notes></section>