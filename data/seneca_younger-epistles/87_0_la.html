<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
instrumenta excarnificandi particulatim hominis? Pone ista, quae nos obstupefaciunt. Iube conticiscere
gemitus et exclamationes et vocum inter lacerationem
elisarum acerbitatem! Nempe dolor es,<a class="footnoteLink" href="#note_LCL075_174_1" id="target_note_LCL075_174_1"><sup>1</sup></a> quem podagricus ille contemnit, quem stomachicus ille in ipsis deliciis perfert, quem in puerperio puella perpetitur.
Levis es,<a class="footnoteLink" href="#note_LCL075_174_1" id="target_note_LCL075_174_1"><sup>1</sup></a> si ferre possum, brevis es,<a class="footnoteLink" href="#note_LCL075_174_1" id="target_note_LCL075_174_1"><sup>1</sup></a> si ferre non possum.</p>
<p><span class="br"></span><span class="lineNumber">15</span><span class="br"></span>Haec in animo voluta, quae saepe audisti, saepe dixisti. Sed an vere audieris, an vere dixeris, effectu proba. Hoc enim turpissimum est, quod nobis obici solet, verba nos philosophiae, non opera tractare.</p>
<p>Quid, tu nunc primum tibi mortem inminere scisti, nunc exilium, nunc dolorem? In haec natus es. Quicquid fieri potest, quasi futurum cogitemus.
<span class="br"></span><span class="lineNumber">16</span><span class="br"></span>Quod facere te moneo, scio certe te fecisse; nunc admoneo, ut animum tuum non mergas in istam sollicitudinem. Hebetabitur enim et minus habebit vigoris, cum exurgendum erit. Abduc illum a privata causa ad publicam. Dic mortale tibi et fragile corpusculum
esse, cui non ex iniuria tantum aut ex potentioris<a class="footnoteLink" href="#note_LCL075_174_2" id="target_note_LCL075_174_2"><sup>2</sup></a> viribus denuntiabitur dolor. Ipsae voluptates in tormenta vertuntur, epulae cruditatem adferunt, ebrietates nervorum torporem tremoremque,
libidines pedum, manuum, articulorum omnium depravationes.</p>
<p><span class="br"></span><span class="lineNumber">17</span><span class="br"></span>Pauper fiam; inter plures ero. Exul fiam; ibi


</p></section><notes><section class="footnotes"><ul><li class="note" id="note_LCL075_174_1"><a class="footnoteCrossrefLink" href="#target_note_LCL075_174_1" title="Click to highlight in text"><sup class="lineRef">1</sup><span class="italic">es</span> Gertz; <span class="italic">est</span> MSS.</a></li><script type="text/javascript">document.getElementById('note_LCL075_174_1').style.display = "none";</script><li class="note" id="note_LCL075_174_2"><a class="footnoteCrossrefLink" href="#target_note_LCL075_174_2" title="Click to highlight in text"><sup class="lineRef">2</sup><span class="italic">potentioris</span> inferior MSS.; the others read <span class="italic">potentioribus.</span></a></li><script type="text/javascript">document.getElementById('note_LCL075_174_2').style.display = "none";</script></ul></section></notes></section>