<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

quam temporis quaero. Nam quod labor contraxit, quies tollit. Haec qualiscumque cena aditiali<a class="footnoteLink" href="#note_LCL077_426_1" id="target_note_LCL077_426_1"><sup>1</sup></a>
<span class="br"></span><span class="lineNumber">5</span><span class="br"></span>iucundior erit. Aliquod enim experimentum animi sumpsi subito; hoc enim est simplicius et verius. Nam ubi se praeparavit et indixit sibi patientiam, non aeque apparet, quantum habeat verae firmitatis; illa sunt certissima argumenta, quae ex tempore dedit, si non tantum aequus molestias,<a class="footnoteLink" href="#note_LCL077_426_2" id="target_note_LCL077_426_2"><sup>2</sup></a> sed placidus aspexit; si non excanduit, non litigavit; si quod dari deberet ipse sibi non desiderando supplevit et cogitavit aliquid consuetudini suae, sibi nihil deesse.
<span class="br"></span><span class="lineNumber">6</span><span class="br"></span>Multa quam supervacua essent, non intelleximus, nisi deesse coeperunt; utebamur enim illis, non quia debebamus, sed quia habebamus. Quam multa autem paramus, quia alii paraverunt, quia apud plerosque sunt! Inter causas malorum nostrorum est, quod vivimus ad exempla, nec ratione conponimur
sed consuetudine abducimur.</p>
<p>Quod, si pauci facerent, nollemus imitari, cum plures facere coeperunt, quasi honestius sit, quia frequentius, sequimur. Et recti<a class="footnoteLink" href="#note_LCL077_426_3" id="target_note_LCL077_426_3"><sup>3</sup></a> apud nos locum
<span class="br"></span><span class="lineNumber">7</span><span class="br"></span>tenet error, ubi publicus factus est. Omnes iam sic peregrinantur, ut illos Numidarum praecurrat equitatus,
ut agmen cursorum antecedat; turpe est nullos esse, qui occurrentis via deiciant, aut<a class="footnoteLink" href="#note_LCL077_426_4" id="target_note_LCL077_426_4"><sup>4</sup></a> qui






</p></section><notes><section class="footnotes"><ul><li class="note" id="note_LCL077_426_1"><a class="footnoteCrossrefLink" href="#target_note_LCL077_426_1" title="Click to highlight in text"><sup class="lineRef">1</sup><span class="italic">aditiali</span> Erasmus; <span class="italic">adiali</span> BA.</a></li><script type="text/javascript">document.getElementById('note_LCL077_426_1').style.display = "none";</script><li class="note" id="note_LCL077_426_2"><a class="footnoteCrossrefLink" href="#target_note_LCL077_426_2" title="Click to highlight in text"><sup class="lineRef">2</sup><span class="italic">molestias</span> Windhaus; <span class="italic">molesta</span> later MSS.; <span class="italic">modestia</span> BA.</a></li><script type="text/javascript">document.getElementById('note_LCL077_426_2').style.display = "none";</script><li class="note" id="note_LCL077_426_3"><a class="footnoteCrossrefLink" href="#target_note_LCL077_426_3" title="Click to highlight in text"><sup class="lineRef">3</sup><span class="italic">recti</span> later MSS.; <span class="italic">retu</span> BA.</a></li><script type="text/javascript">document.getElementById('note_LCL077_426_3').style.display = "none";</script><li class="note" id="note_LCL077_426_4"><a class="footnoteCrossrefLink" href="#target_note_LCL077_426_4" title="Click to highlight in text"><sup class="lineRef">4</sup><span class="italic">deiciant aut</span> later MSS.; <span class="italic">deiciantur ut</span> BA.</a></li><script type="text/javascript">document.getElementById('note_LCL077_426_4').style.display = "none";</script></ul></section></notes></section>