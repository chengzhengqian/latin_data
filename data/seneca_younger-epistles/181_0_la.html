<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

experitur me? Faciat; ego<a class="footnoteLink" href="#note_LCL075_362_1" id="target_note_LCL075_362_1"><sup>1</sup></a> illam diu expertus sum.” “Quando?” inquis. Antequam nascerer. Mors est non esse; id quale sit, iam scio. Hoc erit post me, quod ante me fuit. Si quid in hac re tormenti est, necesse est et fuisse, antequam prodiremus in lucem; atqui nullam sensimus tunc
<span class="br"></span><span class="lineNumber">5</span><span class="br"></span>vexationem. Rogo, non stultissimum dicas, si quis existimet lucernae peius esse, cum extincta est, quam antequam accenditur? Nos quoque et extinguimur
et accendimur; medio illo tempore aliquid patimur, utrimque vero alta securitas est. In hoc enim, mi Lucili, nisi fallor, erramus, quod mortem iudicamus sequi, cum illa et praecesserit et secutura sit. Quicquid ante nos fuit, mors est. Quid enim refert, non incipias an desinas, cum utriusque rei hic sit effectus, non esse?</p>
<p><span class="br"></span><span class="lineNumber">6</span><span class="br"></span>His et eiusmodi exhortationibus, tacitis scilicet, nam verbis locus non erat, adloqui me non desii. Deinde paulatim suspirium illud, quod esse iam anhelitus coeperat, intervalla maiora fecit et retardatum
est ac remansit. Nec adhuc, quamvis desierit, ex natura fluit spiritus; sentio haesitationem quandam eius et moram. Quomodo volet, dummodo non ex
<span class="br"></span><span class="lineNumber">7</span><span class="br"></span>animo suspirem. Hoc tibi de me recipe; non trepidabo ad extrema, iam praeparatus sum, nihil cogito de die toto. Illum tu lauda et imitare, quem




</p></section><notes><section class="footnotes"><ul><li class="note" id="note_LCL075_362_1"><a class="footnoteCrossrefLink" href="#target_note_LCL075_362_1" title="Click to highlight in text"><sup class="lineRef">1</sup>Before <span class="italic">ego</span> the MSS. read <span class="italic">at;</span> Gertz removed it from the text.</a></li><script type="text/javascript">document.getElementById('note_LCL075_362_1').style.display = "none";</script></ul></section></notes></section>