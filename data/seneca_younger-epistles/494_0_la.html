<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p><span class="br"></span><span class="lineNumber">67</span><span class="br"></span>Isti cum omnia concuterent, concutiebantur turbinum more, qui rapta convolvunt, sed ipsi ante volvuntur et ob hoc maiore impetu incurrunt, quia nullum illis sui regimen est ideoque cum multis fuerunt malo, pestiferam illam vim, qua plerisque nocuerunt, ipsi quoque sentiunt. Non est quod credas quemquam fieri aliena infelicitate felicem.
<span class="br"></span><span class="lineNumber">68</span><span class="br"></span>Omnia ista exempla, quae oculis atque auribus nostris ingeruntur, retexenda sunt et plenum malis sermonibus
pectus exhauriendum. Inducenda in occupatum locum virtus, quae mendacia et contra verum placentia
exstirpet, quae nos a populo, cui nimis credimus,
separet ac sinceris opinionibus reddat. Hoc est enim sapientia, in naturam converti et eo restitui,
<span class="br"></span><span class="lineNumber">69</span><span class="br"></span>unde publicus error expulerit. Magna pars sanitatis est hortatores insaniae reliquisse et ex isto coitu invicem noxio procul abisse.</p>
<p>Hoc ut esse verum scias, aspice, quanto aliter unusquisque populo vivat, aliter sibi. Non est per se magistra innocentiae solitudo nec frugalitatem docent rura, sed ubi testis ac spectator abscessit, vitia subsidunt, quorum monstrari et conspici fructus
<span class="br"></span><span class="lineNumber">70</span><span class="br"></span>est. Quis eam, quam nulli ostenderet, induit purpuram?
Quis posuit secretam in auro dapem? Quis sub alicuius arboris rusticae proiectus umbra luxuriae


</p></section><notes></notes></section>