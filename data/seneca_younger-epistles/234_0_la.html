<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

petendorum, non ex opinione, sed ex natura pretia rebus inponens, toti se inserens mundo et in omnes eius actus contemplationem suam mittens, cogitationibus actionibusque intentus, ex aequo magnus ac vehemens, asperis blandisque pariter invictus, neutri se fortunae summittens, supra omnia quae contingunt acciduntque eminens, pulcherrimus, ordinatissimus cum decore tum<a class="footnoteLink" href="#note_LCL076_6_1" id="target_note_LCL076_6_1"><sup>1</sup></a> viribus, sanus ac siccus, inperturbatus,
intrepidus, quem nulla vis frangat, quem nec adtollant fortuita nec deprimant; talis animus virtus
<span class="br"></span><span class="lineNumber">7</span><span class="br"></span>est. Haec eius est facies, si sub unum veniat aspectum et semel tota se ostendat. Ceterum multae eius species sunt. Pro vitae varietate et pro actionibus explicantur; nec minor fit aut maior ipsa. Decrescere enim summum bonum non potest nec virtuti ire retro licet; sed in alias atque alias qualitates
convertitur ad rerum, quas actura est, habitum
<span class="br"></span><span class="lineNumber">8</span><span class="br"></span>figurata. Quidquid attigit, in similitudinem sui adducit et tinguit; actiones, amicitias, interdum domos totas, quas intravit disposuitque, condecorat. Quidquid tractavit, id amabile, conspicuum, mirabile facit.</p>
<p>Itaque vis eius et magnitudo ultra non potest surgere, quando incrementum maximo non est. Nihil invenies rectius recto, non magis quam verius
<span class="br"></span><span class="lineNumber">9</span><span class="br"></span>vero, quam temperato temperatius. Omnis sine




</p></section><notes><section class="footnotes"><ul><li class="note" id="note_LCL076_6_1"><a class="footnoteCrossrefLink" href="#target_note_LCL076_6_1" title="Click to highlight in text"><sup class="lineRef">1</sup><span class="italic">tum</span> Haase; <span class="italic">cum</span> MSS.</a></li><script type="text/javascript">document.getElementById('note_LCL076_6_1').style.display = "none";</script></ul></section></notes></section>