<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p><span class="br"></span><span class="lineNumber">21</span><span class="br"></span>Quattuor ait esse artium Posidonius genera: sunt volgares et sordidae, sunt ludicrae, sunt pueriles, sunt liberales. Volgares opificum, quae manu constant
et ad instruendam vitam occupatae sunt, in quibus nulla decoris, nulla honesti simulatio est.
<span class="br"></span><span class="lineNumber">22</span><span class="br"></span>Ludicrae sunt, quae ad voluptatem oculorum atque aurium tendunt. His adnumeres licet machinatores, qui pegmata per se surgentia excogitant et tabulata tacite in sublime crescentia et alias ex inopinato varietates aut dehiscentibus, quae cohaerebant, aut his, quae distabant, sua sponte coeuntibus aut his, quae eminebant, paulatim in se residentibus. His imperitorum feriuntur oculi omnia subita, quia causas
<span class="br"></span><span class="lineNumber">23</span><span class="br"></span>non novere, mirantium. Pueriles sunt et aliquid habentes liberalibus simile hae artes, quas ἐγκυκλίους Graeci, nostri autem liberales vocant. Solae autem liberales sunt, immo, ut dicam verius, liberae, quibus curae virtus est.</p>
<p><span class="br"></span><span class="lineNumber">24</span><span class="br"></span>“Quemadmodum,” inquit, “est aliqua pars philosophiae
naturalis, est aliqua moralis, est aliqua rationalis, sic et haec quoque liberalium artium turba locum sibi in philosophia vindicat. Cum ventum est ad naturales quaestiones, geometriae testimonio statur;
<span class="br"></span><span class="lineNumber">25</span><span class="br"></span>ergo eius, quam adiuvat, pars est.” Multa adiuvant




</p></section><notes></notes></section>