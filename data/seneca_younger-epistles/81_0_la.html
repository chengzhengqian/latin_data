<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span>et quod plus pateat introrsus. Fac, oro te, Lucili carissime, quod unum potest praestare felicem: dissice et conculca ista, quae extrinsecus splendent, quae tibi promittuntur ab alio vel ex alio, ad verum bonum specta et de tuo gaude. Quid est autem hoc “de tuo”? Te ipso et tui optima parte. Corpusculum quoque, etiam si nihil fieri sine illo potest, magis necessariam rem crede quam magnam; vanas suggerit voluptates, breves, paenitendas, ac nisi magna moderatione temperentur, in contrarium abituras. Ita dico: in praecipiti voluptas ad dolorem vergit, nisi modum tenuit.</p>
<p>Modum autem tenere in eo difficile est, quod bonum esse credideris. Veri boni aviditas tuta est.
<span class="br"></span><span class="lineNumber">7</span><span class="br"></span>Quid sit istud, interrogas, aut unde subeat? Dicam: ex bona conscientia, ex honestis consiliis, ex rectis actionibus, ex contemptu fortuitorum, ex placido vitae et continuo tenore unam prementis viam. Nam illi, qui ex aliis propositis in alia transiliunt aut ne transiliunt
quidem, sed casu quodam transmittuntur, quomodo habere quicquam certum mansurumve
<span class="br"></span><span class="lineNumber">8</span><span class="br"></span>possunt suspensi et vagi? Pauci sunt, qui consilio se suaque disponant, ceteri eorum more, quae fluminibus
innatant, non eunt, sed feruntur. Ex quibus alia lenior unda detinuit ac mollius vexit, alia vehementior


</p></section><notes></notes></section>