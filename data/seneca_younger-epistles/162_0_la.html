<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

possunt longa intervalla esse in ea re, quae tota brevis est. Punctum est quod vivimus et adhuc puncto minus. Sed et hoc minimum specie quadam longioris spatii natura derisit; aliud ex hoc infantiam fecit, aliud pueritiam, aliud adulescentiam, aliud inclinationem
quandam ab adulescentia ad senectutem, aliud ipsam senectutem. In quam angusto quodam
<span class="br"></span><span class="lineNumber">4</span><span class="br"></span>quot gradus posuit! Modo te prosecutus sum; et tamen hoc “modo” aetatis nostrae bona portio est, cuius brevitatem aliquando defecturam<a class="footnoteLink" href="#note_LCL075_324_1" id="target_note_LCL075_324_1"><sup>1</sup></a> cogitemus. Non solebat mihi tam velox tempus videri; nunc incredibilis cursus apparet, sive quia admoveri lineas sentio, sive quia adtendere coepi et conputare damnum
meum.</p>
<p><span class="br"></span><span class="lineNumber">5</span><span class="br"></span>Eo magis itaque indignor aliquos ex hoc tempore, quod sufficere ne ad necessaria quidem potest, etiam si custoditum diligentissime fuerit, in supervacua maiorem partem erogare. Negat Cicero, si duplicetur sibi aetas, habiturum se tempus, quo legat lyricos; eodem loco pone<a class="footnoteLink" href="#note_LCL075_324_2" id="target_note_LCL075_324_2"><sup>2</sup></a> dialecticos; tristius inepti sunt. Illi ex professo lasciviunt, hi agere ipsos aliquid
<span class="br"></span><span class="lineNumber">6</span><span class="br"></span>existimant. Nec ego nego prospicienda
ista, sed prospicienda tantum et a limine salutanda in hoc unum, ne verba nobis dentur et aliquid esse in illis magni ac secreti boni iudicemus.</p>
</section><notes><section class="footnotes"><ul><li class="note" id="note_LCL075_324_1"><a class="footnoteCrossrefLink" href="#target_note_LCL075_324_1" title="Click to highlight in text"><sup class="lineRef">1</sup><span class="italic">defecturam</span> Müller; <span class="italic">futuram</span> MSS.</a></li><script type="text/javascript">document.getElementById('note_LCL075_324_1').style.display = "none";</script><li class="note" id="note_LCL075_324_2"><a class="footnoteCrossrefLink" href="#target_note_LCL075_324_2" title="Click to highlight in text"><sup class="lineRef">2</sup><span class="italic">pone</span> inserted by Haase; <span class="italic">pono or habeo</span> was proposed by Schweighäuser; <span class="italic">conloco</span> by Hermes, followed by Hense.</a></li><script type="text/javascript">document.getElementById('note_LCL075_324_2').style.display = "none";</script></ul></section></notes></section>