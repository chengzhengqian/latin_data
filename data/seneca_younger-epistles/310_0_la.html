<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

nec aliud bonum quam honestum<a class="footnoteLink" href="#note_LCL076_158_1" id="target_note_LCL076_158_1"><sup>1</sup></a> nec aliud malum quam turpe, si una indepravata virtus est et sola permanet tenoris sui; unum est bonum virtus, cui iam accidere, ne sit bonum, non potest. Mutationis periculum effugit; stultitia ad sapientiam erepit, sapientia in stultitiam non revolvitur.</p>
<p><span class="br"></span><span class="lineNumber">20</span><span class="br"></span>Dixi, si forte meministi, concupita volgo et formidata
inconsulto impetu plerosque calcasse. Inventus
est, qui flammis inponeret manum, cuius risum non interrumperet tortor, qui in funere liberorum
lacrimam non mitteret, qui morti non trepidus occurreret. Amor enim, ira,<a class="footnoteLink" href="#note_LCL076_158_2" id="target_note_LCL076_158_2"><sup>2</sup></a> cupiditas pericula depoposcerunt. Quod potest brevis obstinatio animi aliquo stimulo excitata, quanto magis virtus, quae non ex impetu nec subito, sed aequaliter valet, cui
<span class="br"></span><span class="lineNumber">21</span><span class="br"></span>perpetuum robur est. Sequitur, ut quae ab inconsultis
saepe contemnuntur, a sapientibus semper, ea nec bona sint nec mala. Unum ergo bonum ipsa virtus est, quae inter hanc fortunam et illam superba incedit cum magno utriusque contemptu.</p>
<p><span class="br"></span><span class="lineNumber">22</span><span class="br"></span>Si hanc opinionem receperis, aliquid bonum esse praeter honestum, nulla non virtus laborabit. Nulla enim optineri poterit, si quicquam extra se respexerit.




</p></section><notes><section class="footnotes"><ul><li class="note" id="note_LCL076_158_1"><a class="footnoteCrossrefLink" href="#target_note_LCL076_158_1" title="Click to highlight in text"><sup class="lineRef">1</sup><span class="italic">nec aliud bonum nisi</span> (<span class="italic">quam</span> Hense) <span class="italic">honestum,</span> omitted by VPb, is supplied by the Venice edition of 1492.</a></li><script type="text/javascript">document.getElementById('note_LCL076_158_1').style.display = "none";</script><li class="note" id="note_LCL076_158_2"><a class="footnoteCrossrefLink" href="#target_note_LCL076_158_2" title="Click to highlight in text"><sup class="lineRef">2</sup><span class="italic">amor enim, ira</span> Chatelain; <span class="italic">amor Ä“ in ira</span> V; <span class="italic">amore in ira</span> Pb.</a></li><script type="text/javascript">document.getElementById('note_LCL076_158_2').style.display = "none";</script></ul></section></notes></section>