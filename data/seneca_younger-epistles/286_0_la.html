<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
sui temporis et inperturbata publicis occupationibus quies.</p>
<blockquote><p>
<span class="line">O Meliboee, deus nobis haec otia fecit:</span><span class="linebreak"></span>
<span class="line">Namque erit ille mihi semper deus.</span><span class="linebreak"></span></p></blockquote>
<p class="noindent"><span class="br"></span><span class="lineNumber">11</span><span class="br"></span>Si illa quoque otia multum auctori suo debent, quorum munus hoc maximum est:</p>
<blockquote><p>
<span class="line">Ille meas errare boves, ut cernis, et ipsum</span><span class="linebreak"></span>
<span class="line">Ludere quae vellem calamo permisit agresti;</span><span class="linebreak"></span></p></blockquote>
<p class="noindent">quanti aestimamus hoc otium, quod inter deos agitur,
<span class="br"></span><span class="lineNumber">12</span><span class="br"></span>quod deos facit? Ita dico, Lucili, et te in caelum compendiario voco.</p>
<p>Solebat Sextius dicere Iovem plus non posse quam bonum virum. Plura Iuppiter habet, quae praestet hominibus, sed inter duos bonos non est melior, qui locupletior, non magis quam inter duos, quibus par scientia regendi gubernaculum est, meliorem dixeris,
<span class="br"></span><span class="lineNumber">13</span><span class="br"></span>cui maius speciosiusque navigium est. Iuppiter quo antecedit virum bonum? Diutius bonus est; sapiens nihilo se minoris existimat, quod virtutes eius spatio breviore cluduntur. Quemadmodum ex duobus sapientibus qui senior decessit, non est beatior eo, cuius intra pauciores annos terminata virtus est, sic deus non vincit sapientem felicitate, etiam si vincit
<span class="br"></span><span class="lineNumber">14</span><span class="br"></span>aetate. Non est virtus maior, quae longior. Iuppiter omnia habet, sed nempe aliis tradidit habenda; ad




</p></section><notes></notes></section>