<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

donec desinas habere, quod cupias? Numquam erit id tempus.<a class="footnoteLink" href="#note_LCL075_128_1" id="target_note_LCL075_128_1"><sup>1</sup></a> Qualem dicimus seriem esse causarum, ex quibus nectitur fatum, talem esse<a class="footnoteLink" href="#note_LCL075_128_2" id="target_note_LCL075_128_2"><sup>2</sup></a> cupiditatum; altera ex fine alterius nascitur. In eam demissus es vitam, quae numquam
tibi terminum miseriarum ac servitutis ipsa factura sit. Subduc cervicem iugo tritam; semel illam incidi quam semper premi satius
<span class="br"></span><span class="lineNumber">7</span><span class="br"></span>est. Si te ad privata rettuleris, minora erunt omnia, sed affatim implebunt; at nunc plurima et undique ingesta non satiant. Utrum autem mavis ex inopia saturitatem an in copia famem? et avida felicitas est et alienae aviditati exposita. Quamdiu tibi satis nihil fuerit, ipse aliis non eris.</p>
<p><span class="br"></span><span class="lineNumber">8</span><span class="br"></span>“Quomodo,” inquis, “exibo?” Utcumque. Cogita, quam multa temere pro pecunia, quam multa laboriose prohonore temptaveris; aliquid et pro otio audendum est, aut in ista sollicitudine procurationum et deinde urbanorum officiorum senescendum in tumultu ac semper novis fluctibus, quos effugere nulla modestia, nulla vitae quiete contigit. Quid enim ad rem pertinet, an tu quiescere velis? Fortuna tua non vult. Quid si illi etiam nunc permiseris crescere? Quantum ad successus accesserit, accedet ad metus.
<span class="br"></span><span class="lineNumber">9</span><span class="br"></span>Volo tibi hoc loco referre dictum Maecenatis vera in




</p></section><notes><section class="footnotes"><ul><li class="note" id="note_LCL075_128_1"><a class="footnoteCrossrefLink" href="#target_note_LCL075_128_1" title="Click to highlight in text"><sup class="lineRef">1</sup><span class="italic">erit id tempus</span> Buecheler; <span class="italic">erit tempus</span> MSS.</a></li><script type="text/javascript">document.getElementById('note_LCL075_128_1').style.display = "none";</script><li class="note" id="note_LCL075_128_2"><a class="footnoteCrossrefLink" href="#target_note_LCL075_128_2" title="Click to highlight in text"><sup class="lineRef">2</sup>Madvig would insert <span class="italic">scias</span> or <span class="italic">puta.</span></a></li><script type="text/javascript">document.getElementById('note_LCL075_128_2').style.display = "none";</script></ul></section></notes></section>