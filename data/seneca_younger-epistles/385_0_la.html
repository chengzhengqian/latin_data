<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

Id enim ipsum agit, quo alia agere prohibetur. Ad utrosque casus aptus est: bonorum rector est, malorum
<span class="br"></span><span class="lineNumber">39</span><span class="br"></span>victor. Sic, inquam, se exercuit, ut virtutem tam in secundis quam in adversis exhiberet nec materiam eius, sed ipsam intueretur. Itaque nec paupertas illum nec dolor nec quicquid aliud imperitos
avertit et praecipites agit, prohibet. Tu illum
<span class="br"></span><span class="lineNumber">40</span><span class="br"></span>premi putas malis? Utitur. Non ex ebore tantum Phidias sciebat facere simulacra; faciebat ex aere. Si marmor illi, si adhuc viliorem materiam obtulisses, fecisset, quale ex illa fieri optimum posset. Sic sapiens virtutem, si licebit, in divitiis explicabit, si minus, in paupertate; si poterit, in patria, si minus, in exilio; si poterit, imperator, si minus, miles; si poterit, integer, si minus, debilis. Quamcumque fortunam acceperit, aliquid ex illa memorabile efficiet.</p>
<p><span class="br"></span><span class="lineNumber">41</span><span class="br"></span>Certi sunt domitores ferarum, qui saevissima animalia
et ad occursum expavescenda<a class="footnoteLink" href="#note_LCL076_308_1" id="target_note_LCL076_308_1"><sup>1</sup></a> hominem pati subigunt<a class="footnoteLink" href="#note_LCL076_308_2" id="target_note_LCL076_308_2"><sup>2</sup></a> nec asperitatem excussisse contenti usque in contubernium mitigant. Leonibus magister manum insertat, osculatur tigrim suus custos, elephantum minimus Aethiops iubet subsidere in genua et ambulare
per funem. Sic sapiens artifex est domandi mala. Dolor, egestas, ignominia, carcer, exilium





</p></section><notes><section class="footnotes"><ul><li class="note" id="note_LCL076_308_1"><a class="footnoteCrossrefLink" href="#target_note_LCL076_308_1" title="Click to highlight in text"><sup class="lineRef">1</sup><span class="italic">expavescenda</span> Gertz; <span class="italic">expavescentia</span> VPb.</a></li><script type="text/javascript">document.getElementById('note_LCL076_308_1').style.display = "none";</script><li class="note" id="note_LCL076_308_2"><a class="footnoteCrossrefLink" href="#target_note_LCL076_308_2" title="Click to highlight in text"><sup class="lineRef">2</sup><span class="italic">subigunt</span> Ludwig von Jan; <span class="italic">sub iugum</span> VPb.</a></li><script type="text/javascript">document.getElementById('note_LCL076_308_2').style.display = "none";</script></ul></section></notes></section>