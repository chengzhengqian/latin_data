<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

ut ad ampliora secederet, diligit eos, per quos hoc ei facere tuto licet solusque<a class="footnoteLink" href="#note_LCL076_106_1" id="target_note_LCL076_106_1"><sup>1</sup></a> illis gratuitum testimonium reddit et magnam rem nescientibus debet. Quemadmodum
praeceptores suos veneratur ac suspicit, quorum
beneficio illis inviis exit, sic et hos,<a class="footnoteLink" href="#note_LCL076_106_2" id="target_note_LCL076_106_2"><sup>2</sup></a> sub quorum
<span class="br"></span><span class="lineNumber">5</span><span class="br"></span>tutela positus exercet artes bonas.“Verum alios quoque<a class="footnoteLink" href="#note_LCL076_106_3" id="target_note_LCL076_106_3"><sup>3</sup></a> rex viribus suis protegit.” Quis negat? Sed quemadmodum Neptuno plus debere se iudicat ex is, qui eadem tranquillitate
usi sunt, qui plura et pretiosiora illo mari vexit, animosius a mercatore quam a vectore solvitur votum, et ex ipsis mercatoribus
effusius gratus est, qui odores ac purpuras et auro pensanda portabat quam qui vilissima quaeque et saburrae loco futura congesserat; sic huius pacis beneficium ad omnes pertinentis altius ad eos pervenit,
qui illa bene utuntur.</p>
<p><span class="br"></span><span class="lineNumber">6</span><span class="br"></span>Multi enim sunt ex his togatis, quibus pax operosior bello est. An idem existimas pro pace debere eos, qui illam ebrietati aut libidini inpendunt aut aliis vitiis, quae vel bello rumpenda sunt? Nisi forte tam iniquum putas esse sapientem, ut nihil viritim se debere pro communibus bonis iudicet. Soli lunaeque plurimum debeo, et non uni mihi oriuntur. Anno temperantique annum deo privatim obligatus





</p></section><notes><section class="footnotes"><ul><li class="note" id="note_LCL076_106_1"><a class="footnoteCrossrefLink" href="#target_note_LCL076_106_1" title="Click to highlight in text"><sup class="lineRef">1</sup><span class="italic">solusque</span> Muretus; <span class="italic">solumque</span> VPb.</a></li><script type="text/javascript">document.getElementById('note_LCL076_106_1').style.display = "none";</script><li class="note" id="note_LCL076_106_2"><a class="footnoteCrossrefLink" href="#target_note_LCL076_106_2" title="Click to highlight in text"><sup class="lineRef">2</sup><span class="italic">hos</span> later MSS.; <span class="italic">his</span> VPb.</a></li><script type="text/javascript">document.getElementById('note_LCL076_106_2').style.display = "none";</script><li class="note" id="note_LCL076_106_3"><a class="footnoteCrossrefLink" href="#target_note_LCL076_106_3" title="Click to highlight in text"><sup class="lineRef">3</sup><span class="italic">alios quoque</span> later MSS.; <span class="italic">quoque alios</span> VPb.</a></li><script type="text/javascript">document.getElementById('note_LCL076_106_3').style.display = "none";</script></ul></section></notes></section>