<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

multorum ferculorum ornamenta coeant et cohaereant.
<span class="br"></span><span class="lineNumber">28</span><span class="br"></span>Sciant protinus hi, qui iactationem ex istis peti et gloriam aiebant, non ostendi ista, sed conscientiae dari. Pariter sint, quae disponi solent, uno iure perfusa. Nihil intersit: ostrea, echini, spondyli, mulli perturbati concoctique ponantur.‚Äù Non esset
<span class="br"></span><span class="lineNumber">29</span><span class="br"></span>confusior vomentium cibus. Quomodo ista perplexa sunt, sic ex istis non singulares morbi nascuntur, sed inexplicabiles, diversi, multiformes, adversus quos et medicina armare se coepit multis generibus, multis observationibus.</p>
<p>Idem tibi de philosophia dico. Fuit aliquando simplicior
inter minora peccantes et levi quoque cura remediabiles; adversus tantam morum eversionem omnia conanda sunt. Et utinam sic denique lues
<span class="br"></span><span class="lineNumber">30</span><span class="br"></span>ista vindicetur! Non privatim solum, sed publice furimus. Homicidia compescimus et singulas caedes; quid bella et occisarum gentium gloriosum scelus? Non avaritia, non crudelitas modum novit. Et ista quamdiu furtim et a singulis fiunt, minus noxia minusque monstruosa sunt; ex senatus consultis plebisque scitis saeva exercentur et publice iubentur
<span class="br"></span><span class="lineNumber">31</span><span class="br"></span>vetata privatim. Quae clam commissa capite luerent, tum quia paludati fecere, laudamus. Non pudet<a class="footnoteLink" href="#note_LCL077_76_1" id="target_note_LCL077_76_1"><sup>1</sup></a> homines, mitissimum genus, gaudere sanguine alterno

</p></section><notes><section class="footnotes"><ul><li class="note" id="note_LCL077_76_1"><a class="footnoteCrossrefLink" href="#target_note_LCL077_76_1" title="Click to highlight in text"><sup class="lineRef">1</sup><span class="italic">pudet</span> later MSS.; <span class="italic">putet</span> BA.</a></li><script type="text/javascript">document.getElementById('note_LCL077_76_1').style.display = "none";</script></ul></section></notes></section>