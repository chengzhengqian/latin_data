<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

habet; quod autem impetum habet,<a class="footnoteLink" href="#note_LCL077_288_1" id="target_note_LCL077_288_1"><sup>1</sup></a> animal est.”
Verum est, si suum impetum habet; suum autem non
<span class="br"></span><span class="lineNumber">11</span><span class="br"></span>habet,<a class="footnoteLink" href="#note_LCL077_288_2" id="target_note_LCL077_288_2"><sup>2</sup></a> sed animi. Omne animal, donec moriatur, id est, quod coepit; homo, donec moriatur, homo est, equus equus, canis canis.<a class="footnoteLink" href="#note_LCL077_288_3" id="target_note_LCL077_288_3"><sup>3</sup></a> Transire in aliud non potest. Iustitia, id est animus quodammodo se habens, animal est. Credamus; deinde animal est fortitudo, id est animus quodammodo se habens. Quis animus? Ille, qui modo iustitia erat? Tenetur in priore animali, in aliud animal transire ei non licet; in eo illi, in quo
<span class="br"></span><span class="lineNumber">12</span><span class="br"></span>primum esse coepit, perseverandum est. Praeterea unus animus duorum esse animalium non potest, multo minus plurium. Si iustitia, fortitudo, temperantia
ceteraeque virtutes animalia sunt, quo modo unum animum habebunt? Singulos habeant oportet,
<span class="br"></span><span class="lineNumber">13</span><span class="br"></span>aut non sunt animalia. Non potest unum corpus plurium animalium esse. Hoc et ipsi fatentur. Iustitiae quod est corpus? “Animus.” Quid? Fortitudinis
quod est corpus? “Idem animus.” Atqui unum corpus esse duorum animalium non potest.
<span class="br"></span><span class="lineNumber">14</span><span class="br"></span>“Sed idem animus,” inquit,” iustitiae habitum induit<a class="footnoteLink" href="#note_LCL077_288_4" id="target_note_LCL077_288_4"><sup>4</sup></a> et fortitudinis et temperantiae.” Hoc fieri posset, si quo tempore iustitia esset, fortitudo non esset, quo tempore fortitudo esset, temperantia non esset; nunc vero omnes virtutes simul sunt. Ita quomodo singulae erunt animalia, cum unus animus sit, qui plus quam unum animal non potest facere?</p>
</section><notes><section class="footnotes"><ul><li class="note" id="note_LCL077_288_1"><a class="footnoteCrossrefLink" href="#target_note_LCL077_288_1" title="Click to highlight in text"><sup class="lineRef">1</sup><span class="italic">quod . . . habet</span> added by later MSS.; om. BA.</a></li><script type="text/javascript">document.getElementById('note_LCL077_288_1').style.display = "none";</script><li class="note" id="note_LCL077_288_2"><a class="footnoteCrossrefLink" href="#target_note_LCL077_288_2" title="Click to highlight in text"><sup class="lineRef">2</sup><span class="italic">suum . . . habet</span> later MSS.; om. BA.</a></li><script type="text/javascript">document.getElementById('note_LCL077_288_2').style.display = "none";</script><li class="note" id="note_LCL077_288_3"><a class="footnoteCrossrefLink" href="#target_note_LCL077_288_3" title="Click to highlight in text"><sup class="lineRef">3</sup><span class="italic">equus equus, canis canis</span> edd.; <span class="italic">equus canis</span> BA.</a></li><script type="text/javascript">document.getElementById('note_LCL077_288_3').style.display = "none";</script><li class="note" id="note_LCL077_288_4"><a class="footnoteCrossrefLink" href="#target_note_LCL077_288_4" title="Click to highlight in text"><sup class="lineRef">4</sup><span class="italic">induit</span> later MSS.; <span class="italic">inbuit</span> BA.</a></li><script type="text/javascript">document.getElementById('note_LCL077_288_4').style.display = "none";</script></ul></section></notes></section>