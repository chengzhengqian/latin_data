<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">12</span><span class="br"></span>illam amplioris rei spes evocaverit. Si in nostra potestate non est, an sint adfectus, ne illud quidem est, quanti sint; si ipsis permisisti incipere, cum causis suis crescent tantique erunt, quanti fient. Adice nunc, quod ista, quamvis exigua sint, in maius excedunt. Numquam perniciosa servant modum. Quamvis levia initia morborum serpunt et aegra corpora
minima interdum mergit accessio.</p>
<p><span class="br"></span><span class="lineNumber">13</span><span class="br"></span>Illud vero cuius dementiae est, credere, quarum rerum extra nostrum arbitrium posita principia sunt, earum nostri esse arbitrii terminos? Quomodo ad id finiendum satis valeo, ad quod prohibendum parum valui, cum facilius sit excludere quam admissa conprimere?
<span class="br"></span><span class="lineNumber">14</span><span class="br"></span>Quidam ita distinxerunt, ut dicerent:
“Temperans ac prudens positione quidem mentis et habitu tranquillus est, eventu non est. Nam, quantum
ad habitum mentis suae, non perturbatur, nec contristatur nec timet, sed multae extrinsecus causae
<span class="br"></span><span class="lineNumber">15</span><span class="br"></span>incidunt, quae illi perturbationem adferant.” Tale
est, quod volunt dicere: iracundum quidem illum
non esse, irasci tamen aliquando; et timidum quidem
non esse, timere tamen aliquando; id est, vitio
timoris carere, adfectu non carere. Quod si recipitur,
usu frequenti timor transibit in vitium, et ira in


</p></section><notes></notes></section>