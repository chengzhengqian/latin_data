<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

mihi, spes enim incerti boni nomen est: non
<span class="br"></span><span class="lineNumber">3</span><span class="br"></span>invenio, cum quo te malim esse quam tecum. Repeto memoria, quam magno animo quaedam verba proieceris,
quanti roboris plena. Gratulatus sum protinus mihi et dixi: “Non a summis labris ista venerunt, habent hae voces fundamentum. Iste homo non est
<span class="br"></span><span class="lineNumber">4</span><span class="br"></span>unus e populo, ad salutem spectat.” Sic loquere, sic vive; vide ne te ulla res deprimat. Votorum tuorum veterum licet dis gratiam facias, alia de integro suscipe;
roga bonam mentem, bonam valitudinem animi, deinde tunc corporis. Quidni tu ista vota saepe facias? Audacter deum roga; nihil illum de alieno rogaturus es.</p>
<p><span class="br"></span><span class="lineNumber">5</span><span class="br"></span>Sed ut more meo cum aliquo munusculo epistulam mittam, verum est, quod apud Athenodorum inveni: “Tunc scito esse te omnibus cupiditatibus solutum, cum eo perveneris, ut nihil deum roges, nisi quod rogare possis palam.” Nunc enim quanta dementia est hominum! Turpissima vota dis insusurrant; si quis admoverit aurem, conticescent. Et quod scire hominem nolunt, deo narrant. Vide ergo, ne hoc praecipi salubriter possit: sic vive cum hominibus, tamquam deus videat; sic loquere cum deo, tamquam homines audiant. <span class="sc">Vale.</span></p>
</section><notes></notes></section>