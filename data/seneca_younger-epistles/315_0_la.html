<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent noindent">
    
diu cogitando. Audimus aliquando voces imperitorum dicentium: “sciebam<a class="footnoteLink" href="#note_LCL076_168_1" id="target_note_LCL076_168_1"><sup>1</sup></a> hoc mihi restare”; sapiens scit sibi omnia restare. Quicquid factum est, dicit: “sciebam.” <span class="sc">Vale.</span></p>
</section>
<section class="div2">
<h2><span class="sc">LXXVII.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Subito nobis hodie Alexandrinae naves apparuerunt,
quae praemitti solent et nuntiare secuturae classis adventum; tabellarias vocant. Gratus illarum Campaniae aspectus est; omnis in pilis Puteolorum turba consistit et ex ipso genere velorum Alexandrinas
quamvis in magna turba navium intellegit. Solis enim licet siparum intendere, quod in alto omnes
<span class="br"></span><span class="lineNumber">2</span><span class="br"></span>habent naves. Nulla enim res aeque adiuvat cursum quam summa pars veli; illinc maxime navis urgetur. Itaque quotiens ventus increbruit maiorque est quam expedit, antemna summittitur; minus habet virium flatus ex humili. Cum intravere Capreas et promunturium,
ex quo</p>
<blockquote><p>
<span class="line">Alta procelloso speculatur vertice Pallas,</span><span class="linebreak"></span></p></blockquote>
<p class="noindent">ceterae velo iubentur esse contentae; siparum Alexandrinarum insigne est.<a class="footnoteLink" href="#note_LCL076_168_2" id="target_note_LCL076_168_2"><sup>2</sup></a></p>
<p><span class="br"></span><span class="lineNumber">3</span><span class="br"></span>In hoc omnium discursu properantium ad litus magnam
ex pigritia mea sensi voluptatem, quod epistulas meorum accepturus non properavi scire, quis illic esset





</p></section><notes><section class="footnotes"><ul><li class="note" id="note_LCL076_168_1"><a class="footnoteCrossrefLink" href="#target_note_LCL076_168_1" title="Click to highlight in text"><sup class="lineRef">1</sup>The old editors read <span class="italic">nesciebam,</span> which seems more in accord with the argument.</a></li><script type="text/javascript">document.getElementById('note_LCL076_168_1').style.display = "none";</script><li class="note" id="note_LCL076_168_2"><a class="footnoteCrossrefLink" href="#target_note_LCL076_168_2" title="Click to highlight in text"><sup class="lineRef">2</sup><span class="italic">indicium</span> before <span class="italic">est</span> deleted by Muretus.</a></li><script type="text/javascript">document.getElementById('note_LCL076_168_2').style.display = "none";</script></ul></section></notes></section>