<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
Vatia, in quem otium suum pigrum iam et senile conferret.</p>
<p><span class="br"></span><span class="lineNumber">8</span><span class="br"></span>Sed non multum ad tranquillitatem locus confert; animus est, qui sibi commendet omnia. Vidi ego in villa hilari et amoena maestos, vidi in media solitudine occupatis similes. Quare non est quod existimes ideo parum bene conpositum esse te, quod in Campania
non es. Quare autem non es? Huc usque
<span class="br"></span><span class="lineNumber">9</span><span class="br"></span>cogitationes tuas mitte. Conversari cum amicis absentibus
licet, et quidem quotiens velis, quamdiu velis. Magis hac voluptate, quae maxima est, fruimur, dum absumus. Praesentia enim nos delicatos facit, et quia aliquando una loquimur, ambulamus, consedimus,
cum diducti sumus, nihil de is,<a class="footnoteLink" href="#note_LCL075_370_1" id="target_note_LCL075_370_1"><sup>1</sup></a> quos modo
<span class="br"></span><span class="lineNumber">10</span><span class="br"></span>vidimus, cogitamus. Et ideo
aequo animo ferre debemus
absentiam, quia nemo non multum etiam praesentibus abest. Pone hic primum noctes separatas,
deinde occupationes utrique diversas, deinde studia secreta, suburbanas profectiones; videbis non
<span class="br"></span><span class="lineNumber">11</span><span class="br"></span>multum esse, quod nobis peregrinatio eripiat. Amicus animo possidendus est; hic autem numquam abest. Quemcumque vult, cotidie videt.</p>
<p>Itaque mecum stude, mecum cena, mecum ambula. In angusto vivebamus, si quicquam esset cogitationibus
clusum. Video te, mi Lucili; cum maxime

</p></section><notes><section class="footnotes"><ul><li class="note" id="note_LCL075_370_1"><a class="footnoteCrossrefLink" href="#target_note_LCL075_370_1" title="Click to highlight in text"><sup class="lineRef">1</sup><span class="italic">de</span> is Hense; <span class="italic">deis</span> or <span class="italic">de his</span> MSS.</a></li><script type="text/javascript">document.getElementById('note_LCL075_370_1').style.display = "none";</script></ul></section></notes></section>