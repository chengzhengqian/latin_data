<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

mundo coeperit an etiam ante mundum quia fuerit
<span class="br"></span><span class="lineNumber">34</span><span class="br"></span>aliquid, fuerit et tempus. Innumerabiles quaestiones sunt de animo tantum: unde sit, qualis sit, quando esse incipiat, quamdiu sit; aliunde alio transeat et domicilia mutet in<a class="footnoteLink" href="#note_LCL076_370_1" id="target_note_LCL076_370_1"><sup>1</sup></a> alias animalium formas aliasque coniectus, an non amplius quam semel serviat et emissus vagetur in toto; utrum corpus sit an non sit; quid sit facturus, cum per nos aliquid facere desierit, quomodo libertate sua usurus, cum ex hac effugerit cavea; an obliviscatur priorum et illinc<a class="footnoteLink" href="#note_LCL076_370_2" id="target_note_LCL076_370_2"><sup>2</sup></a> nosse se incipiat, unde corpori abductus in sublime secessit.</p>
<p><span class="br"></span><span class="lineNumber">35</span><span class="br"></span>Quamcumque partem rerum humanarum divinarumque
conprenderis, ingenti copia quaerendorum ac discendorum fatigaberis. Haec tam multa, tam magna ut habere possint liberum hospitium, supervacua
ex animo tollenda sunt. Non dabit se in has angustias virtus; laxum spatium res magna desiderat. Expellantur omnia, totum pectus illi vacet.</p>
<p><span class="br"></span><span class="lineNumber">36</span><span class="br"></span>“At enim delectat artium notitia multarum.” Tantum itaque ex illis retineamus, quantum necessarium
est. An tu existimas reprendendum, qui supervacua usibus conparat et pretiosarum rerum pompam in domo explicat, non putas eum, qui occupatus est in supervacua litterarum supellectile? Plus scire velle quam sit satis, intemperantiae genus


</p></section><notes><section class="footnotes"><ul><li class="note" id="note_LCL076_370_1"><a class="footnoteCrossrefLink" href="#target_note_LCL076_370_1" title="Click to highlight in text"><sup class="lineRef">1</sup><span class="italic">in</span> Koch; <span class="italic">ad</span> MSS.</a></li><script type="text/javascript">document.getElementById('note_LCL076_370_1').style.display = "none";</script><li class="note" id="note_LCL076_370_2"><a class="footnoteCrossrefLink" href="#target_note_LCL076_370_2" title="Click to highlight in text"><sup class="lineRef">2</sup><span class="italic">illinc</span> Hense; <span class="italic">illi</span> (<span class="italic">ille</span>) (<span class="italic">illic</span>) <span class="italic">ne</span> MSS.</a></li><script type="text/javascript">document.getElementById('note_LCL076_370_2').style.display = "none";</script></ul></section></notes></section>