<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

bonum non faciunt. Ergo non sunt bona.” Adver; sus hoc sic respondent Peripatetici, ut quod primum proponimus, falsum esse dicant. “Ab eo,” inquiunt,
“quod est bonum, non utique fiunt boni. In musica est aliquid bonum tamquam tibia aut chorda aut organum aliquod aptatum ad usus canendi. Nihil
<span class="br"></span><span class="lineNumber">13</span><span class="br"></span>tamen horum facit musicum.” Hic respondebimus:
“Non intellegitis, quomodo posuerimus quod bonum est in musica. Non enim id dicimus, quod instruit musicum, sed quod facit; tu ad supellectilem artis, non ad artem venis. Si quid autem in ipsa arte
<span class="br"></span><span class="lineNumber">14</span><span class="br"></span>musica bonum est, id utique musicum faciet.” Etiamnunc
facere istuc<a class="footnoteLink" href="#note_LCL076_330_1" id="target_note_LCL076_330_1"><sup>1</sup></a> planius volo. Bonum in arte musica duobus modis dicitur, alterum, quo effectus musici adiuvatur, alterum, quo ars. Ad effectum pertinent instrumenta, tibiae et organa et chordae, ad artem ipsam non pertinent. Est enim artifex etiam sine istis; uti forsitan non potest arte. Hoc non est aeque duplex in homine; idem enim est bonum et hominis et vitae.</p>
<p><span class="br"></span><span class="lineNumber">15</span><span class="br"></span>“Quod contemptissimo cuique contingere ac turpissimo potest, bonum non est. Opes autem et lenoni et lanistae contingunt. Ergo non sunt bona.”
“Falsum est,” inquiunt, “quod proponitis. Nam et in grammatice et in arte medendi aut gubernandi videmus
<span class="br"></span><span class="lineNumber">16</span><span class="br"></span>bona humillimis quibusque contingere.” Sed istae artes non sunt magnitudinem animi professae,



</p></section><notes><section class="footnotes"><ul><li class="note" id="note_LCL076_330_1"><a class="footnoteCrossrefLink" href="#target_note_LCL076_330_1" title="Click to highlight in text"><sup class="lineRef">1</sup><span class="italic">istuc</span> Hense; <span class="italic">is me</span> or <span class="italic">his me</span> MSS.</a></li><script type="text/javascript">document.getElementById('note_LCL076_330_1').style.display = "none";</script></ul></section></notes></section>