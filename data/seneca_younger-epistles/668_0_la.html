<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

istam finitionem magnae parti hominum togatorum obscuram intellegant.” Verum erat quod opponis,
<span class="br"></span><span class="lineNumber">11</span><span class="br"></span>si ego ab animalibus constitutionis finitionem intellegi
dicerem, non ipsam constitutionem. Facilius natura intellegitur quam enarratur; itaque infans ille quid sit constitutio non novit, constitutionem suam novit. Et quid sit animal, nescit, animal esse
<span class="br"></span><span class="lineNumber">12</span><span class="br"></span>se sentit. Praeterea ipsam constitutionem suam crasse intellegit et summatim et obscure. Nos quoque animum habere nos scimus; quid sit animus,
ubi sit, qualis sit aut unde, nescimus. Qualis ad nos<a class="footnoteLink" href="#note_LCL077_402_1" id="target_note_LCL077_402_1"><sup>1</sup></a> animi nostri sensus, quamvis naturam eius ignoremus ac sedem, talis ad omnia animalia constitutionis
suae sensus est. Necesse est enim id sentiant, per quod alia quoque sentiunt, necesse est eius sensum habeant, cui parent, a quo reguntur.
<span class="br"></span><span class="lineNumber">13</span><span class="br"></span>Nemo non ex nobis intellegit esse aliquid, quod impetus suos moveat; quid sit illud ignorat. Et conatum sibi esse scit; quis sit aut unde sit, nescit. Sic infantibus quoque animalibusque principalis partis suae sensus est non satis dilucidus nec
expressus.</p>
<p><span class="br"></span><span class="lineNumber">14</span><span class="br"></span>“Dicitis,” inquit, “omne animal primum constitutioni
suae conciliari, hominis autem constitutionem rationalem esse et ideo conciliari hominem sibi non tamquam animali, sed tamquam rationali? Ea enim parte sibi carus est homo, qua homo est. Quomodo ergo infans conciliari constitutioni rationali

</p></section><notes><section class="footnotes"><ul><li class="note" id="note_LCL077_402_1"><a class="footnoteCrossrefLink" href="#target_note_LCL077_402_1" title="Click to highlight in text"><sup class="lineRef">1</sup><span class="italic">After nos</span> Haase del. <span class="italic">pervenerit.</span></a></li><script type="text/javascript">document.getElementById('note_LCL077_402_1').style.display = "none";</script></ul></section></notes></section>