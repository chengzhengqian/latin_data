<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
fuit, cum magnum videretur, sed finitum. Eodem modo aliquid difficulter secari cogitavimus; novissime crescente hac difficultate insecabile inventum est. Sic ab eo, quod vix et aegre movebatur, processimus ad inmobile. Eadem ratione aliquid secundum naturam
fuit; hoc in aliam proprietatem magnitudo sua transtulit et bonum fecit. <span class="sc">Vale</span>.</p>
</section>
<section class="div2">
<h2><span class="ac">CXIX.<span class="linebreak"></span>
<span class="sc">Seneca Lvcilio svo salvtem</span></span></h2>
<p><span class="br"></span><span class="lineNumber">1</span><span class="br"></span>Quotiens aliquid inveni, non expecto, donec dicas “in commune.” Ipse mihi dico. Quid sit, quod invenerim quaeris; sinum laxa, merum lucrum est. Docebo, quomodo fieri dives celerrime possis. Quam valde cupis audire! nec inmerito; ad maximas te divitias conpendiaria ducam. Opus erit tamen tibi creditore; ut negotiari possis, aes alienum facias oportet, sed nolo per intercessorem mutueris, nolo
<span class="br"></span><span class="lineNumber">2</span><span class="br"></span>proxenetae nomen tuum iactent. Paratum tibi creditorem dabo Catonianum illum, a te mutuum sumes. Quantulumcumque est, satis erit, si, quidquid
deerit,<a class="footnoteLink" href="#note_LCL077_370_1" id="target_note_LCL077_370_1"><sup>1</sup></a> id a nobis petierimus. Nihil enim, mi Lucili, interest, utrum non desideres an habeas. Summa rei in utroque eadem est: non torqueberis.</p>
</section><notes><section class="footnotes"><ul><li class="note" id="note_LCL077_370_1"><a class="footnoteCrossrefLink" href="#target_note_LCL077_370_1" title="Click to highlight in text"><sup class="lineRef">1</sup><span class="italic">deerit</span> later MSS.; <span class="italic">dederit</span> BA.</a></li><script type="text/javascript">document.getElementById('note_LCL077_370_1').style.display = "none";</script></ul></section></notes></section>