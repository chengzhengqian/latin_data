<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
ille, de quo loquebar modo, stultus etiam si bonae voluntatis est, aut minus quam debet aut alio quam debet tempore<a class="footnoteLink" href="#note_LCL076_224_1" id="target_note_LCL076_224_1"><sup>1</sup></a> aut quo non debet loco reddit. Id <span class="br"></span><span class="lineNumber">9</span><span class="br"></span>quod referendum est, effundit atque abicit. Mira in quibusdam rebus verborum proprietas est et consuetudo
sermonis antiqui quaedam efficacissimis et officia docentibus notis signat. Sic certe solemus loqui: “ille illi gratiam rettulit.” Referre est ultro, quod debeas, adferre. Non dicimus “gratiam reddidit,”
reddunt enim et qui reposcuntur et qui inviti
et qui ubilibet et qui per alium. Non dicimus
“reposuit beneficium” aut “solvit”; nullum nobis
<span class="br"></span><span class="lineNumber">10</span><span class="br"></span>placuit, quod aeri alieno convenit, verbum. Referre est ad eum, a quo acceperis, rem ferre. Haec vox significat voluntariam relationem; qui rettulit, ipse se appellavit.</p>
<p>Sapiens omnia examinabit secum: quantum acceperit,
a quo, quando, ubi, quemadmodum. Itaque negamus quemquam scire gratiam referre nisi sapientem;
non magis quam beneficium dare quisquam scit nisi sapiens, hic scilicet, qui magis dato gaudet quam
<span class="br"></span><span class="lineNumber">11</span><span class="br"></span>alius accepto. Hoc aliquis inter illa numerat, quae




</p></section><notes><section class="footnotes"><ul><li class="note" id="note_LCL076_224_1"><a class="footnoteCrossrefLink" href="#target_note_LCL076_224_1" title="Click to highlight in text"><sup class="lineRef">1</sup><span class="italic">aut alio quam debet tempore</span> Buecheler; <span class="italic">aut tempore</span> MSS.</a></li><script type="text/javascript">document.getElementById('note_LCL076_224_1').style.display = "none";</script></ul></section></notes></section>