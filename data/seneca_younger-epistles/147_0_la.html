<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
mihi vocum similitudines distinguis, quibus nemo umquam
nisi dum disputat captus est? Res fallunt; illas discerne. Pro bonis mala amplectimur; optamus contra id, quod optavimus. Pugnant vota nostra cum <span class="br"></span><span class="lineNumber">7</span><span class="br"></span>votis, consilia cum consiliis. Adulatio quam similis est amicitiae! Non imitatur tantum illam, sed vincit et praeterit; apertis ac propitiis auribus recipitur et in praecordia ima descendit, eo ipso gratiosa, quo laedit. Doce quemadmodum hanc similitudinem possim dinoscere. Venit ad me pro amico blandus inimicus. Vitia nobis sub virtutum nomine obrepunt, temeritas sub titulo fortitudinis latet, moderatio vocatur ignavia, pro cauto timidus accipitur; in his magno periculo erramus. His certas notas inprime.</p>
<p><span class="br"></span><span class="lineNumber">8</span><span class="br"></span>Ceterum qui interrogatur, an cornua habeat, non est tam stultus, ut frontem suam temptet, nec rursus tam ineptus aut hebes, ut ne sciat tu illi subtilissima collectione persuaseris.<a class="footnoteLink" href="#note_LCL075_294_1" id="target_note_LCL075_294_1"><sup>1</sup></a> Sic ista sine noxa decipiunt, quomodo praestigiatorum acetabula et calculi, in quibus me fallacia ipsa delectat. Effice, ut quomodo fiat intellegam; perdidi usum. Idem de istis captionibus
dico; quo enim nomine potius sophismata appellem? Nec ignoranti nocent nec scientem iuvant.
<span class="br"></span><span class="lineNumber">9</span><span class="br"></span>Si utique vis verborum ambiguitates diducere, hoc nos doce, beatum non eum esse, quem vulgus



</p></section><notes><section class="footnotes"><ul><li class="note" id="note_LCL075_294_1"><a class="footnoteCrossrefLink" href="#target_note_LCL075_294_1" title="Click to highlight in text"><sup class="lineRef">1</sup>Buecheler supposes a lacuna in this sentence, which he would fill: <span class="italic">ut nesciat aliter esse ac tu illi</span> etc, “so that he does not know the facts to be far different from what you have persuaded him, by the subtlest argumentation, to believe.”</a></li><script type="text/javascript">document.getElementById('note_LCL075_294_1').style.display = "none";</script></ul></section></notes></section>