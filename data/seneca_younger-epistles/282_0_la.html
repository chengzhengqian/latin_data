<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
spem venturi hiat. Idem evenit nobis; quicquid expectantibus fortuna proiecit, id sine ulla voluptate demittimus statim, ad rapinam alterius erecti et adtoniti.‚Äù Hoc sapienti non evenit; plenus est. Etiam si quid obvenit, secure excipit ac reponit.
<span class="br"></span><span class="lineNumber">9</span><span class="br"></span>Laetitia fruitur maxima, continua, sua. Habet aliquis bonam voluntatem, habet profectum, sed cui multum desit a summo; hic deprimitur alternis et extollitur ac modo in caelum adlevatur, modo defertur ad terram. Imperitis<a class="footnoteLink" href="#note_LCL076_102_1" id="target_note_LCL076_102_1"><sup>1</sup></a> ac rudibus nullus praecipitationis finis est; in Epicureum illud chaos decidunt, inane,
<span class="br"></span><span class="lineNumber">10</span><span class="br"></span>sine termino. Est adhuc genus tertium eorum, qui sapientiae adludunt, quam non quidem contigerunt, in conspectu tamen et, ut ita dicam, sub ictu habent; hi non concutiuntur, ne defluunt quidem. Nondum in sicco, iam in portu sunt.</p>
<p><span class="br"></span><span class="lineNumber">11</span><span class="br"></span>Ergo cum tam magna sint inter summos imosque
discrimina, cum medios quoque sequatur fluctus<a class="footnoteLink" href="#note_LCL076_102_2" id="target_note_LCL076_102_2"><sup>2</sup></a>
suus, sequatur ingens periculum ad deteriora redeundi,
non debemus occupationibus indulgere. Excludendae
sunt; si semel intraverint, in locum suum alias substituent.
Principiis illarum obstemus. Melius non
incipient, quam desinent. <span class="sc">Vale.</span></p>
</section><notes><section class="footnotes"><ul><li class="note" id="note_LCL076_102_1"><a class="footnoteCrossrefLink" href="#target_note_LCL076_102_1" title="Click to highlight in text"><sup class="lineRef">1</sup><span class="italic">imperitis</span> later MSS.; <span class="italic">impeditis</span> VPb.</a></li><script type="text/javascript">document.getElementById('note_LCL076_102_1').style.display = "none";</script><li class="note" id="note_LCL076_102_2"><a class="footnoteCrossrefLink" href="#target_note_LCL076_102_2" title="Click to highlight in text"><sup class="lineRef">2</sup><span class="italic">fluctus</span> later MSS.; <span class="italic">fructus</span> VPb.</a></li><script type="text/javascript">document.getElementById('note_LCL076_102_2').style.display = "none";</script></ul></section></notes></section>