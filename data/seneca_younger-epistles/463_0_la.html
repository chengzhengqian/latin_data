<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
nec miserum futurum nec beatum. Atqui hoc quoque incredibile est, immo incredibilius. Non video enim, quomodo non in infimum<a class="footnoteLink" href="#note_LCL076_464_1" id="target_note_LCL076_464_1"><sup>1</sup></a> agatur e fastigio suo deiecta virtus. Aut beatum praestare debet, aut si ab hoc depulsa est, non prohibebit fieri miserum. Stans non potest mitti; aut vincatur oportet aut vincat.</p>
<p><span class="br"></span><span class="lineNumber">27</span><span class="br"></span>“Dis,” inquit, “inmortalibus solis et virtus et beata vita contigit, nobis umbra quaedam illorum bonorum et similitudo. Accedimus ad illa, non pervenimus.”
Ratio vero dis hominibusque communis est; haec in illis consummata est, in nobis consummabilis.
<span class="br"></span><span class="lineNumber">28</span><span class="br"></span>Sed ad desperationem nos vitia nostra perducunt; nam ille alter secundus est ut aliquis parum constans ad custodienda optima, cuius iudicium labat etiamnunc et incertum est. Desideret oculorum atque aurium sensum, bonam valitudinem et non foedum aspectum corporis et habitu manente suo
<span class="br"></span><span class="lineNumber">29</span><span class="br"></span>aetatis praeterea longius spatium. Per hanc potest non paenitenda agi vita, at<a class="footnoteLink" href="#note_LCL076_464_2" id="target_note_LCL076_464_2"><sup>2</sup></a> inperfecto viro huic malitiae vis quaedam inest, quia animum habet mobilem ad prava. Illa apparens malitia et exagitata<a class="footnoteLink" href="#note_LCL076_464_3" id="target_note_LCL076_464_3"><sup>3</sup></a> abest<a class="footnoteLink" href="#note_LCL076_464_4" id="target_note_LCL076_464_4"><sup>4</sup></a>; non est adhuc bonus, sed in bonum fingitur. Cuicumque autem deest aliquid ad bonum, malus est.</p>
</section><notes><section class="footnotes"><ul><li class="note" id="note_LCL076_464_1"><a class="footnoteCrossrefLink" href="#target_note_LCL076_464_1" title="Click to highlight in text"><sup class="lineRef">1</sup><span class="italic">non in infimum</span> vulg.; <span class="italic">non in imum</span> Buecheler; <span class="italic">non infirmum</span> BA.</a></li><script type="text/javascript">document.getElementById('note_LCL076_464_1').style.display = "none";</script><li class="note" id="note_LCL076_464_2"><a class="footnoteCrossrefLink" href="#target_note_LCL076_464_2" title="Click to highlight in text"><sup class="lineRef">2</sup><span class="italic">agi vita at</span> Buecheler; <span class="italic">agitavit</span> BA.</a></li><script type="text/javascript">document.getElementById('note_LCL076_464_2').style.display = "none";</script><li class="note" id="note_LCL076_464_3"><a class="footnoteCrossrefLink" href="#target_note_LCL076_464_3" title="Click to highlight in text"><sup class="lineRef">3</sup><span class="italic">apparens malitia et exagitata</span> Buecheler; <span class="italic">aitarens malitia et ea agitata</span> BA.</a></li><script type="text/javascript">document.getElementById('note_LCL076_464_3').style.display = "none";</script><li class="note" id="note_LCL076_464_4"><a class="footnoteCrossrefLink" href="#target_note_LCL076_464_4" title="Click to highlight in text"><sup class="lineRef">4</sup>A and B give <span class="italic">de bono</span> after <span class="italic">abest;</span> in B the words are added at the end of the line.</a></li><script type="text/javascript">document.getElementById('note_LCL076_464_4').style.display = "none";</script></ul></section></notes></section>