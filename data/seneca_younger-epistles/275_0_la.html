<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">24</span><span class="br"></span>sed nos fluvidi et enerves. Magno animo de rebus magnis iudicandum est; alioqui videbitur illarum vitium esse, quod nostrum est. Sic quaedam rectissima, cuminaquam demissa sunt, speciem curvi praefra tique visentibus reddunt. Non tantum quid videas, sed quemadmodum, refert; animus noster ad vera perspicienda
<span class="br"></span><span class="lineNumber">25</span><span class="br"></span>caligat. Da mihi adulescentem incorruptum et ingenio vegetum; dicet fortunatiorem sibi videri, qui omnia rerum adversarum onera rigida cervice sustollat, qui supra fortunam existat.<a class="footnoteLink" href="#note_LCL076_88_1" id="target_note_LCL076_88_1"><sup>1</sup></a> Non mirum est in tranquillitate
non concuti; illud mirare, ibi extolli aliquem ubi omnes deprimuntur, ibi stare ubi omnes iacent.</p>
<p><span class="br"></span><span class="lineNumber">26</span><span class="br"></span>Quid est in tormentis, quid est in aliis, quae adversa appellamus, mali? Hoc, ut opinor, succidere mentem et incurvari et succumbere. Quorum nihil sapienti viro potest evenire; stat rectus sub quolibet pondere. Nulla illum res minorem facit; nihil illi eorum, quae ferenda sunt, displicet. Nam quicquid cadere in hominem potest, in se cecidisse non queritur. Vires suas novit. Scit se esse oneri
<span class="br"></span><span class="lineNumber">27</span><span class="br"></span>ferendo. Non educo sapientem ex hominum numero nec dolores ab illo sicut ab aliqua rupe nullum sensum admittente summoveo. Memini ex duabus illum partibus esse compositum; altera est inrationalis, haec mordetur, uritur, dolet; altera rationalis, haec inconcussas opiniones habet, intrepida est et indomita.




</p></section><notes><section class="footnotes"><ul><li class="note" id="note_LCL076_88_1"><a class="footnoteCrossrefLink" href="#target_note_LCL076_88_1" title="Click to highlight in text"><sup class="lineRef">1</sup><span class="italic">exsistat</span> cod. Bern.; <span class="italic">extat</span> VPb<sup>2</sup>; <span class="italic">exeat</span> b<sup>1</sup>; <span class="italic">exiliat</span> Hermes; Hense suggests <span class="italic">extet.</span></a></li><script type="text/javascript">document.getElementById('note_LCL076_88_1').style.display = "none";</script></ul></section></notes></section>