<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
est quod nocet quam cui nocetur, optima
<span class="br"></span><span class="lineNumber">18</span><span class="br"></span>vi noxia carent. Expectant nos, si<a class="footnoteLink" href="#note_LCL076_146_1" id="target_note_LCL076_146_1"><sup>1</sup></a> ex hac aliquando faece in illud evadimus sublime et excelsum, tranquillitas
animi et expulsis erroribus absoluta libertas. Quaeris quae sit ista? Non homines timere, non deos; nec turpia velle nec nimia; in se ipsum habere maximam potestatem. Inaestimabile bonum est suum fieri. <span class="sc">Vale.</span></p>
</section>
<section class="div2">
<h2><span class="sc">LXXVI.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Inimicitias mihi denuntias, si quicquam ex iis, quae cotidie facio, ignoraveris. Vide, quam simpliciter
tecum vivam: hoc quoque tibi committam. Philosophum audio et quidem quintum iam diem habeo, ex quo in scholam eo et ab octava disputantem audio. “Bona,” inquis, “aetate.” Quidni bona? Quid autem stultius est quam, quia diu non didiceris,
<span class="br"></span><span class="lineNumber">2</span><span class="br"></span>non discere? “Quid ergo? Idem faciam, quod trossuli et iuvenes?” Bene mecum agitur, si hoc unum senectutem meam dedecet.<a class="footnoteLink" href="#note_LCL076_146_2" id="target_note_LCL076_146_2"><sup>2</sup></a> Omnis aetatis homines haec schola admittit. “In hoc senescamus, ut iuvenes sequamur?” In theatrum senex ibo et





</p></section><notes><section class="footnotes"><ul><li class="note" id="note_LCL076_146_1"><a class="footnoteCrossrefLink" href="#target_note_LCL076_146_1" title="Click to highlight in text"><sup class="lineRef">1</sup><span class="italic">si</span> added by Pincianus, on the authority of “ancient MSS.”</a></li><script type="text/javascript">document.getElementById('note_LCL076_146_1').style.display = "none";</script><li class="note" id="note_LCL076_146_2"><a class="footnoteCrossrefLink" href="#target_note_LCL076_146_2" title="Click to highlight in text"><sup class="lineRef">2</sup><span class="italic">dedecet</span> Pincianus; <span class="italic">decet</span> VPb.</a></li><script type="text/javascript">document.getElementById('note_LCL076_146_2').style.display = "none";</script></ul></section></notes></section>