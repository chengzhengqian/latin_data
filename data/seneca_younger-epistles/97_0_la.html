<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>fideles; etiam si non nocent, fugiunt. Aliquod potius bonum mansurum circumspice. Nullum autem est, nisi quod animus ex se sibi invenit. Sola virtus praestat gaudium perpetuum, securum; etiam si quid obstat, nubium modo intervenit, quae infra feruntur nec umquam diem vincunt.‚Äù</p>
<p><span class="br"></span><span class="lineNumber">4</span><span class="br"></span>Quando ad hoc gaudium pervenire continget? Non quidem cessatur adhuc, sed festinetur.<a class="footnoteLink" href="#note_LCL075_194_1" id="target_note_LCL075_194_1"><sup>1</sup></a> Multum restat operis, in quod ipse necesse est vigiliam, ipse laborem tuum inpendas, si effici cupis. Delegationem
<span class="br"></span><span class="lineNumber">5</span><span class="br"></span>res ista non recipit. Aliud litterarum genus adiutorium
admittit. Calvisius Sabinus memoria nostra fuit dives. Et patrimonium habebat libertini et ingenium;
numquam vidi hominem beatum indecentius. Huic memoria tam mala erat, ut illi nomen modo Vlixis excideret, modo Achillis, modo Priami, quos tam bene<a class="footnoteLink" href="#note_LCL075_194_2" id="target_note_LCL075_194_2"><sup>2</sup></a> quam paedagogos nostros novimus. Nemo vetulus nomenclator, qui nomina non reddit, sed inponit, tam perperam tribus quam ille Troianos et Achivos persalutabat. Nihilominus eruditus volebat
<span class="br"></span><span class="lineNumber">6</span><span class="br"></span>videri. Hanc itaque conpendiariam excogitavit: magna summa emit servos, unum, qui Homerum teneret, alterum, qui Hesiodum; novem praeterea lyricis singulos adsignavit. Magno emisse illum non est quod mireris; non invenerat, faciendos locavit. Postquam haec familia illi conparata est, coepit convivas






</p></section><notes><section class="footnotes"><ul><li class="note" id="note_LCL075_194_1"><a class="footnoteCrossrefLink" href="#target_note_LCL075_194_1" title="Click to highlight in text"><sup class="lineRef">1</sup><span class="italic">festinetur</span> Gronovius; <span class="italic">festinatur</span> MSS.</a></li><script type="text/javascript">document.getElementById('note_LCL075_194_1').style.display = "none";</script><li class="note" id="note_LCL075_194_2"><a class="footnoteCrossrefLink" href="#target_note_LCL075_194_2" title="Click to highlight in text"><sup class="lineRef">2</sup><span class="italic">noverat</span> after <span class="italic">bene</span> bracketed by Hense, after Gronovius.</a></li><script type="text/javascript">document.getElementById('note_LCL075_194_2').style.display = "none";</script></ul></section></notes></section>