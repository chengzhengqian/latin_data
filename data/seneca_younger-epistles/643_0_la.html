<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p><span class="br"></span><span class="lineNumber">21</span><span class="br"></span>Potius id age, ut mihi viam monstres, qua ad ista perveniam. Dic, quid vitare debeam, quid adpetere, quibus animum labantem studiis firmem, quemadmodum
quae me ex transverso feriunt aguntque, procul a me repellam, quomodo par esse tot malis possim, quomodo istas calamitates removeam, quae ad me inruperunt, quomodo illas, ad quas ego inrupi. Doce, quomodo feram aerumnam sine gemitu meo, felicitatem sine alieno, quomodo ultimum ac necessarium
non expectem, sed ipsemet,<a class="footnoteLink" href="#note_LCL077_352_1" id="target_note_LCL077_352_1"><sup>1</sup></a> cum visum erit,
<span class="br"></span><span class="lineNumber">22</span><span class="br"></span> profugiam. Nihil mihi videtur turpius quam optare mortem. Nam si vis vivere, quid optas mori? Sive non vis, quid deos rogas, quod tibi nascenti dederunt? Nam ut quandoque moriaris, etiam invito positum est, ut cum voles, in tua manu est. Alterum tibi necesse est, alterum licet.</p>
<p><span class="br"></span><span class="lineNumber">23</span><span class="br"></span>Turpissimum his diebus principium diserti mehercules
viri legi: “Ita,”<a class="footnoteLink" href="#note_LCL077_352_2" id="target_note_LCL077_352_2"><sup>2</sup></a> inquit, “quamprimum moriar.” Homo demens, optas rem tuam. “Ita quamprimum moriar.” Fortasse inter has voces senex factus es. Alioqui quid in mora est? Nemo te tenet; evade, qua visum est. Elige quamlibet rerum naturae partem, quam tibi praebere exitum iubeas. Haec nempe sunt elementa,<a class="footnoteLink" href="#note_LCL077_352_3" id="target_note_LCL077_352_3"><sup>3</sup></a> quibus hic mundus administratur, aqua, terra, spiritus. Omnia
<span class="br"></span><span class="lineNumber">24</span><span class="br"></span>ista tam causae vivendi sunt quam viae mortis. “Ita

 


</p></section><notes><section class="footnotes"><ul><li class="note" id="note_LCL077_352_1"><a class="footnoteCrossrefLink" href="#target_note_LCL077_352_1" title="Click to highlight in text"><sup class="lineRef">1</sup><span class="italic">ipsemet</span> Pincianus; <span class="italic">ipsemecum</span> BA.</a></li><script type="text/javascript">document.getElementById('note_LCL077_352_1').style.display = "none";</script><li class="note" id="note_LCL077_352_2"><a class="footnoteCrossrefLink" href="#target_note_LCL077_352_2" title="Click to highlight in text"><sup class="lineRef">2</sup><span class="italic">ita</span> Pincianus; <span class="italic">itaque</span> MSS.</a></li><script type="text/javascript">document.getElementById('note_LCL077_352_2').style.display = "none";</script><li class="note" id="note_LCL077_352_3"><a class="footnoteCrossrefLink" href="#target_note_LCL077_352_3" title="Click to highlight in text"><sup class="lineRef">3</sup><span class="italic">elementa</span> later MSS.; <span class="italic">et elementa</span> BA.</a></li><script type="text/javascript">document.getElementById('note_LCL077_352_3').style.display = "none";</script></ul></section></notes></section>