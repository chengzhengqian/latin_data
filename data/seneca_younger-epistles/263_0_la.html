<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

eripias; alioquin aderunt, qui de facto tuo male existiment.</p>
<p><span class="br"></span><span class="lineNumber">14</span><span class="br"></span>Invenies etiam professos sapientiam, qui vim adferendam vitae suae negent et nefas iudicent ipsum interemptorem sui fieri; expectandum esse exitum,<a class="footnoteLink" href="#note_LCL076_64_1" id="target_note_LCL076_64_1"><sup>1</sup></a> quem natura decrevit. Hoc qui dicit, non videt se libertatis viam cludere. Nil melius aeterna lex fecit, quam quod unum introitum nobis ad vitam
<span class="br"></span><span class="lineNumber">15</span><span class="br"></span>dedit, exitus multos. Ego expectem vel morbi crudelitatem vel hominis, cum possim per media exire tormenta et adversa discutere? Hoc est unum, cur de vita non possimus<a class="footnoteLink" href="#note_LCL076_64_2" id="target_note_LCL076_64_2"><sup>2</sup></a> queri: neminem tenet. Bono loco res humanae sunt, quod nemo nisi vitio suo miser est. Placet; vive. Non placet; licet eo
<span class="br"></span><span class="lineNumber">16</span><span class="br"></span>reverti, unde venisti. Ut dolorem capitis levares, sanguinem saepe misisti. Ad extenuandum corpus vena percutitur. Non opus est vasto vulnere dividere praecordia; scalpello aperitur ad illam magnam libertatem
via et puncto securitas constat.</p>
<p>Quid ergo est, quod nos facit pigros inertesque? Nemo nostrum cogitat quandoque sibi ex hoc domicilio
exeundum; sic veteres inquilinos indulgentia
<span class="br"></span><span class="lineNumber">17</span><span class="br"></span>loci et consuetudo etiam inter iniurias detinet. Vis adversus hoc corpus liber esse? Tamquam migraturus
habita. Propone tibi quandoque hoc contubernio
carendum; fortior eris ad necessitatem exeundi. Sed quemadmodum suus finis veniet in




</p></section><notes><section class="footnotes"><ul><li class="note" id="note_LCL076_64_1"><a class="footnoteCrossrefLink" href="#target_note_LCL076_64_1" title="Click to highlight in text"><sup class="lineRef">1</sup><span class="italic">exspectandum esse exitum</span> later MSS.; <span class="italic">expectanovum esse exitum</span> VPb.</a></li><script type="text/javascript">document.getElementById('note_LCL076_64_1').style.display = "none";</script><li class="note" id="note_LCL076_64_2"><a class="footnoteCrossrefLink" href="#target_note_LCL076_64_2" title="Click to highlight in text"><sup class="lineRef">2</sup><span class="italic">possimus</span> Erasmus; <span class="italic">possemus</span> p; <span class="italic">possumus</span> VPb.</a></li><script type="text/javascript">document.getElementById('note_LCL076_64_2').style.display = "none";</script></ul></section></notes></section>