<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
mori possem, sed quam ille fortiter desiderare non posset. Itaque imperavi mihi, ut viverem. Aliquando
enim et vivere fortiter facere est.</p>
<p><span class="br"></span><span class="lineNumber">3</span><span class="br"></span>Quae mihi tunc fuerint solacio dicam, si prius hoc dixero,<a class="footnoteLink" href="#note_LCL076_182_1" id="target_note_LCL076_182_1"><sup>1</sup></a> haec ipsa, quibus adquiescebam, medicinae vim habuisse. In remedium cedunt honesta solacia, et quicquid animum erexit, etiam corpori prodest. Studia mihi nostra saluti fuerunt. Philosophiae acceptum fero, quod surrexi, quod convalui. Illi
<span class="br"></span><span class="lineNumber">4</span><span class="br"></span>vitam debeo et nihil illi minus debeo. Multum mihi contulerunt ad bonam valetudinem amici, quorum adhortationibus, vigiliis, sermonibus adlevabar. Nihil aeque, Lucili, virorum optime, aegrum reficit atque adiuvat quam amicorum adfectus; nihil aeque expectationem
mortis ac metum subripit. Non iudicabam
me, cum illos superstites relinquerem,<a class="footnoteLink" href="#note_LCL076_182_2" id="target_note_LCL076_182_2"><sup>2</sup></a> mori. Putabam, inquam, me victurum non cum illis, sed per illos. Non effundere mihi spiritum videbar, sed tradere.<a class="footnoteLink" href="#note_LCL076_182_3" id="target_note_LCL076_182_3"><sup>3</sup></a></p>
<p>Haec mihi dederunt voluntatem adiuvandi me et patiendi omne tormentum; alioqui miserrimum est, cum animum moriendi proieceris, non habere vivendi.
<span class="br"></span><span class="lineNumber">5</span><span class="br"></span>Ad haec ergo remedia te confer. Medicus tibi quantum ambules, quantum exercearis, monstrabit; ne indulgeas otio, ad quod vergit iners valetudo; ut legas clarius et spiritum, cuius iter ac receptaculum





</p></section><notes><section class="footnotes"><ul><li class="note" id="note_LCL076_182_1"><a class="footnoteCrossrefLink" href="#target_note_LCL076_182_1" title="Click to highlight in text"><sup class="lineRef">1</sup><span class="italic">dixero</span> or <span class="italic">dixerim</span> later MSS.; <span class="italic">dixeris</span> VPb.</a></li><script type="text/javascript">document.getElementById('note_LCL076_182_1').style.display = "none";</script><li class="note" id="note_LCL076_182_2"><a class="footnoteCrossrefLink" href="#target_note_LCL076_182_2" title="Click to highlight in text"><sup class="lineRef">2</sup><span class="italic">relinquerem</span> later MSS.; <span class="italic">relinquere</span> VPb.</a></li><script type="text/javascript">document.getElementById('note_LCL076_182_2').style.display = "none";</script><li class="note" id="note_LCL076_182_3"><a class="footnoteCrossrefLink" href="#target_note_LCL076_182_3" title="Click to highlight in text"><sup class="lineRef">3</sup><span class="italic">tradere</span> Muretus; <span class="italic">trahere</span> VPb.</a></li><script type="text/javascript">document.getElementById('note_LCL076_182_3').style.display = "none";</script></ul></section></notes></section>