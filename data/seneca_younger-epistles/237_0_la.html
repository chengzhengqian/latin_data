<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
ac difficilis, nec meliorem hilaris et laeta. Necesse est ergo par sit.<a class="footnoteLink" href="#note_LCL076_12_1" id="target_note_LCL076_12_1"><sup>1</sup></a> In utraque enim quod fit, aeque recte fit, aeque prudenter, aeque honeste. Ergo aequalia sunt bona, ultra quae<a class="footnoteLink" href="#note_LCL076_12_2" id="target_note_LCL076_12_2"><sup>2</sup></a> nec hic potest se melius in hoc gaudio gerere nec ille melius in illis cruciatibus. Duo autem, quibus nihil fieri melius
<span class="br"></span><span class="lineNumber">16</span><span class="br"></span>potest, paria sunt. Nam si, quae extra virtutem posita sunt, aut minuere illam aut augere possunt, desinit unum bonum esse, quod honestum. Si hoc concesseris, omne honestum perît. Quare? Dicam: quia nihil honestum est, quod ab invito, quod coactum<a class="footnoteLink" href="#note_LCL076_12_3" id="target_note_LCL076_12_3"><sup>3</sup></a> fit. Omne honestum voluntarium est. Admisce illi pigritiam, querellam, tergiversationem, metum; quod habet in se optimum, perdidit, sibi placere. Non potest honestum esse, quod non est liberum;
<span class="br"></span><span class="lineNumber">17</span><span class="br"></span>nam quod timet, servit. Honestum omne securum est, tranquillum est; si recusat aliquid, si conplorat, si malum iudicat, perturbationem recepit et in magna discordia volutatur. Hinc enim species recti vocat, illinc suspicio mali retrahit. Itaque qui honeste aliquid facturus est, quicquid opponitur, id etiam si incommodum putat, malum non putet, velit, libens faciat. Omne honestum iniussum incoactumque est, sincerum et nulli malo mixtum.</p>
<p><span class="br"></span><span class="lineNumber">18</span><span class="br"></span>Scio, quid mihi responderi hoc loco possit: “hoc





</p></section><notes><section class="footnotes"><ul><li class="note" id="note_LCL076_12_1"><a class="footnoteCrossrefLink" href="#target_note_LCL076_12_1" title="Click to highlight in text"><sup class="lineRef">1</sup><span class="italic">par sit</span> Haase; <span class="italic">pars sit</span> p etc.</a></li><script type="text/javascript">document.getElementById('note_LCL076_12_1').style.display = "none";</script><li class="note" id="note_LCL076_12_2"><a class="footnoteCrossrefLink" href="#target_note_LCL076_12_2" title="Click to highlight in text"><sup class="lineRef">2</sup><span class="italic">ultra quae</span> Haase; <span class="italic">litteraque</span> MSS.</a></li><script type="text/javascript">document.getElementById('note_LCL076_12_2').style.display = "none";</script><li class="note" id="note_LCL076_12_3"><a class="footnoteCrossrefLink" href="#target_note_LCL076_12_3" title="Click to highlight in text"><sup class="lineRef">3</sup><span class="italic">coactum</span> Haase; <span class="italic">aco actum</span> p; <span class="italic">a coacto</span> Vb; <span class="italic">aco acto</span> P.</a></li><script type="text/javascript">document.getElementById('note_LCL076_12_3').style.display = "none";</script></ul></section></notes></section>