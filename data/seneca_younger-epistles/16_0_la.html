<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
aliquis, occidit hominem.” Quid ergo?<a class="footnoteLink" href="#note_LCL075_32_1" id="target_note_LCL075_32_1"><sup>1</sup></a> Quia occidit ille, meruit ut hoc pateretur; tu quid meruisti miser, ut hoc spectes? “Occide, verbera, ure! Quare tam timide incurrit in ferrum? Quare parum audacter occidit? Quare parum libenter moritur? Plagis agatur<a class="footnoteLink" href="#note_LCL075_32_2" id="target_note_LCL075_32_2"><sup>2</sup></a> in vulnera, mutuos ictus nudis et obviis pectoribus excipiant.” Intermissum est spectaculum: “interim iugulentur homines, ne nihil agatur.”</p>
<p>Age, ne hoc quidem intellegitis, mala exempla in eos redundare, qui faciunt? Agite dis inmortalibus gratias, quod eum docetis esse crudelem, qui non potest
<span class="br"></span><span class="lineNumber">6</span><span class="br"></span>discere. Subducendus populo est tener animus et parum tenax recti; facile transitur ad plures. Socrati et Catoni et Laelio excutere morem suum dissimilis
multitudo potuisset; adeo nemo nostrum, qui cum maxime concinnamus ingenium, ferre impetum vitiorum tam magno comitatu venientium potest.
<span class="br"></span><span class="lineNumber">7</span><span class="br"></span>Unum exemplum luxuriae aut avaritiae multum mali facit; convictor delicatus paulatim enervat et emollit, vicinus dives cupiditatem inritat, malignus comes quamvis candido et simplici rubiginem suam adfricuit. Quid tu accidere his moribus credis, in quos publice factus est impetus? Necesse est aut imiteris aut oderis.</p>
</section><notes><section class="footnotes"><ul><li class="note" id="note_LCL075_32_1"><a class="footnoteCrossrefLink" href="#target_note_LCL075_32_1" title="Click to highlight in text"><sup class="lineRef">1</sup>So Hense; <span class="italic">quid ergo occidit hominem</span> MSS.</a></li><script type="text/javascript">document.getElementById('note_LCL075_32_1').style.display = "none";</script><li class="note" id="note_LCL075_32_2"><a class="footnoteCrossrefLink" href="#target_note_LCL075_32_2" title="Click to highlight in text"><sup class="lineRef">2</sup><span class="italic">agatur</span> Rossbach; <span class="italic">agitur</span> MSS.</a></li><script type="text/javascript">document.getElementById('note_LCL075_32_2').style.display = "none";</script></ul></section></notes></section>