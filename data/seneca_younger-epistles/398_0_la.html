<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

numquam bonum dicam; habet illam cicada, habet pulex. Ne quietem quidem et molestia vacare bonum dicam; quid est otiosius verme? Quaeris, quae res sapientem faciat? Quae deum. Des oportet illi divinum aliquid, caeleste, magnificum. Non in omnes bonum cadit nec quemlibet possessorem patitur.
<span class="br"></span><span class="lineNumber">20</span><span class="br"></span>Vide
<q>
<span class="line">Et quid quaeque ferat regio et quid quaeque recuset:</span><span class="linebreak"></span>
<span class="line">Hic segetes, illic veniunt felicius uvae.</span><span class="linebreak"></span>
<span class="line">Arborei fetus alibi atque iniussa virescunt</span><span class="linebreak"></span>
<span class="line">Gramina. Nonne vides, croceos ut Tmolus odores,</span><span class="linebreak"></span>
<span class="line">India mittat ebur, molles sua tura Sabaei?</span><span class="linebreak"></span>
<span class="line">At Chalybes nudi ferrum.</span><span class="linebreak"></span></q>
<span class="br"></span><span class="lineNumber">21</span><span class="br"></span>Ista in regiones discripta sunt, ut necessarium mortalibus esset inter ipsos commercium, si invicem alius aliquid ab alio peteret. Summum illud bonum habet et ipsum suam sedem. Non nascitur, ubi ebur, nec ubi ferrum. Quis sit summi boni locus quaeris? Animus. Hic nisi purus ac sanctus est, deum non capit.</p>
<p><span class="br"></span><span class="lineNumber">22</span><span class="br"></span>“Bonum ex malo non fit. Divitiae fiunt autem<a class="footnoteLink" href="#note_LCL076_334_1" id="target_note_LCL076_334_1"><sup>1</sup></a> ex avaritia. Divitiae ergo non sunt bonum.” “Non est,” inquit, “verum, bonum ex malo non nasci. Ex sacrilegio enim et furto pecunia nascitur. Itaque malum quidem est sacrilegium et furtum, sed ideo, quia plura mala facit quam bona. Dat enim lucrum, sed cum metu, sollicitudine, tormentis et animi et
<span class="br"></span><span class="lineNumber">23</span><span class="br"></span>corporis.” Quisquis hoc dicit, necesse est recipiat





</p></section><notes><section class="footnotes"><ul><li class="note" id="note_LCL076_334_1"><a class="footnoteCrossrefLink" href="#target_note_LCL076_334_1" title="Click to highlight in text"><sup class="lineRef">1</sup><span class="italic">divitiae fiunt autem</span> Gemoll; <span class="italic">divitiae fiunt. fiunt autem</span> MSS.</a></li><script type="text/javascript">document.getElementById('note_LCL076_334_1').style.display = "none";</script></ul></section></notes></section>