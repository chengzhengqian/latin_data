<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

voluptas est posse capere etiam ex his voluptatem et ad id se deduxisse, quod eripere nulla fortunae
<span class="br"></span><span class="lineNumber">11</span><span class="br"></span>iniquitas possit. Liberaliora<a class="footnoteLink" href="#note_LCL075_122_1" id="target_note_LCL075_122_1"><sup>1</sup></a> alimenta sunt carceris, sepositos ad capitale supplicium non tam anguste, qui occisurus est, pascit. Quanta est animi magnitudo ad id sua sponte descendere, quod ne ad extrema quidem decretis timendum sit! Hoc est praeoccupare tela fortunae.</p>
<p><span class="br"></span><span class="lineNumber">12</span><span class="br"></span>Incipe ergo, mi Lucili, sequi horum consuetudinem et aliquos dies destina, quibus secedas a tuis rebus minimoque te facias familiarem; incipe cum paupertate
habere commercium.</p>
<blockquote><p>
<span class="line">Aude, hospes, contemnere opes et te quoque dignum</span><span class="linebreak"></span>
<span class="line">Finge deo.</span><span class="linebreak"></span></p></blockquote>
<p class="noindent"><span class="br"></span><span class="lineNumber">13</span><span class="br"></span>Nemo alius est deo dignus quam qui opes contempsit.
Quarum possessionem tibi non interdico, sed efficere volo, ut illas intrepide possideas; quod uno consequeris modo, si te etiam sine illis beate victurum persuaseris tibi, si illas tamquam exituras semper aspexeris.</p>
<p><span class="br"></span><span class="lineNumber">14</span><span class="br"></span>Sed iam incipiamus epistulam conplicare. “Prius,” inquis, “redde quod debes.” Delegabo te ad Epicurum;
ab illo fiet numeratio: “Inmodica ira gignit insaniam.” Hoc quam verum sit, necesse est scias,
<span class="br"></span><span class="lineNumber">15</span><span class="br"></span>cum habueris et servum et inimicum. In omnes personas hic exardescit affectus; tam ex amore




</p></section><notes><section class="footnotes"><ul><li class="note" id="note_LCL075_122_1"><a class="footnoteCrossrefLink" href="#target_note_LCL075_122_1" title="Click to highlight in text"><sup class="lineRef">1</sup><span class="italic">liberaliora</span> Muretus; <span class="italic">liberiora</span> MSS.; <span class="italic">uberiora</span> Buecheler.</a></li><script type="text/javascript">document.getElementById('note_LCL075_122_1').style.display = "none";</script></ul></section></notes></section>