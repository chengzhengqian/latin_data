<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

est inimicos non habere. Itaque sapiens numquam potentium iras provocabit, immo declinabit,<a class="footnoteLink" href="#note_LCL075_88_1" id="target_note_LCL075_88_1"><sup>1</sup></a> non
<span class="br"></span><span class="lineNumber">8</span><span class="br"></span>aliter quam in navigando procellam. Cum peteres Siciliam, traiecisti fretum. Temerarius gubernator contempsit austri minas, ille est enim, qui Siculum pelagus exasperet et in vertices cogat; non sinistrum petit litus, sed id, a quo<a class="footnoteLink" href="#note_LCL075_88_2" id="target_note_LCL075_88_2"><sup>2</sup></a> propior Charybdis maria convolvit. At ille cautior peritos locorum rogat, quis aestus sit, quae signa dent nubes; longe ab illa regione verticibus infami cursum tenet. Idem facit sapiens; nocituram potentiam vitat, hoc primum cavens, ne vitare videatur. Pars enim securitatis et in hoc est, non ex professo eam petere, quia, quae quis fugit, damnat.</p>
<p><span class="br"></span><span class="lineNumber">9</span><span class="br"></span>Circumspiciendum ergo nobis est, quomodo a vulgo tuti esse possimus. Primum nihil idem concupiscamus;
rixa est inter competitores. Deinde nihil habeamus, quod cum magno emolumento insidiantis
eripi possit. Quam minimum sit in corpore tuo spoliorum. Nemo ad humanum sanguinem propter ipsum venit, aut admodum pauci. Plures computant quam oderunt. Nudum latro transmittit;
<span class="br"></span><span class="lineNumber">10</span><span class="br"></span>etiam in obsessa via pauperi pax est. Tria deinde ex praecepto veteri praestanda sunt ut vitentur:
odium, invidia, contemptus. Quomodo hoc fiat, sapientia sola monstrabit. Difficile enim tem-





</p></section><notes><section class="footnotes"><ul><li class="note" id="note_LCL075_88_1"><a class="footnoteCrossrefLink" href="#target_note_LCL075_88_1" title="Click to highlight in text"><sup class="lineRef">1</sup><span class="italic">declinabit</span> L<sup>3</sup>b; <span class="italic">nec declinabit</span> pL<sup>1</sup>.</a></li><script type="text/javascript">document.getElementById('note_LCL075_88_1').style.display = "none";</script><li class="note" id="note_LCL075_88_2"><a class="footnoteCrossrefLink" href="#target_note_LCL075_88_2" title="Click to highlight in text"><sup class="lineRef">2</sup><span class="italic">sed id, a quo</span> Hense, Thomas; <span class="italic">sed ita quo</span> MSS.</a></li><script type="text/javascript">document.getElementById('note_LCL075_88_2').style.display = "none";</script></ul></section></notes></section>