<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
Ceterum verbis abundabat, sine commendatione partium singularum in universum magnificus. <span class="sc">Vale.</span></p>
</section>
<section class="div2">
<h2><span class="ac">CI.<span class="linebreak"></span>
<span class="sc">Seneca Lvcilio svo salvtem</span></span></h2>
<p><span class="br"></span><span class="lineNumber">1</span><span class="br"></span>Omnis dies, omnis hora quam nihil simus ostendit<a class="footnoteLink" href="#note_LCL077_158_1" id="target_note_LCL077_158_1"><sup>1</sup></a> et aliquo argumento recenti admonet fragilitatis oblitos; tum aeterna meditatos respicere cogit ad mortem.</p>
<p>Quid sibi istud principium velit quaeris? Senecionem Cornelium, equitem Romanum splendidum et officiosum, noveras: ex tenui principio se ipse promoverat et iam illi declivis erat cursus ad cetera.
<span class="br"></span><span class="lineNumber">2</span><span class="br"></span>Facilius enim crescit dignitas quam incipit. Pecunia quoque circa paupertatem plurimum morae<a class="footnoteLink" href="#note_LCL077_158_2" id="target_note_LCL077_158_2"><sup>2</sup></a> habet, dum ex illa erepat haeret. Iam<a class="footnoteLink" href="#note_LCL077_158_3" id="target_note_LCL077_158_3"><sup>3</sup></a> Senecio divitiis imminebat, ad quas illum duae res ducebant efficacissima,
et quaerendi et custodiendi scientia, quarum
<span class="br"></span><span class="lineNumber">3</span><span class="br"></span>vel altera locupletem facere potuisset. Hic homo summae frugalitatis, non minus patrimonii quam corporis diligens, cum me ex consuetudine mane vidisset, cum per totum diem amico graviter adfecto et sine spe iacenti usque in noctem adsedisset, cum hilaris cenasset, genere valitudinis praecipiti arreptus, angina, vix conpressum artatis faucibus spiritum traxit in lucem. Intra paucissimas ergo



</p></section><notes><section class="footnotes"><ul><li class="note" id="note_LCL077_158_1"><a class="footnoteCrossrefLink" href="#target_note_LCL077_158_1" title="Click to highlight in text"><sup class="lineRef">1</sup><span class="italic">simus ostendit</span> later MSS.; <span class="italic">sumostendit</span> BA.</a></li><script type="text/javascript">document.getElementById('note_LCL077_158_1').style.display = "none";</script><li class="note" id="note_LCL077_158_2"><a class="footnoteCrossrefLink" href="#target_note_LCL077_158_2" title="Click to highlight in text"><sup class="lineRef">2</sup><span class="italic">morae</span> Pincianus; <span class="italic">amorem</span> BA.</a></li><script type="text/javascript">document.getElementById('note_LCL077_158_2').style.display = "none";</script><li class="note" id="note_LCL077_158_3"><a class="footnoteCrossrefLink" href="#target_note_LCL077_158_3" title="Click to highlight in text"><sup class="lineRef">3</sup><span class="italic">haeret; iam</span> Buecheler; <span class="italic">hae</span> (or <span class="italic">hac</span>) <span class="italic">etiam</span> BA.</a></li><script type="text/javascript">document.getElementById('note_LCL077_158_3').style.display = "none";</script></ul></section></notes></section>