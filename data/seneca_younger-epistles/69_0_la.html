<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

aliter audio, quae dicit Demetrius noster, cum illum vidi nudum, quanto minus quam<a class="footnoteLink" href="#note_LCL075_138_1" id="target_note_LCL075_138_1"><sup>1</sup></a> stramentis, incubantem;
<span class="br"></span><span class="lineNumber">10</span><span class="br"></span>non praeceptor veri, sed testis est. “Quid ergo? Non licet divitias in sinu positas contemnere?”
Quidni liceat? Et ille ingentis animi est, qui illas circumfusas sibi, multum diuque miratus, quod ad se venerint, ridet suasque audit magis esse quam sentit. Multum est non corrumpi divitiarum contubernio; magnus ille, qui in divitiis pauper est.
<span class="br"></span><span class="lineNumber">11</span><span class="br"></span>“Nescio,” inquis, “quomodo paupertatem iste laturus sit, si in illam inciderit.” Nec ego, Epicure, an tuus<a class="footnoteLink" href="#note_LCL075_138_2" id="target_note_LCL075_138_2"><sup>2</sup></a> iste pauper contempturus sit divitias, si in illas inciderit; itaque in utroque mens aestimanda est inspiciendumque, an ille paupertati indulgeat, an hic divitiis non indulgeat. Alioquin leve argumentum
est bonae voluntatis grabatus aut pannus, nisi apparuit aliquem illa non necessitate pati, sed malle.</p>
<p><span class="br"></span><span class="lineNumber">12</span><span class="br"></span>Ceterum magnae indolis est ad ista non properare tamquam meliora, sed praeparari tamquam ad facilia. Et sunt, Lucili, facilia; cum vero multo ante meditatus
accesseris, iucunda quoque; inest enim illis,
<span class="br"></span><span class="lineNumber">13</span><span class="br"></span>sine qua nihil est iucundum, securitas. Necessarium ergo iudico, id quod tibi scripsi magnos viros saepe
 


</p></section><notes><section class="footnotes"><ul><li class="note" id="note_LCL075_138_1"><a class="footnoteCrossrefLink" href="#target_note_LCL075_138_1" title="Click to highlight in text"><sup class="lineRef">1</sup><span class="italic">quam in</span> MSS.; <span class="italic">in</span> del. Haupt.</a></li><script type="text/javascript">document.getElementById('note_LCL075_138_1').style.display = "none";</script><li class="note" id="note_LCL075_138_2"><a class="footnoteCrossrefLink" href="#target_note_LCL075_138_2" title="Click to highlight in text"><sup class="lineRef">2</sup><span class="italic">an tuus</span> P. Thomas; <span class="italic">angulus si</span> pL.</a></li><script type="text/javascript">document.getElementById('note_LCL075_138_2').style.display = "none";</script></ul></section></notes></section>