<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
fuerimus inventis. Praeterea qui alium sequitur,
<span class="br"></span><span class="lineNumber">11</span><span class="br"></span>nihil invenit, immo nec quaerit. Quid ergo? Non ibo per priorum vestigia? Ego vero utar via vetere, sed si propiorem planioremque invenero, hanc muniam. Qui ante nos ista moverunt, non domini nostri, sed duces sunt. Patet omnibus veritas, nondum est occupata. Multum ex illa etiam futuris relictum est. <span class="sc">Vale.</span></p>
</section>
<section class="div2">
<h2><span class="sc">XXXIIII.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Cresco et exulto et discussa senectute recalesco, quotiens ex iis, quae agis ac scribis, intellego, quantum te ipse, nam turbam olim reliqueras, superieceris.<a class="footnoteLink" href="#note_LCL075_240_1" id="target_note_LCL075_240_1"><sup>1</sup></a> Si agricolam arbor ad fructum perducta delectat, si pastor ex fetu gregis sui capit voluptatem, si alumnum suum nemo aliter intuetur quam ut adulescentiam illius suam iudicet; quid evenire credis iis, qui ingenia educaverunt et quae tenera
formaverunt adulta subito vident?</p>
<p><span class="br"></span><span class="lineNumber">2</span><span class="br"></span>Adsero te mihi; meum opus es. Ego quom<a class="footnoteLink" href="#note_LCL075_240_2" id="target_note_LCL075_240_2"><sup>2</sup></a> vidissem indolem tuam, inieci manum, exhortatus sum, addidi stimulos nec lente ire passus sum, sed subinde incitavi; et nunc idem facio, sed iam currentem
hortor et invicem hortantem.</p>
</section><notes><section class="footnotes"><ul><li class="note" id="note_LCL075_240_1"><a class="footnoteCrossrefLink" href="#target_note_LCL075_240_1" title="Click to highlight in text"><sup class="lineRef">1</sup><span class="italic">superieceris</span> von Jan; <span class="italic">supertegeris</span> MSS.</a></li><script type="text/javascript">document.getElementById('note_LCL075_240_1').style.display = "none";</script><li class="note" id="note_LCL075_240_2"><a class="footnoteCrossrefLink" href="#target_note_LCL075_240_2" title="Click to highlight in text"><sup class="lineRef">2</sup><span class="italic">quom</span> Rossbach; <span class="italic">quam, cum</span> and <span class="italic">com</span> MSS.</a></li><script type="text/javascript">document.getElementById('note_LCL075_240_2').style.display = "none";</script></ul></section></notes></section>