<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

veniet.” Tu dic: “Quid porro, si veniet? Videbimus
uter vincat. Fortasse pro me venit, et mors ista vitam honestabit.” Cicuta magnum Socratem fecit.<a class="footnoteLink" href="#note_LCL075_82_1" id="target_note_LCL075_82_1"><sup>1</sup></a> Catoni gladium adsertorem libertatis extorque;
<span class="br"></span><span class="lineNumber">15</span><span class="br"></span>magnam partem detraxeris gloriae. Nimium diu te cohortor, cum tibi admonitione magis quam exhortatione opus sit. Non in diversum te a natura tua ducimus; natus es ad ista, quae dicimus. Eo magis bonum tuum auge et exorna.</p>
<p><span class="br"></span><span class="lineNumber">16</span><span class="br"></span>Sed iam finem epistulae faciam, si illi signum suum inpressero, id est aliquam magnificam vocem perferendam
ad te mandavero. “Inter cetera mala hoc quoque habet stultitia: semper incipit vivere.”
Considera quid vox ista significet, Lucili virorum optime, et intelleges, quam foeda sit hominum levitas cotidie nova vitae fundamenta ponentium, novas spes
<span class="br"></span><span class="lineNumber">17</span><span class="br"></span>etiam in exitu inchoantium. Circumspice tecum singulos; occurrent tibi senes, qui se cum maxime ad ambitionem, ad peregrinationes, ad negotiandum parent. Quid est autem turpius quam senex vivere incipiens? Non adicerem auctorem huic voci, nisi esset secretior nec inter vulgata Epicuri dicta, quae mihi et laudare et adoptare permisi. <span class="sc">Vale.</span></p>
</section><notes><section class="footnotes"><ul><li class="note" id="note_LCL075_82_1"><a class="footnoteCrossrefLink" href="#target_note_LCL075_82_1" title="Click to highlight in text"><sup class="lineRef">1</sup><span class="italic">confecit</span> pLP; <span class="italic">fecit</span> Hense, as if corrupted from <span class="italic">effecit.</span></a></li><script type="text/javascript">document.getElementById('note_LCL075_82_1').style.display = "none";</script></ul></section></notes></section>