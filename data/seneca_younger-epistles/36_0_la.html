<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
viae multae breves, faciles. Agamus deo gratias, quod nemo in vita teneri potest. Calcare ipsas <span class="br"></span><span class="lineNumber">11</span><span class="br"></span>necessitates licet. “Epicurus,” inquis, “dixit. Quid tibi cum alieno?” Quod verum est, meum est. Perseverabo Epicurum tibi ingerere, ut isti, qui in verba iurant, nec quid dicatur aestimant, sed a quo, sciant, quae optima sunt, esse communia. <span class="sc">Vale.</span></p>
</section>
<section class="div2">
<h2><span class="sc">XIII.<span class="linebreak"></span>
Seneca Lvcilio svo Salvtem</span></h2>
<p><span class="br"></span><span class="lineNumber">1</span><span class="br"></span>Multum tibi esse animi scio. Nam etiam antequam instrueres te praeceptis salutaribus et dura vincentibus, satis adversus fortunam placebas tibi, et multo magis, postquam cum illa manum conseruisti viresque expertus es tuas, quae numquam certam dare fiduciam sui possunt, nisi cum multae difficultates hinc et illinc apparuerunt, aliquando vero et propius accesserunt; sic verus ille animus et in alienum non venturus arbitrium probatur.
<span class="br"></span><span class="lineNumber">2</span><span class="br"></span>Haec eius obrussa est: non potest athleta magnos spiritus ad certamen adferre, qui numquam suggillatus
est; ille, qui sanguinem suum vidit, cuius dentes crepuere sub pugno, ille, qui subplantatus
</p></section><notes></notes></section>