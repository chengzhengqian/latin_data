<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
luctu suo: impium vocat et efferatum; videt aliquem conlabentem et corpori adfusum: effeminatum ait
<span class="br"></span><span class="lineNumber">18</span><span class="br"></span>et enervem. Omnia itaque ad rationem revocanda sunt. Stultius vero nihil est quam famam captare tristitiae et lacrimas adprobare, quas iudico sapienti viro alias permissas cadere, alias vi sua latas.</p>
<p>“Dicam quid intersit. Cum primus nos nuntius acerbi funeris perculit, cum tenemus corpus e complexu
nostro in ignem transiturum, lacrimas naturalis necessitas exprimit et spiritus ictu doloris inpulsus quemadmodum totum corpus quatit, ita oculos, quibus
<span class="br"></span><span class="lineNumber">19</span><span class="br"></span>adiacentem umorem perpremit et expellit. Hae lacrimae per elisionem cadunt nolentibus nobis; aliae sunt, quibus exitum damus, cum memoria eorum, quos amisimus, retractatur. Et inest quiddam dulce tristitiae,
cum occurrunt sermones eorum iucundi, conversatio
hilaris, officiosa pietas; tunc oculi velut in gaudio relaxantur. His indulgemus, illis vincimur.</p>
<p><span class="br"></span><span class="lineNumber">20</span><span class="br"></span>“Non est itaque, quod lacrimas propter circulum adstantem<a class="footnoteLink" href="#note_LCL077_140_1" id="target_note_LCL077_140_1"><sup>1</sup></a> adsidentemque aut contineas aut exprimas;
nec cessant nec fluunt umquam tam turpiter quam finguntur; eant sua sponte. Ire autem possunt
placidis atque compositis. Saepe salva sapientis auctoritate fluxerunt tanto temperamento, ut illis nec humanitas nec dignitas deesset. Licet, inquam,

</p></section><notes><section class="footnotes"><ul><li class="note" id="note_LCL077_140_1"><a class="footnoteCrossrefLink" href="#target_note_LCL077_140_1" title="Click to highlight in text"><sup class="lineRef">1</sup><span class="italic">circulum adstantem</span> Rossbach; <span class="italic">circum stantem</span> A.</a></li><script type="text/javascript">document.getElementById('note_LCL077_140_1').style.display = "none";</script></ul></section></notes></section>