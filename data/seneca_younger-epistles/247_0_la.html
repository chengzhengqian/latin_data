<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
et laudanda et exaequanda summis sunt. Non potest dici, hoc non esse par maximis bonum, quod beatae vitae clausulam inposuit, cui Epicurus extrema
<span class="br"></span><span class="lineNumber">49</span><span class="br"></span>voce gratias egit. Permitte mihi, Lucili virorum optime, aliquid audacius dicere: si ulla bona maiora esse aliis possent, haec ego, quae tristia videntur, mollibus illis et delicatis praetulissem, haec maiora dixissem. Maius est enim difficilia perfringere quam
<span class="br"></span><span class="lineNumber">50</span><span class="br"></span>laeta moderari. Eadem ratione fit, scio, ut aliquis felicitatem bene et ut calamitatem fortiter ferat. Aeque esse fortis potest, qui pro vallo securus excubuit nullis hostibus castra temptantibus et qui succisis poplitibus in genua se excepit nec arma dimisit; “macte virtute esto” sanguinolentis<a class="footnoteLink" href="#note_LCL076_32_1" id="target_note_LCL076_32_1"><sup>1</sup></a> ex acie redeuntibus dicitur. Itaque haec magis laudaverim bona
<span class="br"></span><span class="lineNumber">51</span><span class="br"></span>exercita et fortia et cum fortuna rixata. Ego dubitem, quin magis laudem truncam illam et retorridam manum Mucii quam cuiuslibet fortissimi salvam? Stetit hostium flammarumque contemptor et manum suam in hostili foculo destillantem perspectavit, donec Porsenna, cuius poenae favebat, gloriae invidit et ignem invito eripi iussit.</p>
<p><span class="br"></span><span class="lineNumber">52</span><span class="br"></span>Hoc bonum quidni inter<a class="footnoteLink" href="#note_LCL076_32_2" id="target_note_LCL076_32_2"><sup>2</sup></a> prima numerem tantoque






</p></section><notes><section class="footnotes"><ul><li class="note" id="note_LCL076_32_1"><a class="footnoteCrossrefLink" href="#target_note_LCL076_32_1" title="Click to highlight in text"><sup class="lineRef">1</sup><span class="italic">et</span> after <span class="italic">sanguinolentis</span> deleted by Schweighäuser.</a></li><script type="text/javascript">document.getElementById('note_LCL076_32_1').style.display = "none";</script><li class="note" id="note_LCL076_32_2"><a class="footnoteCrossrefLink" href="#target_note_LCL076_32_2" title="Click to highlight in text"><sup class="lineRef">2</sup><span class="italic">quidni inter</span> later MSS.; <span class="italic">quid inter</span> pVPb.</a></li><script type="text/javascript">document.getElementById('note_LCL076_32_2').style.display = "none";</script></ul></section></notes></section>