<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
esse, quod deo sat est. Qui colitur, et amatur; non
<span class="br"></span><span class="lineNumber">19</span><span class="br"></span>potest amor cum timore misceri. Rectissime ergo facere te iudico, quod timeri a servis tuis non vis, quod verborum castigatione uteris; verberibus muta<a class="footnoteLink" href="#note_LCL075_312_1" id="target_note_LCL075_312_1"><sup>1</sup></a> admonentur.</p>
<p>Non quicquid nos offendit, et laedit. Sed ad rabiem nos<a class="footnoteLink" href="#note_LCL075_312_2" id="target_note_LCL075_312_2"><sup>2</sup></a> cogunt pervenire deliciae, ut quicquid
<span class="br"></span><span class="lineNumber">20</span><span class="br"></span>non ex voluntate respondit, iram evocet. Regum nobis induimus animos. Nam illi quoque obliti et suarum virium et inbecillitatis alienae sic excandescunt,
sic saeviunt, quasi iniuriam acceperint, a cuius rei periculo illos fortunae suae magnitudo tutissimos praestat. Nec hoc ignorant, sed occasionem nocendi captant querendo; acceperunt iniuriam ut facerent.</p>
<p><span class="br"></span><span class="lineNumber">21</span><span class="br"></span>Diutius te morari nolo; non est enim tibi exhortatione
opus. Hoc habent inter cetera boni mores: placent sibi, permanent. Levis est malitia, saepe mutatur, non in melius, sed in aliud. <span class="sc">Vale.</span></p>
</section>
<section class="div2">
<h2><span class="sc">XLVIII.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Ad epistulam, quam mihi ex itinere misisti, tam longam quam ipsum iter fuit, postea rescribam. Seducere
me debeo et quid suadeam circumspicere. Nam tu quoque, qui consulis, diu an consuleres cogitasti; quanto magis hoc mihi faciendum est,


</p></section><notes><section class="footnotes"><ul><li class="note" id="note_LCL075_312_1"><a class="footnoteCrossrefLink" href="#target_note_LCL075_312_1" title="Click to highlight in text"><sup class="lineRef">1</sup><span class="italic">muta</span> Pincianus; <span class="italic">multa</span> and <span class="italic">admoventur</span> or <span class="italic">admonentur</span> MSS.</a></li><script type="text/javascript">document.getElementById('note_LCL075_312_1').style.display = "none";</script><li class="note" id="note_LCL075_312_2"><a class="footnoteCrossrefLink" href="#target_note_LCL075_312_2" title="Click to highlight in text"><sup class="lineRef">2</sup><span class="italic">cogunt</span> pL; some later MSS. and Macrobius add <span class="italic">nos.</span></a></li><script type="text/javascript">document.getElementById('note_LCL075_312_2').style.display = "none";</script></ul></section></notes></section>