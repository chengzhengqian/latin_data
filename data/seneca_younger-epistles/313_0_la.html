<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
ultimi<a class="footnoteLink" href="#note_LCL076_164_1" id="target_note_LCL076_164_1"><sup>1</sup></a> praestat, nihil cunctatus desiliet in mortem; facere recte pieque contentus. Oppone etiamnunc illi multa quae dehortentur, dic: “factum tuum matura sequetur oblivio et parum grata existimatio civium”; respondebit<a class="footnoteLink" href="#note_LCL076_164_2" id="target_note_LCL076_164_2"><sup>2</sup></a> tibi: “ista omnia extra opus meum sunt. Ego ipsum contemplor. Hoc esse honestum scio. Itaque quocumque ducit ac vocat, venio.”</p>
<p><span class="br"></span><span class="lineNumber">30</span><span class="br"></span>Hoc ergo unum bonum est, quod non tantum perfectus animus, sed generosus quoque et indolis bonae sentit; cetera levia sunt, mutabilia. Itaque sollicite possidentur. Etiam si favente fortuna in unum congesta sunt, dominis suis incubant gravia et
<span class="br"></span><span class="lineNumber">31</span><span class="br"></span>illos semper premunt, aliquando et inlidunt.<a class="footnoteLink" href="#note_LCL076_164_3" id="target_note_LCL076_164_3"><sup>3</sup></a> Nemo ex istis, quos purpuratos vides, felix est, non magis quam ex illis, quibus sceptrum et chlamydem in scaena fabulae adsignant; cum praesente populo lati incesserunt et coturnati, simul exierunt, excalceantur et ad staturam suam redeunt. Nemo istorum, quos divitiae honoresque in altiore fastigio ponunt, magnus est. Quare ergo magnus videtur? Cum basi illum sua metiris. Non est magnus pumilio, licet in monte constiterit; colossus magnitudinem suam servabit,
<span class="br"></span><span class="lineNumber">32</span><span class="br"></span>etiam si steterit in puteo. Hoc laboramus errore, sic nobis imponitur, quod neminem aestimamus eo, quod est, sed adicimus illi et ea, quibus adornatus





</p></section><notes><section class="footnotes"><ul><li class="note" id="note_LCL076_164_1"><a class="footnoteCrossrefLink" href="#target_note_LCL076_164_1" title="Click to highlight in text"><sup class="lineRef">1</sup><span class="italic">maximi et ultimi</span> Sanctolonius and Madvig;—<span class="italic">e et—e,</span> or—<span class="italic">ae et—ae</span> MSS.</a></li><script type="text/javascript">document.getElementById('note_LCL076_164_1').style.display = "none";</script><li class="note" id="note_LCL076_164_2"><a class="footnoteCrossrefLink" href="#target_note_LCL076_164_2" title="Click to highlight in text"><sup class="lineRef">2</sup><span class="italic">respondebit</span> or <span class="italic">respondet</span> later MSS.; <span class="italic">respondit</span> VPb.</a></li><script type="text/javascript">document.getElementById('note_LCL076_164_2').style.display = "none";</script><li class="note" id="note_LCL076_164_3"><a class="footnoteCrossrefLink" href="#target_note_LCL076_164_3" title="Click to highlight in text"><sup class="lineRef">3</sup><span class="italic">inlidunt</span> Gruter; <span class="italic">inludunt</span> VP.</a></li><script type="text/javascript">document.getElementById('note_LCL076_164_3').style.display = "none";</script></ul></section></notes></section>