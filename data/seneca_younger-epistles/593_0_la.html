<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent noindent">

Esse enim apud Ciceronem in his ipsis de Re Publica hoc epigramma Enni</p>
<blockquote><p><span class="line">Si fas endo plagas caelestum ascendere cuiquam est,</span><span class="linebreak"></span>
<span class="line indent2">Mi soli caeli maxima porta patet.</span><span class="linebreak"></span></p></blockquote>
<p><span class="br"></span><span class="lineNumber">35</span><span class="br"></span>Sed ne et ipse, dum aliud ago, in philologum aut grammaticum delabar, illud admoneo, auditionem philosophorum lectionemque ad propositum beatae vitae trahendam, non ut verba prisca aut ficta captemus et translationes inprobas figurasque dicendi,
sed ut profutura praecepta et magnificas voces et animosas, quae mox in rem transferantur. Sic ista ediscamus, ut quae fuerint verba, sint opera.
<span class="br"></span><span class="lineNumber">36</span><span class="br"></span>Nullos autem peius mereri de omnibus mortalibus iudico quam qui philosophiam velut aliquod artificium venale didicerunt, qui aliter vivunt quam vivendum esse praecipiunt. Exempla enim se ipsos inutilis disciplinae circumferunt nulli non vitio, quod insequuntur,
<span class="br"></span><span class="lineNumber">37</span><span class="br"></span>obnoxii. Non magis mihi potest quisquam talis prodesse praeceptor quam gubernator in tempestate
nauseabundus. Tenendum rapiente fluctu gubernaculum, luctandum cum ipso mari, eripienda sunt vento vela; quid me potest adiuvare rector navigii attonitus et vomitans? Quanto maiore putas vitam tempestate iactari quam ullam ratem? Non est loquendum, sed gubernandum.</p>
<p><span class="br"></span><span class="lineNumber">38</span><span class="br"></span>Omnia quae dicunt, quae turba audiente iactant, aliena sunt; dixit illa Platon, dixit Zenon, dixit Chrysippus et Posidonius et ingens agmen nostrorum<a class="footnoteLink" href="#note_LCL077_252_1" id="target_note_LCL077_252_1"><sup>1</sup></a> tot ac talium. Quomodo probare possint sua esse,



</p></section><notes><section class="footnotes"><ul><li class="note" id="note_LCL077_252_1"><a class="footnoteCrossrefLink" href="#target_note_LCL077_252_1" title="Click to highlight in text"><sup class="lineRef">1</sup><span class="italic">nostrorum</span> Buecheler; <span class="italic">non</span> BA.</a></li><script type="text/javascript">document.getElementById('note_LCL077_252_1').style.display = "none";</script></ul></section></notes></section>