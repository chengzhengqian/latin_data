<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<h2><span class="sc">LXVI.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Claranum, condiscipulum meum, vidi post multos annos. Non, puto, exspectas, ut adiciam senem, sed mehercules viridem animo ac vigentem et cum corpusculo
suo conluctantem. Inique enim se natura gessit et talem animum male conlocavit; aut fortasse voluit hoc ipsum nobis ostendere, posse ingenium fortissimum ac beatissimum sub qualibet cute latere. Vincit tamen omnia inpedimenta et ad cetera contemnenda
<span class="br"></span><span class="lineNumber">2</span><span class="br"></span>a contemptu sui venit. Errare mihi visus est, qui dixit</p>
<blockquote><p><span class="line">gratior et pulchro veniens e<a class="footnoteLink" href="#note_LCL076_2_1" id="target_note_LCL076_2_1"><sup>1</sup></a> corpore virtus.</span><span class="linebreak"></span></p></blockquote>
<p class="noindent">Non enim ullo honestamento eget; ipsa magnum sui decus est et corpus suum consecrat. Aliter<a class="footnoteLink" href="#note_LCL076_2_2" id="target_note_LCL076_2_2"><sup>2</sup></a> certe Claranum nostrum coepi intueri; formosus mihi videtur et tam rectus corpore quam est animo.
<span class="br"></span><span class="lineNumber">3</span><span class="br"></span>Potest ex casa vir magnus exire, potest et ex deformi humilique corpusculo formosus animus ac magnus. Quosdam itaque mihi videtur in hoc tales natura


</p></section><notes><section class="footnotes"><ul><li class="note" id="note_LCL076_2_1"><a class="footnoteCrossrefLink" href="#target_note_LCL076_2_1" title="Click to highlight in text"><sup class="lineRef">1</sup>The Vergil MSS. give <span class="italic">in</span>.</a></li><script type="text/javascript">document.getElementById('note_LCL076_2_1').style.display = "none";</script><li class="note" id="note_LCL076_2_2"><a class="footnoteCrossrefLink" href="#target_note_LCL076_2_2" title="Click to highlight in text"><sup class="lineRef">2</sup><span class="italic">consecrat aliter</span> Haase; <span class="italic">consecraliter</span> MSS.</a></li><script type="text/javascript">document.getElementById('note_LCL076_2_2').style.display = "none";</script></ul></section></notes></section>