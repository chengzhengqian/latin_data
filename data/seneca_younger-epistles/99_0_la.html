<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
</section>
<section class="div2">
<h2><span class="sc">XXVIII.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Hoc tibi soli putas accidisse et admiraris quasi rem novam, quod peregrinatione tam longa et tot locorum
varietatibus non discussisti tristitiam gravitatemque
mentis? Animum debes mutare, non caelum. Licet vastum traieceris mare, licet, ut ait Vergilius noster,</p>
<blockquote><p><span class="line">Terraeque urbesque recedant,</span><span class="linebreak"></span></p></blockquote>
<p class="noindent"><span class="br"></span><span class="lineNumber">2</span><span class="br"></span>sequentur te, quocumque perveneris, vitia. Hoc idem querenti cuidam Socrates ait: “Quid miraris nihil tibi peregrinationes prodesse, cum te circumferas?
Premit te eadem causa, quae expulit.”
Quid terrarum iuvare novitas potest? Quid cognitio urbium aut locorum? In inritum cedit ista iactatio. Quaeris quare te fuga ista non adiuvet? Tecum fugis. Onus animi deponendum est; non ante tibi
<span class="br"></span><span class="lineNumber">3</span><span class="br"></span>ullus placebit locus. Talem nunc esse habitum tuum cogita, qualem Vergilius noster vatis inducit iam concitatae et instigatae multumque habentis in se spiritus non sui:</p>
<blockquote><p>
<span class="line">Bacchatur vates, magnum si pectore possit</span><span class="linebreak"></span>
<span class="line">Excussisse deum.</span><span class="linebreak"></span></p></blockquote>
<p class="noindent">Vadis huc illuc, ut excutias insidens pondus, quod




</p></section><notes></notes></section>