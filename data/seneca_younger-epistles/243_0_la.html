<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

ordo seriesque contexitur et unitas vitae per rectum itura. Ratio ergo arbitra est bonorum ac malorum; aliena et externa pro vilibus habet et ea, quae neque bona sunt neque mala, accessiones minimas ac levissimas
iudicat. Omne enim illi bonum in animo est.</p>
<p><span class="br"></span><span class="lineNumber">36</span><span class="br"></span>Ceterum bona quaedam prima existimat, ad quae<a class="footnoteLink" href="#note_LCL076_24_1" id="target_note_LCL076_24_1"><sup>1</sup></a> ex proposito venit, tamquam victoriam, bonos liberos, salutem patriae. Quaedam secunda, quae non apparent nisi in rebus adversis, tamquam aequo animo pati morbum magnum, exilium. Quaedam media, quae nihilo magis secundum naturam sunt quam contra naturam, tamquam prudenter ambulare, conposite sedere. Non enim minus secundum
<span class="br"></span><span class="lineNumber">37</span><span class="br"></span>naturam est sedere quam stare aut ambulare. Duo illa bona superiora diversa sunt. Prima enim secundum naturam sunt: gaudere liberorum pietate, patriae incolumitate. Secunda contra naturam sunt: fortiter opstare tormentis et sitim perpeti morbo urente
<span class="br"></span><span class="lineNumber">38</span><span class="br"></span>praecordia. “Quid ergo? Aliquid contra naturam bonum est?” Minime; sed id aliquando contra naturam est, in quo bonum illud existit. Vulnerari enim et subiecto igne
tabescere et adversa valetudine adfligi contra naturam est, sed inter ista servare
<span class="br"></span><span class="lineNumber">39</span><span class="br"></span>animum infatigabilem secundum naturam est. Et ut quod volo exprimam breviter, materia boni aliquando contra naturam est, bonum numquam,

</p></section><notes><section class="footnotes"><ul><li class="note" id="note_LCL076_24_1"><a class="footnoteCrossrefLink" href="#target_note_LCL076_24_1" title="Click to highlight in text"><sup class="lineRef">1</sup><span class="italic">ad quae</span> Hense; <span class="italic">atque</span> MSS.</a></li><script type="text/javascript">document.getElementById('note_LCL076_24_1').style.display = "none";</script></ul></section></notes></section>