<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent noindent">

ire, sed fugere, quod currendi genus concitatissimum est, et optimos quosque primos rapi<a class="footnoteLink" href="#note_LCL077_246_1" id="target_note_LCL077_246_1"><sup>1</sup></a>; quid ergo cessamus nos ipsi concitare, ut velocitatem rapidissimae
rei possimus aequare? Meliora praetervolant,
<span class="br"></span><span class="lineNumber">26</span><span class="br"></span>deteriora succedunt. Quemadmodum ex amphora primum, quod est sincerissimum, effluit, gravissimum quodque turbidumque subsidit, sic in aetate nostra quod est optimum, in primo est. Id exhauriri aliis<a class="footnoteLink" href="#note_LCL077_246_2" id="target_note_LCL077_246_2"><sup>2</sup></a> potius patimur, ut nobis faecem reservemus? Inhaereat
istud animo et tamquam missum oraculo placeat:</p>
<blockquote><p>
<span class="line">Optima quaeque dies miseris mortalibus aevi</span><span class="linebreak"></span>
<span class="line">Prima fugit.</span><span class="linebreak"></span></p></blockquote>
<p class="noindent"><span class="br"></span><span class="lineNumber">27</span><span class="br"></span>Quare optima? Quia quod restat, incertum est. Quare optima? Quia iuvenes possumus discere, possumus facilem animum et adhuc tractabilem ad meliora convertere; quia hoc tempus idoneum est laboribus, idoneum agitandis per studia ingeniis et<a class="footnoteLink" href="#note_LCL077_246_3" id="target_note_LCL077_246_3"><sup>3</sup></a> exercendis per opera corporibus; quod superest, segnius et languidius est et propius a fine.</p>
<p>Itaque toto hoc agamus animo et omissis, ad quae devertimur, in rem unam laboremus, ne hanc temporis
pernicissimi celeritatem, quam retinere non possumus, relicti demum intellegamus. Primus quisque
tamquam optimus dies placeat et redigatur in
<span class="br"></span><span class="lineNumber">28</span><span class="br"></span>nostrum. Quod fugit, occupandum est. Haec non cogitat ille, qui grammatici<a class="footnoteLink" href="#note_LCL077_246_4" id="target_note_LCL077_246_4"><sup>4</sup></a> oculis carmen istud




</p></section><notes><section class="footnotes"><ul><li class="note" id="note_LCL077_246_1"><a class="footnoteCrossrefLink" href="#target_note_LCL077_246_1" title="Click to highlight in text"><sup class="lineRef">1</sup><span class="italic">rapi</span> later MSS.; <span class="italic">rapit</span> BA.</a></li><script type="text/javascript">document.getElementById('note_LCL077_246_1').style.display = "none";</script><li class="note" id="note_LCL077_246_2"><a class="footnoteCrossrefLink" href="#target_note_LCL077_246_2" title="Click to highlight in text"><sup class="lineRef">2</sup><span class="italic">aliis</span> Haase; <span class="italic">in aliis</span> BA.</a></li><script type="text/javascript">document.getElementById('note_LCL077_246_2').style.display = "none";</script><li class="note" id="note_LCL077_246_3"><a class="footnoteCrossrefLink" href="#target_note_LCL077_246_3" title="Click to highlight in text"><sup class="lineRef">3</sup><span class="italic">et</span> later MSS.; <span class="italic">est et</span> BA.</a></li><script type="text/javascript">document.getElementById('note_LCL077_246_3').style.display = "none";</script><li class="note" id="note_LCL077_246_4"><a class="footnoteCrossrefLink" href="#target_note_LCL077_246_4" title="Click to highlight in text"><sup class="lineRef">4</sup><span class="italic">grammatici</span> edd.; <span class="italic">grammati</span> BA.</a></li><script type="text/javascript">document.getElementById('note_LCL077_246_4').style.display = "none";</script></ul></section></notes></section>