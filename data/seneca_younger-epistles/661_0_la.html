<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

sed nisi recte facere non posset. Intelleximus in illo perfectam esse virtutem.</p>
<p><span class="br"></span><span class="lineNumber">11</span><span class="br"></span>Hanc in partes divisimus; oportebat cupiditates refrenari, metus comprimi, facienda provideri, reddenda
distribui; conprehendimus temperantiam, fortitudinem, prudentiam, iustitiam et suum cuique dedimus officium. Ex quo ergo virtutem intelleximus?
Ostendit illam nobis ordo eius et decor et constantia
et omnium inter se actionum concordia et magnitudo super omnia efferens sese. Hinc intellecta
est illa beata vita secundo defluens cursu,
<span class="br"></span><span class="lineNumber">12</span><span class="br"></span>arbitrii sui tota. Quomodo ergo hoc ipsum nobis apparuit? Dicam. Numquam vir ille perfectus adeptusque virtutem fortunae maledixit, numquam accidentia tristis excepit, civem esse se universi et militem credens labores velut imperatos subiit. Quicquid inciderat, non tamquam malum aspernatus est et in se casu<a class="footnoteLink" href="#note_LCL077_388_1" id="target_note_LCL077_388_1"><sup>1</sup></a> delatum, sed quasi delegatum sibi. Hoc qualecumque est, inquit, meum est; asperum est, durum est, in hoc ipso navemus operam.</p>
<p><span class="br"></span><span class="lineNumber">13</span><span class="br"></span>Necessario itaque magnus apparuit qui numquam malis ingemuit, numquam de fato suo questus est; fecit multis intellectum sui et non aliter quam in tenebris lumen effulsit advertitque in se omnium animos, cum esset placidus et lenis, humanis divinisque
<span class="br"></span><span class="lineNumber">14</span><span class="br"></span>rebus pariter aequus. Habebat perfectum animum
et ad summam sui adductum, supra quam

</p></section><notes><section class="footnotes"><ul><li class="note" id="note_LCL077_388_1"><a class="footnoteCrossrefLink" href="#target_note_LCL077_388_1" title="Click to highlight in text"><sup class="lineRef">1</sup><span class="italic">casu</span> ed. Ven.; <span class="italic">casum</span> B; <span class="italic">cassum</span> A.</a></li><script type="text/javascript">document.getElementById('note_LCL077_388_1').style.display = "none";</script></ul></section></notes></section>