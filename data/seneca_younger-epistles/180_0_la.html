<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
velut levia tela laxo sinu eludit, quaedam discutit et in eum usque, qui miserat, respuit. <span class="sc">Vale.</span></p>
</section>
<section class="div2">
<h2><span class="sc">LIIII.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Longum mihi commeatum<a class="footnoteLink" href="#note_LCL075_360_1" id="target_note_LCL075_360_1"><sup>1</sup></a> dederat mala valitudo; repente me invasit. “Quo genere?” inquis. Prorsus merito interrogas; adeo nullum mihi ignotum est. Uni tamen morbo quasi adsignatus sum, quem quare Graeco nomine appellem nescio; satis enim apte dici suspirium potest. Brevis autem valde et procellae
similis est impetus; intra horam fere desinit.
<span class="br"></span><span class="lineNumber">2</span><span class="br"></span>Quis enim diu exspirat? Omnia corporis aut incommoda
aut pericula per me transierunt; nullum mihi videtur molestius. Quidni? Aliud enim quicquid
est, aegrotare est, hoc animam egerere. Itaque medici hanc “meditationem mortis “vocant. Faciet<a class="footnoteLink" href="#note_LCL075_360_2" id="target_note_LCL075_360_2"><sup>2</sup></a> enim aliquando spiritus ille, quod saepe conatus est.
<span class="br"></span><span class="lineNumber">3</span><span class="br"></span>Hilarem me putas haec tibi scribere, quia effugi? Tam ridicule facio, si hoc fine quasi bona valitudine delector, quam ille, quisquis vicisse se putat, cum vadimonium distulit. Ego vero et in ipsa suffocatione non desii cogitationibus laetis ac fortibus adquiescere.</p>
<p><span class="br"></span><span class="lineNumber">4</span><span class="br"></span>“Quid hoc est?” inquam. “Tam saepe mors





</p></section><notes><section class="footnotes"><ul><li class="note" id="note_LCL075_360_1"><a class="footnoteCrossrefLink" href="#target_note_LCL075_360_1" title="Click to highlight in text"><sup class="lineRef">1</sup><span class="italic">commeatum</span> Lipsius; <span class="italic">comitatum</span> MSS.</a></li><script type="text/javascript">document.getElementById('note_LCL075_360_1').style.display = "none";</script><li class="note" id="note_LCL075_360_2"><a class="footnoteCrossrefLink" href="#target_note_LCL075_360_2" title="Click to highlight in text"><sup class="lineRef">2</sup><span class="italic">faciet</span> Lipsius; <span class="italic">facit</span> MSS.</a></li><script type="text/javascript">document.getElementById('note_LCL075_360_2').style.display = "none";</script></ul></section></notes></section>