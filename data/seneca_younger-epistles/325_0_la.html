<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
deficientibus; inde morosus est stomachus, inde cuius<a class="footnoteLink" href="#note_LCL076_188_1" id="target_note_LCL076_188_1"><sup>1</sup></a> fuit aviditas cibi, odium est. Desideria ipsa moriuntur. Non est autem acerbum carere eo, quod
<span class="br"></span><span class="lineNumber">12</span><span class="br"></span>cupere desieris. Adice, quod nullus non intermittitur
dolor aut certe remittitur. Adice, quod licet cavere venturum et obsistere inminenti remediis. Nullus enim non signa praemittit, utique qui ex solito revertitur. Tolerabilis est morbi patientia, si
<span class="br"></span><span class="lineNumber">13</span><span class="br"></span>contempseris id quod extremum minatur. Noli mala tua facere tibi ipse<a class="footnoteLink" href="#note_LCL076_188_2" id="target_note_LCL076_188_2"><sup>2</sup></a> graviora et te querellis onerare. Levis est dolor, si nihil illi opinio adiecerit; contra, si exhortari te coeperis ac dicere: “Nihil est aut certe exiguum est. Duremus; iam desinet”; levem illum, dum putas, facies. Omnia ex opinione suspensa sunt; non ambitio tantum ad illam respicit et luxuria et avaritia. Ad opinionem dolemus. Tam miser est
<span class="br"></span><span class="lineNumber">14</span><span class="br"></span>quisque quam credidit. Detrahendas praeteritorum dolorum conquestiones puto et illa verba: “Nulli umquam fuit peius. Quos cruciatus, quanta mala pertuli! Nemo me surrecturum putavit. Quotiens deploratus sum a meis, quotiens a medicis relictus! In eculeum inpositi non sic distrahuntur.<a class="footnoteLink" href="#note_LCL076_188_3" id="target_note_LCL076_188_3"><sup>3</sup></a>” Etiam si sunt vera ista, transierunt. Quid iuvat praeteritos dolores retractare et miserum esse, quia fueris? Quid, quod nemo non multum malis suis adicit et



</p></section><notes><section class="footnotes"><ul><li class="note" id="note_LCL076_188_1"><a class="footnoteCrossrefLink" href="#target_note_LCL076_188_1" title="Click to highlight in text"><sup class="lineRef">1</sup><span class="italic">cuius</span> Madvig; <span class="italic">quibus</span> MSS.</a></li><script type="text/javascript">document.getElementById('note_LCL076_188_1').style.display = "none";</script><li class="note" id="note_LCL076_188_2"><a class="footnoteCrossrefLink" href="#target_note_LCL076_188_2" title="Click to highlight in text"><sup class="lineRef">2</sup><span class="italic">ipse</span> Haase; <span class="italic">ipsi</span> MSS.</a></li><script type="text/javascript">document.getElementById('note_LCL076_188_2').style.display = "none";</script><li class="note" id="note_LCL076_188_3"><a class="footnoteCrossrefLink" href="#target_note_LCL076_188_3" title="Click to highlight in text"><sup class="lineRef">3</sup><span class="italic">distrahuntur</span> later MSS.; <span class="italic">detra(h)untur</span> VPb.</a></li><script type="text/javascript">document.getElementById('note_LCL076_188_3').style.display = "none";</script></ul></section></notes></section>