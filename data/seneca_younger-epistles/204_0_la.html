<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

deinde crudelius iudicas aliquid ex vita perdidisse
<span class="br"></span><span class="lineNumber">35</span><span class="br"></span>quam ius<a class="footnoteLink" href="#note_LCL075_408_1" id="target_note_LCL075_408_1"><sup>1</sup></a> finiendae? Noli me invitus audire, tamquam ad te iam pertineat ista sententia, et quid dicam aestima: non relinquam senectutem, si me totum mihi reservabit, totum autem ab illa parte meliore; at si coeperit concutere mentem, si partes eius convellere, si mihi non vitam reliquerit, sed animam, prosiliam ex aedificio putri ac ruenti.
<span class="br"></span><span class="lineNumber">36</span><span class="br"></span>Morbum morte non fugiam, dumtaxat sanabilem nec officientem animo. Non adferam mihi manus propter dolorem; sic mori vinci est. Hunc tamen si sciero perpetuo mihi esse patiendum, exibo, non propter ipsum, sed quia inpedimento mihi futurus est ad omne, propter quod vivitur. Inbecillus est et ignavus, qui propter dolorem moritur, stultus, qui doloris causa vivit.</p>
<p><span class="br"></span><span class="lineNumber">37</span><span class="br"></span>Sed in longum exeo. Est praeterea materia, quae ducere diem possit. Et quomodo finem imponere vitae poterit, qui epistulae non potest? Vale ergo. Quod libentius quam mortes meras lecturus es. <span class="sc">Vale.</span></p>
</section>
<section class="div2">
<h2><span class="sc">LIX.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Magnam ex epistula tua percepi voluptatem; permitte
enim mihi uti verbis publicis nec illa ad significationem
Stoicam revoca. Vitium esse voluptatem credimus. Sit sane; ponere tamen illam solemus ad



</p></section><notes><section class="footnotes"><ul><li class="note" id="note_LCL075_408_1"><a class="footnoteCrossrefLink" href="#target_note_LCL075_408_1" title="Click to highlight in text"><sup class="lineRef">1</sup><span class="italic">quam ius</span> Madvig; <span class="italic">quamius</span> p; <span class="italic">quamvis</span> LVPb.</a></li><script type="text/javascript">document.getElementById('note_LCL075_408_1').style.display = "none";</script></ul></section></notes></section>