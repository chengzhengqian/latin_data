<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
iumentis abutimur. Cum<a class="footnoteLink" href="#note_LCL075_304_1" id="target_note_LCL075_304_1"><sup>1</sup></a> ad cenandum discubuimus, alius sputa detergit, alius reliquias temulentorum
<span class="br"></span><span class="lineNumber">6</span><span class="br"></span>toro<a class="footnoteLink" href="#note_LCL075_304_2" id="target_note_LCL075_304_2"><sup>2</sup></a> subditus colligit. Alius pretiosas aves scindit; per pectus et clunes certis ductibus circumferens eruditam manum frusta excutit, infelix, qui huic uni rei vivit, ut altilia decenter secet, nisi quod miserior est, qui hoc voluptatis causa docet quam
<span class="br"></span><span class="lineNumber">7</span><span class="br"></span>qui necessitatis discit. Alius vini minister in muliebrem modum ornatus cum aetate luctatur; non potest effugere pueritiam, retrahitur, iamque militari habitu glaber retritis pilis aut penitus evulsis tota nocte pervigilat, quam inter ebrietatem domini ac libidinem dividit et in cubiculo vir, in convivio puer
<span class="br"></span><span class="lineNumber">8</span><span class="br"></span>est. Alius, cui convivarum censura permissa est, perstat infelix et exspectat, quos adulatio et intemperantia
aut gulae aut linguae revocet in crastinum. Adice obsonatores, quibus dominici palati notitia subtilis est, qui sciunt, cuius illum rei sapor excitet, cuius delectet aspectus, cuius novitate nauseabundus erigi possit, quid iam ipsa satietate fastidiat, quid illo die esuriat. Cum his cenare non sustinet et maiestatis suae deminutionem putat ad eandem mensam cum servo suo accedere. Di melius!</p>
</section><notes><section class="footnotes"><ul><li class="note" id="note_LCL075_304_1"><a class="footnoteCrossrefLink" href="#target_note_LCL075_304_1" title="Click to highlight in text"><sup class="lineRef">1</sup>Before <span class="italic">cum</span> MSS. give <span class="italic">quod</span>; Buecheler removed it.</a></li><script type="text/javascript">document.getElementById('note_LCL075_304_1').style.display = "none";</script><li class="note" id="note_LCL075_304_2"><a class="footnoteCrossrefLink" href="#target_note_LCL075_304_2" title="Click to highlight in text"><sup class="lineRef">2</sup><span class="italic">toro</span> was inserted by O. Rossbach.</a></li><script type="text/javascript">document.getElementById('note_LCL075_304_2').style.display = "none";</script></ul></section></notes></section>