<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

nequitia congesto in unum quod cuique pessimum scitur.</p>
<p><span class="br"></span><span class="lineNumber">55</span><span class="br"></span>Sit ergo aliquis custos et aurem subinde pervellat abigatque rumores et reclamet populis laudantibus. Erras enim, si existimas nobiscum vitia nasci; supervenerunt, ingesta sunt. Itaque monitionibus crebris
<span class="br"></span><span class="lineNumber">56</span><span class="br"></span>opiniones, quae nos circumsonant, repellantur. Nulli nos vitio natura conciliat; illa<a class="footnoteLink" href="#note_LCL077_46_1" id="target_note_LCL077_46_1"><sup>1</sup></a> integros ac liberos genuit. Nihil quo avaritiam nostram inritaret, posuit in aperto. Pedibus aurum argentumque subiecit calcandumque ac premendum dedit quidquid est propter quod calcamur ac premimur. Illa vultus nostros erexit ad caelum et quidquid magnificum mirumque fecerat, videri a suspicientibus voluit. Ortus occasusque et properantis mundi volubilem cursum, interdiu terrena aperientem, nocte caelestia, tardos siderum incessus si conpares toti, citatissimos autem si cogites, quanta spatia numquam intermissa velocitate circumeant, defectus solis ac lunae invicem obstantium, alia deinceps digna miratu, sive per ordinem subeunt sive subitis causis mota prosiliunt, ut nocturnos<a class="footnoteLink" href="#note_LCL077_46_2" id="target_note_LCL077_46_2"><sup>2</sup></a> ignium tractus et sine ullo ictu sonituque
fulgores caeli patescentis columnasque ac trabes et varia simulacra flammarum. Haec supra nos itura
<span class="br"></span><span class="lineNumber">57</span><span class="br"></span>disposuit; aurum quidem et argentum et propter ista numquam pacem agens ferrum, quasi male nobis





</p></section><notes><section class="footnotes"><ul><li class="note" id="note_LCL077_46_1"><a class="footnoteCrossrefLink" href="#target_note_LCL077_46_1" title="Click to highlight in text"><sup class="lineRef">1</sup><span class="italic">illa</span> later MSS.; <span class="italic">nulla</span> BA.</a></li><script type="text/javascript">document.getElementById('note_LCL077_46_1').style.display = "none";</script><li class="note" id="note_LCL077_46_2"><a class="footnoteCrossrefLink" href="#target_note_LCL077_46_2" title="Click to highlight in text"><sup class="lineRef">2</sup><span class="italic">nocturnos</span> Buecheler; <span class="italic">nocturni</span> BA.</a></li><script type="text/javascript">document.getElementById('note_LCL077_46_2').style.display = "none";</script></ul></section></notes></section>