<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent noindent">
ipsa iactatione incommodius fit, sicut in navi onera inmota minus urgent, inaequaliter convoluta citius eam partem, in quam incubuere, demergunt. Quicquid facis, contra te facis et motu ipso noces tibi; aegrum enim concutis.</p>
<p><span class="br"></span><span class="lineNumber">4</span><span class="br"></span>At cum istud exemeris malum, omnis mutatio loci iucunda fiet; in ultimas expellaris terras licebit, in quolibet barbariae angulo conloceris, hospitalis tibi illa qualiscumque sedes erit. Magis quis veneris quam quo, interest, et ideo nulli loco addicere debemus animum. Cum hac persuasione vivendum est: “Non sum uni angulo natus, patria mea totus
<span class="br"></span><span class="lineNumber">5</span><span class="br"></span>hic mundus est.” Quod si liqueret tibi, non admirareris
nil adiuvari te regionum varietatibus, in quas subinde priorum taedio migras. Prima enim quaeque placuisset, si omnem tuam crederes. Nunc non<a class="footnoteLink" href="#note_LCL075_200_1" id="target_note_LCL075_200_1"><sup>1</sup></a> peregrinaris, sed erras et ageris ac locum ex loco mutas, cum illud, quod quaeris, bene vivere, omni
<span class="br"></span><span class="lineNumber">6</span><span class="br"></span>loco positum sit. Num quid tam turbidum fieri potest quam forum? Ibi quoque licet quiete vivere, si necesse sit. Sed si liceat disponere se, conspectum
quoque et viciniam fori procul fugiam. Nam ut loca gravia etiam firmissimam valitudinem temptant, ita bonae quoque menti necdum adhuc perfectae et convalescenti sunt aliqua parum salubria.




</p></section><notes><section class="footnotes"><ul><li class="note" id="note_LCL075_200_1"><a class="footnoteCrossrefLink" href="#target_note_LCL075_200_1" title="Click to highlight in text"><sup class="lineRef">1</sup><span class="italic">nunc non</span> Schweighäuser; <span class="italic">nunc</span> pL; <span class="italic">non</span> other MSS.</a></li><script type="text/javascript">document.getElementById('note_LCL075_200_1').style.display = "none";</script></ul></section></notes></section>