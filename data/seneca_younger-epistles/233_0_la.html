<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent noindent">

generare, ut adprobet virtutem omni loco nasci. Si posset per se nudos edere animos, fecisset; nunc, quod amplius est, facit; quosdam enim edit corporibus
inpeditos, sed nihilominus perrumpentes
<span class="br"></span><span class="lineNumber">4</span><span class="br"></span>obstantia. Claranus mihi videtur in exemplar editus, ut scire possemus non deformitate corporis foedari animum, sed pulchritudine animi corpus ornari.</p>
<p>Quamvis autem paucissimos una fecerimus dies, tamen multi nobis sermones fuerunt, quos subinde
<span class="br"></span><span class="lineNumber">5</span><span class="br"></span>egeram et ad te permittam. Hoc primo die quaesitum
est: quomodo possint paria<a class="footnoteLink" href="#note_LCL076_4_1" id="target_note_LCL076_4_1"><sup>1</sup></a> bona esse, si triplex eorum condicio est. Quaedam, ut nostris videtur, prima bona sunt, tamquam gaudium, pax, salus patriae; quaedam secunda, in materia infelici expressa, tamquam tormentorum patientia et in morbo gravi temperantia. Illa bona derecto optabimus
nobis, haec, si necesse erit. Sunt adhuc tertia, tamquam modestus incessus et conpositus ac probus
<span class="br"></span><span class="lineNumber">6</span><span class="br"></span>voltus et conveniens prudenti viro gestus. Quomodo ista inter se paria<a class="footnoteLink" href="#note_LCL076_4_1" id="target_note_LCL076_4_1"><sup>1</sup></a> esse possunt, cum alia optanda sint, alia aversanda? Si volumus ista distinguere, ad primum bonum revertamur et consideremus id quale sit: animus intuens vera, peritus fugiendorum ac



</p></section><notes><section class="footnotes"><ul><li class="note" id="note_LCL076_4_1"><a class="footnoteCrossrefLink" href="#target_note_LCL076_4_1" title="Click to highlight in text"><sup class="lineRef">1</sup><span class="italic">paria</span> the later MSS.; <span class="italic">tria</span> pVPb.</a></li><script type="text/javascript">document.getElementById('note_LCL076_4_1').style.display = "none";</script></ul></section></notes></section>