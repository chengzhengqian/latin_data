<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

fecerat retractantem, calamitosissimum omnium Regulum fidei poenas etiam hostibus servatae pendentem,
Atqui nemo hoc dicere, ne ex mollissimis quidem, ausus est. Negant enim illum esse beatum,
<span class="br"></span><span class="lineNumber">18</span><span class="br"></span>sed tamen negant miserum. Academici veteres beatum quidem esse etiam inter hos cruciatus fatentur, sed non ad perfectum nec ad plenum. Quod nullo modo potest recipi; nisi beatus est, in summo bono non est. Quod summum bonum est, supra se gradum non habet, si modo illi virtus inest, si illam adversa non minuunt, si<a class="footnoteLink" href="#note_LCL076_84_1" id="target_note_LCL076_84_1"><sup>1</sup></a> manet etiam comminuto
corpore incolumis; manet autem. Virtutem enim intellego animosam et excelsam, quam incitat
<span class="br"></span><span class="lineNumber">19</span><span class="br"></span>quicquid infestat. Hunc animum, quem saepe induunt generosae indolis iuvenes, quos alicuius honestae rei pulchritudo percussit, ut omnia fortuita contemnant, profecto sapientia nobis<a class="footnoteLink" href="#note_LCL076_84_2" id="target_note_LCL076_84_2"><sup>2</sup></a> infundet et tradet. Persuadebit unum bonum esse, quod honestum; hoc nec remitti nec intendi posse, non magis quam regulam, qua rectum probari solet, flectes. Quicquid ex illa mutaveris, iniuria est recti.
<span class="br"></span><span class="lineNumber">20</span><span class="br"></span>Idem ergo de virtute dicemus: et haec recta est, flexuram non recipit. Rigida re<a class="footnoteLink" href="#note_LCL076_84_3" id="target_note_LCL076_84_3"><sup>3</sup></a> quid amplius intendi potest? Haec de omnibus rebus iudicat, de hac nulla. Si rectior ipsa non potest fieri, ne quae<a class="footnoteLink" href="#note_LCL076_84_4" id="target_note_LCL076_84_4"><sup>4</sup></a>
</p></section><notes><section class="footnotes"><ul><li class="note" id="note_LCL076_84_1"><a class="footnoteCrossrefLink" href="#target_note_LCL076_84_1" title="Click to highlight in text"><sup class="lineRef">1</sup><span class="italic">si</span> later MSS.; <span class="italic">sed</span> VPb.</a></li><script type="text/javascript">document.getElementById('note_LCL076_84_1').style.display = "none";</script><li class="note" id="note_LCL076_84_2"><a class="footnoteCrossrefLink" href="#target_note_LCL076_84_2" title="Click to highlight in text"><sup class="lineRef">2</sup><span class="italic">nobis</span> Chatelain; <span class="italic">non</span> VPb.</a></li><script type="text/javascript">document.getElementById('note_LCL076_84_2').style.display = "none";</script><li class="note" id="note_LCL076_84_3"><a class="footnoteCrossrefLink" href="#target_note_LCL076_84_3" title="Click to highlight in text"><sup class="lineRef">3</sup><span class="italic">rigida re</span> Capps; <span class="italic">rigidari</span> MSS.</a></li><script type="text/javascript">document.getElementById('note_LCL076_84_3').style.display = "none";</script><li class="note" id="note_LCL076_84_4"><a class="footnoteCrossrefLink" href="#target_note_LCL076_84_4" title="Click to highlight in text"><sup class="lineRef">4</sup><span class="italic">ne quae</span> Haase; <span class="italic">neque</span> P; <span class="italic">nec quae</span> Vb.</a></li><script type="text/javascript">document.getElementById('note_LCL076_84_4').style.display = "none";</script></ul></section></notes></section>