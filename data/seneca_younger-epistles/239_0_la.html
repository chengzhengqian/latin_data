<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

honestae rei tamquam bono viro credet; utilem illam sibi iudicabit, tutam, prosperam. Eundem locum habebit apud illum honesta res, sed tristis atque aspera, quem vir bonus pauper aut exul ac pallidus.
<span class="br"></span><span class="lineNumber">22</span><span class="br"></span>Agedum pone ex alia parte virum bonum divitiis abundantem, ex altera nihil habentem, sed in se omnia; uterque aeque vir bonus erit, etiam si fortuna dispari utetur. Idem, ut dixi, in rebus iudicium est, quod in hominibus; aeque laudabilis virtus est in corpore valido ac libero posita quam in morbido ac
<span class="br"></span><span class="lineNumber">23</span><span class="br"></span>vincto. Ergo tuam quoque virtutem non magis laudabis,
si corpus illi tuum<a class="footnoteLink" href="#note_LCL076_16_1" id="target_note_LCL076_16_1"><sup>1</sup></a> integrum fortuna praestiterit quam si ex aliqua parte mutilatum; alioqui hoc erit ex servorum habitu dominum aestimare. Omnia enim ista, in quae dominium casus exercet, serva sunt, pecunia et corpus et honores, inbecilla, fluida, mortalia, possessionis incertae. Illa rursus libera et invicta opera virtutis, quae non ideo magis adpetenda sunt, si benignius a fortuna tractantur, nec minus, si aliqua iniquitate rerum premuntur.</p>
<p><span class="br"></span><span class="lineNumber">24</span><span class="br"></span>Quod amicitia in hominibus est, hoc in rebus adpetitio. Non, puto, magis amares virum bonum locupletem quam pauperem, nec robustum et lacertosum
quam gracilem et languidi corporis; ergo ne rem quidem magis adpetes aut amabis hilarem ac pacatam

</p></section><notes><section class="footnotes"><ul><li class="note" id="note_LCL076_16_1"><a class="footnoteCrossrefLink" href="#target_note_LCL076_16_1" title="Click to highlight in text"><sup class="lineRef">1</sup><span class="italic">illituum</span> VP;<span class="italic"> illibatum</span> a MS. of Opsopoeus, perhaps correctly, as Hense thinks.</a></li><script type="text/javascript">document.getElementById('note_LCL076_16_1').style.display = "none";</script></ul></section></notes></section>