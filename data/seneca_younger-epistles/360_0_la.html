<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

corporis solida ferrum et quicquid humanae torserant manus reiceret. Molaribus demum fracta saxis est. Et adversus mortem tu tam<a class="footnoteLink" href="#note_LCL076_258_1" id="target_note_LCL076_258_1"><sup>1</sup></a> minuta iacularis? Subula leonem excipis? Acuta sunt ista, quae dicis; nihil est acutius arista. Quaedam inutilia et inefficacia ipsa subtilitas reddit. <span class="sc">Vale.</span></p>
</section>
<section class="div2">
<h2><span class="sc">LXXXIII.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Singulos dies tibi meos et quidem totos indicari iubes; bene de me iudicas, si nihil esse in illis putas, quod abscondam. Sic certe vivendum est, tamquam in conspectu vivamus; sic cogitandum, tamquam aliquis in pectus intimum introspicere<a class="footnoteLink" href="#note_LCL076_258_2" id="target_note_LCL076_258_2"><sup>2</sup></a> possit; et potest. Quid enim prodest ab homine aliquid esse secretum? Nihil deo clusum est. Interest animis nostris et cogitationibus mediis intervenitâ€”sic intervenit,
<span class="br"></span><span class="lineNumber">2</span><span class="br"></span>dico, tamquam aliquando discedat. Faciam ergo, quod iubes, et quid agam et quo ordine, libenter tibi scribam. Observabo me protinus et, quod est utilissimum, diem meum recognoscam. Hoc nos pessimos facit, quod nemo vitam suam respicit. Quid facturi simus cogitamus. Atqui consilium futuri ex praeterito venit.</p>
</section><notes><section class="footnotes"><ul><li class="note" id="note_LCL076_258_1"><a class="footnoteCrossrefLink" href="#target_note_LCL076_258_1" title="Click to highlight in text"><sup class="lineRef">1</sup><span class="italic">tu tam</span> later MSS.; <span class="italic">totam</span> VPb.</a></li><script type="text/javascript">document.getElementById('note_LCL076_258_1').style.display = "none";</script><li class="note" id="note_LCL076_258_2"><a class="footnoteCrossrefLink" href="#target_note_LCL076_258_2" title="Click to highlight in text"><sup class="lineRef">2</sup><span class="italic">introspicere</span> Hense; <span class="italic">prospicere</span> VPb.</a></li><script type="text/javascript">document.getElementById('note_LCL076_258_2').style.display = "none";</script></ul></section></notes></section>