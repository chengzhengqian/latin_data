<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
cognoverimus; ita demum nec vita taedio erit nec
<span class="br"></span><span class="lineNumber">26</span><span class="br"></span>mors timori. Vitam enim occupare satietas sui non potest tot res varias, magnas, divinas percensentem; in odium illam sui adducere solet iners otium. Rerum naturam peragranti numquam in fastidium veritas
<span class="br"></span><span class="lineNumber">27</span><span class="br"></span>veniet; falsa satiabunt. Rursus si mors accedit et vocat, licet inmatura sit, licet mediam praecidat aetatem, perceptus longissimae<a class="footnoteLink" href="#note_LCL076_198_1" id="target_note_LCL076_198_1"><sup>1</sup></a> fructus est. Cognita est illi ex magna parte natura. Scit tempore honesta non crescere; iis necesse est videri omnem vitam brevem, qui illam voluptatibus vanis et ideo infinitis metiuntur.</p>
<p><span class="br"></span><span class="lineNumber">28</span><span class="br"></span>His te cogitationibus recrea et interim epistulis nostris vaca. Veniet aliquando<a class="footnoteLink" href="#note_LCL076_198_2" id="target_note_LCL076_198_2"><sup>2</sup></a> tempus, quod nos iterum iungat ac misceat; quantulumlibet sit illud, longum faciet scientia utendi. Nam, ut Posidonius ait, “unus dies hominum eruditorum plus patet quam
<span class="br"></span><span class="lineNumber">29</span><span class="br"></span>inperitis longissima aetas.” Interim hoc tene, hoc morde: adversis non succumbere, laetis non credere, omnem fortunae licentiam in oculis habere, tamquam quicquid potest facere, factura sit. Quicquid expectatum
est diu, lenius<a class="footnoteLink" href="#note_LCL076_198_3" id="target_note_LCL076_198_3"><sup>3</sup></a> accedit. <span class="sc">Vale.</span></p>
</section><notes><section class="footnotes"><ul><li class="note" id="note_LCL076_198_1"><a class="footnoteCrossrefLink" href="#target_note_LCL076_198_1" title="Click to highlight in text"><sup class="lineRef">1</sup><span class="italic">longissimae</span> Madvig; <span class="italic">longissime</span> VPb.</a></li><script type="text/javascript">document.getElementById('note_LCL076_198_1').style.display = "none";</script><li class="note" id="note_LCL076_198_2"><a class="footnoteCrossrefLink" href="#target_note_LCL076_198_2" title="Click to highlight in text"><sup class="lineRef">2</sup><span class="italic">vaca. veniet aliquando</span> P. Thomas; <span class="italic">vacando veniet aliquod</span> (<span class="italic">aliquando</span>) MSS.</a></li><script type="text/javascript">document.getElementById('note_LCL076_198_2').style.display = "none";</script><li class="note" id="note_LCL076_198_3"><a class="footnoteCrossrefLink" href="#target_note_LCL076_198_3" title="Click to highlight in text"><sup class="lineRef">3</sup><span class="italic">lenius</span> Wolters; <span class="italic">levius</span> MSS.</a></li><script type="text/javascript">document.getElementById('note_LCL076_198_3').style.display = "none";</script></ul></section></notes></section>