<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
devoretur cotidie, minui, nec manere eundem, quia non ipsum exest,<a class="footnoteLink" href="#note_LCL076_202_1" id="target_note_LCL076_202_1"><sup>1</sup></a>
sed in aliqua inferna valle conceptus exaestuat et aliis pascitur. In ipso monte non
<span class="br"></span><span class="lineNumber">3</span><span class="br"></span>alimentum habet, sed viam. In Lycia regio notissima est, Hephaestion incolae vocant, foratum pluribus locis solum, quod sine ullo nascentium damno ignis innoxius circumit. Laeta itaque regio est et herbida nihil flammis adurentibus, sed tantum vi remissa ac languida refulgentibus.</p>
<p><span class="br"></span><span class="lineNumber">4</span><span class="br"></span>Sed reservemus ista tunc quaesituri, cum tu mihi scripseris, quantum ab ipso ore montis nives absint, quas ne aestas quidem solvit; adeo tutae sunt ab igne vicino. Non est autem quod istam curam imputes
mihi. Morbo enim tuo daturus eras, etiam si
<span class="br"></span><span class="lineNumber">5</span><span class="br"></span>nemo mandaret. Quid tibi do, ne Aetnam describas<a class="footnoteLink" href="#note_LCL076_202_2" id="target_note_LCL076_202_2"><sup>2</sup></a> in tuo carmine, ne hunc sollemnem omnibus poetis locum adtingas? Quem quo minus Ovidius tractaret, nihil obstitit, quod iam Vergilius impleverat. Ne Severum quidem Cornelium uterque deterruit. Omnibus
praeterea feliciter hic locus se dedit et qui praecesserant, non praeripuisse mihi videntur, quae dici poterant, sed aperuisse.</p>
<p><span class="br"></span><span class="lineNumber">6</span><span class="br"></span>Multum<a class="footnoteLink" href="#note_LCL076_202_3" id="target_note_LCL076_202_3"><sup>3</sup></a> interest, utrum ad consumptam materiam








</p></section><notes><section class="footnotes"><ul><li class="note" id="note_LCL076_202_1"><a class="footnoteCrossrefLink" href="#target_note_LCL076_202_1" title="Click to highlight in text"><sup class="lineRef">1</sup><span class="italic">ipsum exest</span> Haase; <span class="italic">ipsum exesse</span> or <span class="italic">ipsum ex se est</span> MSS.</a></li><script type="text/javascript">document.getElementById('note_LCL076_202_1').style.display = "none";</script><li class="note" id="note_LCL076_202_2"><a class="footnoteCrossrefLink" href="#target_note_LCL076_202_2" title="Click to highlight in text"><sup class="lineRef">2</sup><span class="italic">nemo . . . describas</span> Rubenius; <span class="italic">nemo quid mandaret tibi donec aetnam describas</span> (<span class="italic">t</span>) MSS.</a></li><script type="text/javascript">document.getElementById('note_LCL076_202_2').style.display = "none";</script><li class="note" id="note_LCL076_202_3"><a class="footnoteCrossrefLink" href="#target_note_LCL076_202_3" title="Click to highlight in text"><sup class="lineRef">3</sup><span class="italic">sed</span> before <span class="italic">multum</span> deleted by Madvig.</a></li><script type="text/javascript">document.getElementById('note_LCL076_202_3').style.display = "none";</script></ul></section></notes></section>