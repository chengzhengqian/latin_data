<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

Parvo illa dimittitur. Non fames nobis ventris nostri
<span class="br"></span><span class="lineNumber">4</span><span class="br"></span>magno constat, sed ambitio. Hos itaque, ut ait Sallustius, “ventri oboedientes” animalium loco numeremus, non hominum, quosdam vero ne animalium
quidem, sed mortuorum. Vivit is, qui multis usui est, vivit is, qui se utitur; qui vero latitant et torpent, sic in domo sunt, quomodo in conditivo. Horum licet in limine ipso nomen marmori inscribas, mortem suam antecesserunt. <span class="sc">Vale.</span></p>
</section>
<section class="div2">
<h2><span class="sc">LXI.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Desinamus, quod voluimus, velle. Ego certe id ago: senex ea desii velle<a class="footnoteLink" href="#note_LCL075_424_1" id="target_note_LCL075_424_1"><sup>1</sup></a> quae puer volui. In hoc unum eunt dies, in hoc noctes, hoc opus meum est, haec cogitatio: inponere veteribus malis finem. Id ago, ut mihi instar totius vitae dies sit. Nec mehercules
tamquam ultimum rapio, sed sic illum aspicio,
<span class="br"></span><span class="lineNumber">2</span><span class="br"></span>tamquam esse vel ultimus possit. Hoc animo tibi hanc epistulam scribo, tamquam me cum maxime scribentem mors evocatura sit. Paratus exire sum et ideo fruar vita, quia quam diu futurum hoc sit, non nimis pendeo.</p>
<p>Ante senectutem curavi, ut bene viverem, in senectute, ut bene moriar; bene autem mori est





</p></section><notes><section class="footnotes"><ul><li class="note" id="note_LCL075_424_1"><a class="footnoteCrossrefLink" href="#target_note_LCL075_424_1" title="Click to highlight in text"><sup class="lineRef">1</sup><span class="italic">senex; ea desii velle</span> Schultess; <span class="italic">senex eadem velle</span> pLVPb; <span class="italic">senex ne eadem velle videar</span> later MSS; <span class="italic">senex ne eadem velim</span> Hense after Madvig.</a></li><script type="text/javascript">document.getElementById('note_LCL075_424_1').style.display = "none";</script></ul></section></notes></section>