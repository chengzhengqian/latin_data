<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
prospicere et ultra mundum libet, quo feratur, unde surrexerit, in quem exitum tanta rerum velocitas properet. Ab hac divina contemplatione abductum animum in sordida et humilia pertraximus, ut avaritiae
serviret, ut relicto mundo terminisque eius et dominis cuncta versantibus terram rimaretur et quaereret, quid ex illa mali effoderet, non contentus oblatis.</p>
<p><span class="br"></span><span class="lineNumber">10</span><span class="br"></span>Quidquid nobis bono futurum erat, deus et parens noster in proximo posuit; non expectavit inquisitionem
nostram et ultro dedit. Nocitura altissime pressit. Nihil nisi de nobis queri possumus; ea, quibus periremus, nolente rerum natura et abscondente
protulimus. Addiximus animum voluptati, cui indulgere initium omnium malorum est, tradidimus ambitioni et famae, ceteris aeque vanis et inanibus.</p>
<p><span class="br"></span><span class="lineNumber">11</span><span class="br"></span>Quid ergo nunc te hortor ut facias? Nihil novi—nec
enim novis malis remedia quaeruntur—sed hoc primum, ut tecum ipse dispicias, quid sit necessarium, quid supervacuum. Necessaria tibi ubique occurrent; supervacua et semper et<a class="footnoteLink" href="#note_LCL077_270_1" id="target_note_LCL077_270_1"><sup>1</sup></a> toto animo quaerenda sunt.
<span class="br"></span><span class="lineNumber">12</span><span class="br"></span>Non est autem quod te nimis laudes, si contempseris aureos lectos et gemmeam supellectilem. Quae est
enim virtus supervacua contemnere? Tunc te admirare,

</p></section><notes><section class="footnotes"><ul><li class="note" id="note_LCL077_270_1"><a class="footnoteCrossrefLink" href="#target_note_LCL077_270_1" title="Click to highlight in text"><sup class="lineRef">1</sup><span class="italic">et</span> later MSS.; om. BA<sup>l</sup>.</a></li><script type="text/javascript">document.getElementById('note_LCL077_270_1').style.display = "none";</script></ul></section></notes></section>