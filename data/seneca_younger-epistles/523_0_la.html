<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">8</span><span class="br"></span>tutum esse non posse. Hoc inter Pompeium et Caesarem, inter Ciceronem Catonemque commissum est, Catonem inquam illum, quo sedente populus negatur permisisse sibi postulare Florales iocos nudandarum meretricum, si credis spectasse tunc severius homines quam iudicasse. Et fient et facta sunt ista, et licentia urbium aliquando disciplina metuque, numquam sponte considet.</p>
<p><span class="br"></span><span class="lineNumber">9</span><span class="br"></span>Non est itaque quod credas nos<a class="footnoteLink" href="#note_LCL077_111_1" id="target_note_LCL077_111_1"><sup>1</sup></a> plurimum libidini permisisse, legibus minimum. Longe enim frugalior haec iuventus est quam illa, cum reus adulterium apud iudices negaret, iudices apud reum<a class="footnoteLink" href="#note_LCL077_111_2" id="target_note_LCL077_111_2"><sup>2</sup></a> confiterentur, cum stuprum committeretur rei iudicandae causa, cum Clodius isdem vitiis gratiosus, quibus nocens, conciliaturas exerceret in ipsa causae dictione. Credat hoc quisquam? Qui damnabatur uni adulterio,
<span class="br"></span><span class="lineNumber">10</span><span class="br"></span>absolutus est multis. Omne tempus Clodios, non omne Catones feret. Ad deteriora faciles sumus, quia nec dux potest nec comes deesse, et res ipsa etiam sine duce, sine comite procedit. Non pronum est<a class="footnoteLink" href="#note_LCL077_111_3" id="target_note_LCL077_111_3"><sup>3</sup></a> tantum ad vitia, sed praeceps, et quod plerosque inemendabiles facit, omnium aliarum artium peccata artificibus pudori sunt offenduntque deerrantem,
<span class="br"></span><span class="lineNumber">11</span><span class="br"></span>vitae peccata delectant. Non gaudet navigio gubernator

 


</p></section><notes></notes></section>