<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>“Quid aliud?” inquis; “adhuc volo.” In hoc plurimum est, non sic quomodo principia totius operis dimidium occupare dicuntur; ista<a class="footnoteLink" href="#note_LCL075_242_1" id="target_note_LCL075_242_1"><sup>1</sup></a> res animo constat. Itaque pars magna bonitatis est velle fieri bonum. Scis quem bonum dicam? Perfectum, absolutum, quem malum facere nulla vis, nulla necessitas possit.
<span class="br"></span><span class="lineNumber">4</span><span class="br"></span>Hunc te prospicio, si perseveraveris et incubueris et id egeris, ut omnia facta dictaque tua inter se congruant
ac respondeant sibi et una forma percussa sint. Non est huius animus in recto, cuius acta discordant. <span class="sc">Vale.</span></p>
</section>
<section class="div2">
<h2><span class="sc">XXXV.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Cum te tam valde rogo, ut studeas, meum negotium
ago; habere te<a class="footnoteLink" href="#note_LCL075_242_2" id="target_note_LCL075_242_2"><sup>2</sup></a> amicum volo, quod contingere mihi, nisi pergis ut coepisti excolere te, non potest. Nunc enim amas me, amicus non es. “Quid ergo? Haec inter se diversa sunt?” Immo dissimilia. Qui amicus est, amat; qui amat, non utique amicus est. Itaque amicitia semper prodest, amor aliquando etiam nocet. Si nihil aliud, ob hoc profice, ut amare discas.</p>
<p><span class="br"></span><span class="lineNumber">2</span><span class="br"></span>Festina ergo, dum mihi proficis, ne istuc alteri





</p></section><notes><section class="footnotes"><ul><li class="note" id="note_LCL075_242_1"><a class="footnoteCrossrefLink" href="#target_note_LCL075_242_1" title="Click to highlight in text"><sup class="lineRef">1</sup><span class="italic">ista</span> Haase; <span class="italic">ita</span> MSS.</a></li><script type="text/javascript">document.getElementById('note_LCL075_242_1').style.display = "none";</script><li class="note" id="note_LCL075_242_2"><a class="footnoteCrossrefLink" href="#target_note_LCL075_242_2" title="Click to highlight in text"><sup class="lineRef">2</sup><span class="italic">te</span> added by Linde.</a></li><script type="text/javascript">document.getElementById('note_LCL075_242_2').style.display = "none";</script></ul></section></notes></section>