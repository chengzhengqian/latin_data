<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

sed specialia. Tamquam homo genus est. Habet enim in se nationum species: Graecos, Romanos, Parthos. Colorum: albos, nigros, flavos. Habet singulos: Catonem, Ciceronem, Lucretium. Ita qua multa continet, in genus cadit; qua sub alio est, in speciem. Illud genus “quod est” generale, supra se nihil habet; initium rerum est; omnia sub illo sunt.</p>
<p><span class="br"></span><span class="lineNumber">13</span><span class="br"></span>Stoici volunt superponere huic etiamnunc aliud genus magis principale; de quo statim dicam, si prius illud genus, de quo locutus sum, merito primum poni
<span class="br"></span><span class="lineNumber">14</span><span class="br"></span>docuero, cum sit rerum omnium capax. “Quod est” in has species divido, ut sint corporalia aut incorporalia. Nihil tertium est. Corpus quomodo divido? Ut dicam: aut animantia sunt aut inanima. Rursus animantia quemadmodum divido? Ut dicam: quaedam animum habent, quaedam tantum animam. Aut sic: quaedam inpetum habent, incedunt, transeunt, quaedam
solo adfixa radicibus aluntur, crescunt.<a class="footnoteLink" href="#note_LCL075_394_1" id="target_note_LCL075_394_1"><sup>1</sup></a> Rursus animalia in quas species seco? Aut mortalia sunt aut
<span class="br"></span><span class="lineNumber">15</span><span class="br"></span>inmortalia. Primum genus Stoicis quibusdam videtur “quid.” Quare videatur, subiciam: “In rerum,” inquiunt,
“natura quaedam sunt, quaedam non sunt. Et haec autem, quae non sunt, rerum natura conplectitur,



</p></section><notes><section class="footnotes"><ul><li class="note" id="note_LCL075_394_1"><a class="footnoteCrossrefLink" href="#target_note_LCL075_394_1" title="Click to highlight in text"><sup class="lineRef">1</sup>Buecheler would add <span class="italic">decrescunt,</span> Hense <span class="italic">arescunt</span> (“wither”).</a></li><script type="text/javascript">document.getElementById('note_LCL075_394_1').style.display = "none";</script></ul></section></notes></section>