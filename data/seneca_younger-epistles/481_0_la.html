<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

sed advertit, sed excitat, sed memoriam continet nec patitur elabi. Pleraque ante oculos posita transimus. Admonere genus adhortandi est. Saepe animus etiam aperta dissimulat; ingerenda est itaque illi notitia rerum notissimarum. Illa hoc loco in Vatinium
Calvi repetenda sententia est: “factum esse
<span class="br"></span><span class="lineNumber">26</span><span class="br"></span>ambitum scitis, et hoc vos scire omnes sciunt.” Scis amicitias sancte colendas esse, sed non facis. Scis inprobum esse, qui ab uxore pudicitiam exigit, ipse alienarum corruptor uxorum; scis ut illi nil cum adultero, sic<a class="footnoteLink" href="#note_LCL077_28_1" id="target_note_LCL077_28_1"><sup>1</sup></a> tibi nil esse debere cum paelice, et non facis. Itaque subinde ad memoriam reducendus es; non enim reposita illa esse oportet, sed in promptu. Quaecumque salutaria sunt, saepe agitari debent, saepe versari, ut non tantum nota sint nobis, sed etiam parata. Adice nunc, quod aperta quoque apertiora fieri solent.</p>
<p><span class="br"></span><span class="lineNumber">27</span><span class="br"></span>“Si dubia sunt,” inquit, “quae praecipis, probationes
adicere debebis; ergo illae, non praecepta proficient.” Quid, quod etiam sine probationibus ipsa monentis auctoritas prodest? Sic quomodo iurisconsultorum valent responsa, etiam si ratio non redditur. Praeterea ipsa, quae praecipiuntur, per se multum habent ponderis, utique si aut carmini intexta sunt aut prosa oratione in sententiam




</p></section><notes><section class="footnotes"><ul><li class="note" id="note_LCL077_28_1"><a class="footnoteCrossrefLink" href="#target_note_LCL077_28_1" title="Click to highlight in text"><sup class="lineRef">1</sup><span class="italic">sic</span> later MSS.; <span class="italic">sit</span> BA.</a></li><script type="text/javascript">document.getElementById('note_LCL077_28_1').style.display = "none";</script></ul></section></notes></section>