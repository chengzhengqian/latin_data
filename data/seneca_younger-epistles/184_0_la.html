<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

relegavit, qui alios feliciores videre non potuit, qui velut timidum atque iners animal metu oblituit, ille sibi non vivit, sed, quod est turpissimum, ventri, somno, libidini. Non continuo sibi vivit, qui nemini. Adeo tamen magna res est constantia et in proposito suo perseverantia, ut habeat auctoritatem inertia quoque pertinax.</p>
<p><span class="br"></span><span class="lineNumber">6</span><span class="br"></span>De ipsa villa nihil tibi possum certi scribere. Frontem enim eius tantum novi et exposita, quae ostendit etiam transeuntibus. Speluncae sunt duae magni operis, cuivis<a class="footnoteLink" href="#note_LCL075_368_1" id="target_note_LCL075_368_1"><sup>1</sup></a> laxo atrio pares, manu factae, quarum altera solem non recipit, altera usque in occidentem tenet. Platanona medius rivus et a mari et ab Acherusio lacu receptus euripi modo dividit, alendis piscibus, etiam si adsidue exhauriatur, sufficiens. Sed illi, cum mare patet, parcitur; cum tempestas piscatoribus dedit ferias, manus
<span class="br"></span><span class="lineNumber">7</span><span class="br"></span>ad parata porrigitur, Hoc tamen est commodissimum
in villa, quod Baias trans parietem habet; incommodis illarum caret, voluptatibus fruitur. Has laudes eius ipse novi; esse illam totius anni credo. Occurrit enim favonio et illum adeo excipit, ut Bais neget. Non stulte videtur elegisse hunc locum




</p></section><notes><section class="footnotes"><ul><li class="note" id="note_LCL075_368_1"><a class="footnoteCrossrefLink" href="#target_note_LCL075_368_1" title="Click to highlight in text"><sup class="lineRef">1</sup><span class="italic">cuivis</span> Lipsius; <span class="italic">cuius</span> MSS.</a></li><script type="text/javascript">document.getElementById('note_LCL075_368_1').style.display = "none";</script></ul></section></notes></section>