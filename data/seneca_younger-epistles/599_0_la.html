<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

etiam si circa me gladii micarent, etiam si mucro tangeret iugulum; dicebas securum fore, etiam si circa me flagrarent incendia, etiam si subitus turbo toto navem meam mari raperet. Hanc mihi praesta curam, ut<a class="footnoteLink" href="#note_LCL077_264_1" id="target_note_LCL077_264_1"><sup>1</sup></a> voluptatem, ut gloriam contemnam. Postea docebis inplicta solvere, ambigua distinguere, obscura perspicere; nunc doce quod necesse est. <span class="sc">Vale.</span></p>
</section>
<section class="div2">
<h2><span class="ac">CX.<span class="linebreak"></span>
<span class="sc">Seneca Lvcilio svo salvtem</span></span></h2>
<p><span class="br"></span><span class="lineNumber">1</span><span class="br"></span>Ex Nomentano meo te saluto et iubeo habere mentem bonam, hoc est propitios deos omnis, quos habet placatos et faventes, quisquis sibi se propitiavit. Sepone in praesentia, quae quibusdam placent, unicuique
nostrum paedagogum dari deum, non quidem ordinarium, sed hunc inferioris notae ex eorum numero, quos Ovidius ait “de plebe deos.” Ita tamen hoc seponas volo, ut memineris maiores nostros, qui crediderunt, Stoicos fuisse; singulis enim et
<span class="br"></span><span class="lineNumber">2</span><span class="br"></span>Genium et Iunonem dederunt. Postea videbimus, an tantum dis vacet, ut privatorum negotia procurent;
interim illud scito, sive adsignati sumus, sive neglecti et fortunae dati, nulli te posse inprecari





</p></section><notes><section class="footnotes"><ul><li class="note" id="note_LCL077_264_1"><a class="footnoteCrossrefLink" href="#target_note_LCL077_264_1" title="Click to highlight in text"><sup class="lineRef">1</sup><span class="italic">praesta curam ut</span> Hense; <span class="italic">praestaturum</span> BA.</a></li><script type="text/javascript">document.getElementById('note_LCL077_264_1').style.display = "none";</script></ul></section></notes></section>