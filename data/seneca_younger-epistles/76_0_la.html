<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

deferre, si quid delibero? Epicuri epistulam ad hanc rem pertinentem lege, Idomeneo quae inscribitur,<a class="footnoteLink" href="#note_LCL075_152_1" id="target_note_LCL075_152_1"><sup>1</sup></a> quem rogat, ut quantum potest fugiat et properet, antequam aliqua vis maior interveniat et auferat
<span class="br"></span><span class="lineNumber">6</span><span class="br"></span>libertatem recedendi. Idem tamen subicit nihil esse temptandum, nisi cum apte poterit tempestiveque temptari. Sed cum illud tempus captatum diu venerit, exiliendum ait. Dormitare de fuga cogitantem
vetat et sperat salutarem etiam ex difficillimis exitum, si nec properemus ante tempus nec cessemus
in tempore.</p>
<p><span class="br"></span><span class="lineNumber">7</span><span class="br"></span>Puto, nunc et Stoicam sententiam quaeris. Non est quod quisquam illos apud te temeritatis infamet; cautiores quam fortiores sunt. Expectas forsitan, ut tibi haec dicant: “Turpe est cedere oneri. Luctare cum officio, quod semel recepisti. Non est vir fortis ac strenuus qui laborem fugit, nisi crescit illi
<span class="br"></span><span class="lineNumber">8</span><span class="br"></span>animus ipsa rerum difficultate.” Dicentur tibi ista, si operae pretium habebit perseverantia, si nihil indignum
bono viro faciendum patiendumve erit; alioqui
sordido se et contumelioso labore non conteret nec in negotiis erit negotii causa. Ne illud quidem, quod existimas facturum eum, faciet, ut ambitiosis rebus inplicitus semper aestus earum ferat. Sed cum viderit gravia, in quibus volutabatur, incerta, ancipitia, referet pedem, non vertet terga, sed sensim




</p></section><notes><section class="footnotes"><ul><li class="note" id="note_LCL075_152_1"><a class="footnoteCrossrefLink" href="#target_note_LCL075_152_1" title="Click to highlight in text"><sup class="lineRef">1</sup><span class="italic">inscribitur</span> Haase; <span class="italic">scribitur</span> MSS.</a></li><script type="text/javascript">document.getElementById('note_LCL075_152_1').style.display = "none";</script></ul></section></notes></section>