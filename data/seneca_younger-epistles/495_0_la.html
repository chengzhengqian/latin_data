<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

suae pompam solus explicuit? Nemo oculis suis lautus est, ne paucorum quidem aut familiarium, sed apparatum vitiorum suorum pro modo turbae
<span class="br"></span><span class="lineNumber">71</span><span class="br"></span>spectantis expandit. Ita est: inritamentum est omnium, in quae insanimus, admirator et conscius. Ne concupiscamus efficies, si ne ostendamus effeceris. Ambitio et luxuria et inpotentia scaenam desiderant; sanabis ista, si absconderis.</p>
<p><span class="br"></span><span class="lineNumber">72</span><span class="br"></span>Itaque si in medio urbium fremitu conlocati sumus, stet ad latus monitor et contra laudatores ingentium patrimoniorum laudet parvo divitem et usu opes metientem. Contra illos, qui gratiam ac potentiam attollunt, otium ipse suspiciat traditum litteris et
<span class="br"></span><span class="lineNumber">73</span><span class="br"></span>animum ab externis ad sua reversum. Ostendat ex constitutione vulgi beatos in illo invidioso fastigio suo trementes et adtonitos longeque aliam de se opinionem
habentes quam ab aliis habetur. Nam quae aliis excelsa videntur, ipsis praerupta sunt. Itaque exanimantur et trepidant, quotiens despexerunt in illud magnitudinis suae praeceps. Cogitant enim
<span class="br"></span><span class="lineNumber">74</span><span class="br"></span>varios casus et in sublimi maxime lubricos. Tunc adpetita formidant et quae illos graves aliis reddit, gravior ipsis felicitas incubat. Tunc laudant otium lene et sui iuris, odio est fulgor et fuga a rebus adhuc stantibus quaeritur. Tunc demum videas philosophantis metu<a class="footnoteLink" href="#note_LCL077_56_1" id="target_note_LCL077_56_1"><sup>1</sup></a> et aegrae fortunae sana consilia.

</p></section><notes><section class="footnotes"><ul><li class="note" id="note_LCL077_56_1"><a class="footnoteCrossrefLink" href="#target_note_LCL077_56_1" title="Click to highlight in text"><sup class="lineRef">1</sup><span class="italic">metu</span> Muretus; <span class="italic">metus</span> BA.</a></li><script type="text/javascript">document.getElementById('note_LCL077_56_1').style.display = "none";</script></ul></section></notes></section>