<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p><span class="br"></span><span class="lineNumber">43</span><span class="br"></span>Amico aliquis aegro adsidet: probamus. At hoc hereditatis causa facit: vultur est, cadaver expectat. Eadem aut turpia sunt aut honesta; refert, quare aut quemadmodum fiant. Omnia autem honesta fient, si honesto nos addixerimus idque unum in rebus humanis bonum iudicaverimus quaeque ex eo sunt;
<span class="br"></span><span class="lineNumber">44</span><span class="br"></span>cetera in diem bona sunt. Ergo infigi debet persuasio ad totam pertinens vitam: hoc est, quod decretum voco. Qualis haec persuasio fuerit, talia erunt, quae agentur, quae cogitabuntur. Qualia autem haec fuerint, talis vita erit. In particulas suasisse totum
<span class="br"></span><span class="lineNumber">45</span><span class="br"></span>ordinanti parum est. M. Brutus in eo libro, quem περὶ καθήκοντος inscripsit, dat multa praecepta et parentibus et liberis et fratribus; haec nemo faciet quemadmodum debet, nisi habuerit quo referat.<a class="footnoteLink" href="#note_LCL077_86_1" id="target_note_LCL077_86_1"><sup>1</sup></a> Proponamus oportet finem summi boni, ad quem nitamur, ad quem omne factum nostrum dictumque
respiciat; veluti navigantibus ad aliquod sidus
<span class="br"></span><span class="lineNumber">46</span><span class="br"></span>derigendus est cursus. Vita sine proposito vaga est: quod si utique proponendum est, incipiunt necessaria esse decreta. Illud, ut puto, concedes, nihil esse turpius
dubio et incerto ac timide<a class="footnoteLink" href="#note_LCL077_86_2" id="target_note_LCL077_86_2"><sup>2</sup></a> pedem referente. Hoc in omnibus rebus accidet nobis, nisi<a class="footnoteLink" href="#note_LCL077_86_3" id="target_note_LCL077_86_3"><sup>3</sup></a> eximuntur, quae reprendunt<a class="footnoteLink" href="#note_LCL077_86_4" id="target_note_LCL077_86_4"><sup>4</sup></a> animos et detinent et periclitari conarique<a class="footnoteLink" href="#note_LCL077_86_5" id="target_note_LCL077_86_5"><sup>5</sup></a> totos vetant.</p>
<p><span class="br"></span><span class="lineNumber">47</span><span class="br"></span>Quomodo sint di colendi, solet praecipi. Accendere aliquem lucernas sabbatis prohibeamus, quoniam








</p></section><notes><section class="footnotes"><ul><li class="note" id="note_LCL077_86_1"><a class="footnoteCrossrefLink" href="#target_note_LCL077_86_1" title="Click to highlight in text"><sup class="lineRef">1</sup><span class="italic">referat</span> Muretus; <span class="italic">perferat</span> BA.</a></li><script type="text/javascript">document.getElementById('note_LCL077_86_1').style.display = "none";</script><li class="note" id="note_LCL077_86_2"><a class="footnoteCrossrefLink" href="#target_note_LCL077_86_2" title="Click to highlight in text"><sup class="lineRef">2</sup><span class="italic">ac timide</span> Bartsch; <span class="italic">actimido</span> BA.</a></li><script type="text/javascript">document.getElementById('note_LCL077_86_2').style.display = "none";</script><li class="note" id="note_LCL077_86_3"><a class="footnoteCrossrefLink" href="#target_note_LCL077_86_3" title="Click to highlight in text"><sup class="lineRef">3</sup><span class="italic">nisi</span> later MSS.; om. BA.</a></li><script type="text/javascript">document.getElementById('note_LCL077_86_3').style.display = "none";</script><li class="note" id="note_LCL077_86_4"><a class="footnoteCrossrefLink" href="#target_note_LCL077_86_4" title="Click to highlight in text"><sup class="lineRef">4</sup><span class="italic">reprendunt</span> later MSS.; <span class="italic">reppendunt</span> BA.</a></li><script type="text/javascript">document.getElementById('note_LCL077_86_4').style.display = "none";</script><li class="note" id="note_LCL077_86_5"><a class="footnoteCrossrefLink" href="#target_note_LCL077_86_5" title="Click to highlight in text"><sup class="lineRef">5</sup><span class="italic">periclitari conarique</span> Hense; <span class="italic">et preconarique</span> BA.</a></li><script type="text/javascript">document.getElementById('note_LCL077_86_5').style.display = "none";</script></ul></section></notes></section>