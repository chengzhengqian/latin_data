<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
paupertatem et se dignam et Capitolio iudicavit, cum fictilibus in publica cena usus ostendit debere iis hominem esse contentum, quibus di etiamnunc uterentur. Honores reppulit pater Sextius, qui ita natus, ut rem publicam deberet capessere, latum clavum divo Iulio dante non recepit. Intellegebat enim quod dari posset, et eripi posse.</p>
<p>Nos quoque aliquid et ipsi faciamus animose; simus
<span class="br"></span><span class="lineNumber">14</span><span class="br"></span>inter exempla. Quare defecimus? Quare desperamus?
Quicquid fieri potuit, potest, nos modo purgemus animum sequamurque naturam, a qua aberranti cupiendum timendumque est et fortuitis serviendum. Licet reverti in viam, licet in integrum restitui; restituamur, ut possimus dolores, quocumque
modo corpus invaserint, perferre et fortunae dicere: “cum viro tibi negotium est; quaere, quem vincas.”</p>
<p><span class="br"></span><span class="lineNumber">15</span><span class="br"></span>His sermonibus<a class="footnoteLink" href="#note_LCL077_126_1" id="target_note_LCL077_126_1"><sup>1</sup></a> et his similibus lenitur illa vis ulceris, quam opto mehercules mitigari et aut sanari aut stare et cum ipso senescere. Sed securus de illo sum; de nostro damno agitur, quibus senex egregius eripitur. Nam ipse vitae plenus est, cui adici nihil desiderat sua causa, sed eorum, quibus utilis est.
<span class="br"></span><span class="lineNumber">16</span><span class="br"></span>Liberaliter facit, quod vivit. Alius iam hos<a class="footnoteLink" href="#note_LCL077_126_2" id="target_note_LCL077_126_2"><sup>2</sup></a> cruciatus






</p></section><notes><section class="footnotes"><ul><li class="note" id="note_LCL077_126_1"><a class="footnoteCrossrefLink" href="#target_note_LCL077_126_1" title="Click to highlight in text"><sup class="lineRef">1</sup>The testimony of an ancient grammarian, and the change of subject in the text, may, as Hense states, indicate that a considerable passage is lost and that another letter begins here. <span class="italic">Cf</span> the <span class="italic">senex egregius</span> of § 15.</a></li><script type="text/javascript">document.getElementById('note_LCL077_126_1').style.display = "none";</script><li class="note" id="note_LCL077_126_2"><a class="footnoteCrossrefLink" href="#target_note_LCL077_126_2" title="Click to highlight in text"><sup class="lineRef">2</sup><span class="italic">hos</span> later MSS.; <span class="italic">his</span> BA.</a></li><script type="text/javascript">document.getElementById('note_LCL077_126_2').style.display = "none";</script></ul></section></notes></section>