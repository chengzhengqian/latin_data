<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>Quaedam enim, mi Lucili, nulla effugere virtus potest; admonet illam natura mortalitatis suae. Itaque et vultum adducet ad tristia<a class="footnoteLink" href="#note_LCL075_384_1" id="target_note_LCL075_384_1"><sup>1</sup></a> et inhorrescet ad subita et caligabit, si vastam altitudinem in crepidine eius constitutus despexerit; non est hoc timor, sed naturalis adfectio inexpugnabilis rationi.
<span class="br"></span><span class="lineNumber">5</span><span class="br"></span>Itaque fortes quidam et paratissimi fundere suum sanguinem alienum videre non possunt. Quidam ad vulneris novi, quidam ad veteris et purulenti tractationem inspectionemque succidunt ac linquuntur
animo. Alii gladium facilius recipiunt quam vident.</p>
<p><span class="br"></span><span class="lineNumber">6</span><span class="br"></span>Sensi ergo, ut dicebam, quandam non quidem perturbationem, sed mutationem. Rursus ad primum conspectum redditae lucis alacritas rediit incogitata et iniussa. Illud deinde mecum loqui coepi, quam inepte quaedam magis aut minus timeremus, cum omnium idem finis esset. Quid enim interest, utrum supra aliquem vigilarium ruat an mons? Nihil invenies.
Erunt tamen, qui hanc ruinam magis timeant, quamvis utraque mortifera aeque sit; adeo non
<span class="br"></span><span class="lineNumber">7</span><span class="br"></span>effectus, sed efficientia timor spectat. Nunc me putas de Stoicis dicere, qui existimant animam hominis magno pondere extriti permanere non posse et statim spargi, quia non fuerit illi exitus liber? Ego vero non facio; qui hoc dicunt, videntur mihi
<span class="br"></span><span class="lineNumber">8</span><span class="br"></span>errare. Quemadmodum flamma non potest obprimi,
.


</p></section><notes><section class="footnotes"><ul><li class="note" id="note_LCL075_384_1"><a class="footnoteCrossrefLink" href="#target_note_LCL075_384_1" title="Click to highlight in text"><sup class="lineRef">1</sup><span class="italic">ad tristia</span> Gruter; <span class="italic">ad</span> (<span class="italic">a</span>) <span class="italic">tristitiam</span>, or <span class="italic">ad tristiam</span> MSS</a></li><script type="text/javascript">document.getElementById('note_LCL075_384_1').style.display = "none";</script></ul></section></notes></section>