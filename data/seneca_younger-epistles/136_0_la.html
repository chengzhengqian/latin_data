<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
</section>
<section class="div2">
<h2><span class="sc">XLI.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Facis rem optimam et tibi salutarem, si, ut scribis, perseveras ire ad bonam mentem, quam stultum est optare, cum possis a te impetrare. Non sunt ad caelum elevandae manus nec exorandus aedituus, ut nos ad aurem simulacri, quasi magis exaudiri possimus, admittat; prope est a te deus, tecum est, intus est.
<span class="br"></span><span class="lineNumber">2</span><span class="br"></span>Ita dico, Lucili: sacer intra nos spiritus sedet, malorum bonorumque nostrorum observator et custos. Hic prout a nobis tractatus est, ita nos ipse tractat. Bonus vero vir sine deo nemo est; an potest aliquis supra fortunam nisi ab illo adiutus exurgere? Ille dat consilia magnifica et erecta. In unoquoque virorum bonorum</p>
<blockquote><p><span class="line">Quis deus incertum est, habitat deus.</span><span class="linebreak"></span></p></blockquote>
<p><span class="br"></span><span class="lineNumber">3</span><span class="br"></span>Si tibi occurrerit vetustis arboribus et solitam altitudinem egressis frequens lucus et conspectum caeli ramorum aliorum alios protegentium summovens obtentu,<a class="footnoteLink" href="#note_LCL075_272_1" id="target_note_LCL075_272_1"><sup>1</sup></a> illa proceritas silvae et secretum loci et admiratio umbrae in aperto tam densae atque continuae
fidem tibi numinis faciet.<a class="footnoteLink" href="#note_LCL075_272_2" id="target_note_LCL075_272_2"><sup>2</sup></a> Si quis specus saxis penitus exesis montem suspenderit, non manu factus,


</p></section><notes><section class="footnotes"><ul><li class="note" id="note_LCL075_272_1"><a class="footnoteCrossrefLink" href="#target_note_LCL075_272_1" title="Click to highlight in text"><sup class="lineRef">1</sup><span class="italic">summovens obtentu</span> Hense; <span class="italic">summoventus p; summovens</span> LMP; <span class="italic">sub movens</span> b.</a></li><script type="text/javascript">document.getElementById('note_LCL075_272_1').style.display = "none";</script><li class="note" id="note_LCL075_272_2"><a class="footnoteCrossrefLink" href="#target_note_LCL075_272_2" title="Click to highlight in text"><sup class="lineRef">2</sup><span class="italic">faciet</span> Madvig; <span class="italic">facit et</span> pLPb; <span class="italic">faciet et</span> later MSS.</a></li><script type="text/javascript">document.getElementById('note_LCL075_272_2').style.display = "none";</script></ul></section></notes></section>