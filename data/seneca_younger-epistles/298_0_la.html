<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
mutabitur et vultus agitabitur et artus refrigescent? Et quicquid aliud non ex imperio animi, sed inconsulto
quodam naturae impetu geritur.‚Äù Fateor; sed manebit illi persuasio eadem, nihil illorum malum esse nec dignum, ad quod mens sana deficiat. Omnia, quae facienda erunt, audaciter facit et prompte.
<span class="br"></span><span class="lineNumber">32</span><span class="br"></span>Hoc enim stultitiae proprium quis dixerit, ignave et contumaciter facere, quae faciat, et alio corpus inpellere,
alio animum distrahique inter diversissimos motus. Nam propter illa ipsa, quibus extollit se miraturque, contempta est et ne illa quidem, quibus gloriatur, libenter facit. Si vero aliquod<a class="footnoteLink" href="#note_LCL076_134_1" id="target_note_LCL076_134_1"><sup>1</sup></a> timetur malum, eo proinde, dum expectat, quasi venisset, urgetur et quicquid ne patiatur timet, iam metu
<span class="br"></span><span class="lineNumber">33</span><span class="br"></span>patitur. Quemadmodum in corporibus insidentis languoris<a class="footnoteLink" href="#note_LCL076_134_2" id="target_note_LCL076_134_2"><sup>2</sup></a> signa praecurrunt, quaedam enim segnitia enervis est et sine labore ullo lassitudo et oscitatio et horror membra percurrens; sic infirmus animus multo ante quam opprimatur malis quatitur. Praesumit
illa et ante tempus cadit.</p>
<p>Quid autem dementius quam angi futuris nec se tormento reservare, sed arcessere sibi miserias et
<span class="br"></span><span class="lineNumber">34</span><span class="br"></span>admovere? Quas optimum est differre, si discutere non possit. Vis scire futuro neminem debere torqueri?
Quicumque audierit post quinquagesimum annum sibi patienda supplicia, non perturbatur, nisi





</p></section><notes><section class="footnotes"><ul><li class="note" id="note_LCL076_134_1"><a class="footnoteCrossrefLink" href="#target_note_LCL076_134_1" title="Click to highlight in text"><sup class="lineRef">1</sup><span class="italic">aliquod</span> later MSS.; <span class="italic">aliquid</span> VPb.</a></li><script type="text/javascript">document.getElementById('note_LCL076_134_1').style.display = "none";</script><li class="note" id="note_LCL076_134_2"><a class="footnoteCrossrefLink" href="#target_note_LCL076_134_2" title="Click to highlight in text"><sup class="lineRef">2</sup><span class="italic">insidentis languoris</span> Hense; <span class="italic">insignis langore</span> or <span class="italic">insigni languore</span> MSS.</a></li><script type="text/javascript">document.getElementById('note_LCL076_134_2').style.display = "none";</script></ul></section></notes></section>