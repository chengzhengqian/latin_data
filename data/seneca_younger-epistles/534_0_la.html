<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
iter emetiendum sit, flere eum, qui antecessit? Flet aliquis factum, quod non ignoravit futurum? Aut
<span class="br"></span><span class="lineNumber">8</span><span class="br"></span>si mortem in homine non cogitavit, sibi inposuit. Flet aliquis factum, quod aiebat non posse non fieri? Quisquis aliquem queritur mortuum esse, queritur<a class="footnoteLink" href="#note_LCL077_134_1" id="target_note_LCL077_134_1"><sup>1</sup></a> hominem fuisse. Omnis eadem condicio devinxit: cui
<span class="br"></span><span class="lineNumber">9</span><span class="br"></span>nasci contigit, mori restat. Intervallis distinguimur, exitu aequamur. Hoc quod inter primum diem et ultimum iacet, varium incertumque est: si molestias aestimes, etiam puero longum, si velocitatem, etiam seni angustum. Nihil non lubricum et fallax et omni tempestate mobilius.<a class="footnoteLink" href="#note_LCL077_134_2" id="target_note_LCL077_134_2"><sup>2</sup></a> Iactantur cuncta et in contrarium transeunt iubente fortuna, et in tanta volutatione rerum humanarum nihil cuiquam nisi mors certum est. Tamen de eo queruntur omnes, in quo uno nemo decipitur. ‘Sed puer decessit.’ Nondum dico melius agi cum eo, qui cito<a class="footnoteLink" href="#note_LCL077_134_3" id="target_note_LCL077_134_3"><sup>3</sup></a> vita defungitur; ad eum transeamus, qui consenuit.
<span class="br"></span><span class="lineNumber">10</span><span class="br"></span>Quantulo vincit infantem! Propone temporis profundi
vastitatem et universum complectere, deinde hoc, quod aetatem vocamus humanam, conpara immenso;
videbis, quam exiguum sit, quod optamus, quod extendimus. Ex hoc quantum lacrimae, quantum
<span class="br"></span><span class="lineNumber">11</span><span class="br"></span>sollicitudines occupant! Quantum mors, antequam
veniat, optata, quantum valitudo, quantum timor! Quantum tenent aut rudes aut inutiles



</p></section><notes><section class="footnotes"><ul><li class="note" id="note_LCL077_134_1"><a class="footnoteCrossrefLink" href="#target_note_LCL077_134_1" title="Click to highlight in text"><sup class="lineRef">1</sup><span class="italic">mortuum esse queritur</span> later MSS.; om. by B and A<a class="footnoteLink" href="#note_LCL077_124_1" id="target_note_LCL077_124_1"><sup>1</sup></a>.</a></li><script type="text/javascript">document.getElementById('note_LCL077_134_1').style.display = "none";</script><li class="note" id="note_LCL077_134_2"><a class="footnoteCrossrefLink" href="#target_note_LCL077_134_2" title="Click to highlight in text"><sup class="lineRef">2</sup><span class="italic">mobilius</span> later MSS.; <span class="italic">mobilibus</span> BA.</a></li><script type="text/javascript">document.getElementById('note_LCL077_134_2').style.display = "none";</script><li class="note" id="note_LCL077_134_3"><a class="footnoteCrossrefLink" href="#target_note_LCL077_134_3" title="Click to highlight in text"><sup class="lineRef">3</sup><span class="italic">cito</span> added by Gertz.</a></li><script type="text/javascript">document.getElementById('note_LCL077_134_3').style.display = "none";</script></ul></section></notes></section>