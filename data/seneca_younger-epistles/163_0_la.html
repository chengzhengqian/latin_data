<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p>Quid te torques et maceras in ea quaestione, quam subtilius est contempsisse quam solvere? Securi est et ex commodo migrantis minuta conquirere; cum hostis instat a tergo et movere se iussus est miles, necessitas excutit quicquid pax otiosa collegerat.
<span class="br"></span><span class="lineNumber">7</span><span class="br"></span>Non vacat mihi verba dubie cadentia consectari et vafritiam in illis meam experiri.</p>
<blockquote><p>
<span class="line">Adspice qui coeant populi, quae moenia clusis</span><span class="linebreak"></span>
<span class="line">Ferrum acuant portis.</span><span class="linebreak"></span></p></blockquote>
<p class="noindent">Magno mihi animo strepitus iste belli circumsonantis
<span class="br"></span><span class="lineNumber">8</span><span class="br"></span>exaudiendus est. Demens omnibus merito viderer, si cum saxa in munimentum murorum senes feminaeque congererent, cum iuventus intra portas armata signum eruptionis expectaret aut posceret, cum hostilia in portis tela vibrarent et ipsum solum suffossionibus et cuniculis tremeret, sederem otiosus et eiusmodi quaestiunculas ponens: “Quod non perdidisti, habes. Cornua autem non perdidisti; cornua ergo habes”
aliaque ad exemplum huius acutae delirationis concinnata.
<span class="br"></span><span class="lineNumber">9</span><span class="br"></span>Atqui aeque licet tibi demens videar, si istis inpendero operam; et nunc<a class="footnoteLink" href="#note_LCL075_326_1" id="target_note_LCL075_326_1"><sup>1</sup></a> obsideor. Tunc tamen periculum mihi obsesso externum inmineret, murus me ab hoste secerneret; nunc mortifera mecum sunt. Non vaco ad istas ineptias; ingens negotium

 

</p></section><notes><section class="footnotes"><ul><li class="note" id="note_LCL075_326_1"><a class="footnoteCrossrefLink" href="#target_note_LCL075_326_1" title="Click to highlight in text"><sup class="lineRef">1</sup><span class="italic">nunc</span> added by Gertz.</a></li><script type="text/javascript">document.getElementById('note_LCL075_326_1').style.display = "none";</script></ul></section></notes></section>