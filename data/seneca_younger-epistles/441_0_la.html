<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p><span class="br"></span><span class="lineNumber">32</span><span class="br"></span>“Democritus,” inquit, “invenisse dicitur fornicem, ut lapidum curvatura paulatim inclinatorum medio saxo alligaretur.” Hoc dicam falsum esse; necesse est enim ante Democritum et pontes et portas fuisse,
<span class="br"></span><span class="lineNumber">33</span><span class="br"></span>quarum fere summa curvantur. Excidit porro vobis eundem Democritum invenisse, quemadmodum ebur molliretur, quemadmodum decoctus calculus in zmaragdum converteretur, qua hodieque coctura inventi
lapides in<a class="footnoteLink" href="#note_LCL076_420_1" id="target_note_LCL076_420_1"><sup>1</sup></a> hoc utiles colorantur. Ista sapiens licet invenerit, non qua sapiens erat, invenit; multa enim facit, quae ab inprudentissimis aut aeque fieri videmus<a class="footnoteLink" href="#note_LCL076_420_2" id="target_note_LCL076_420_2"><sup>2</sup></a> aut peritius atque exercitatius.</p>
<p><span class="br"></span><span class="lineNumber">34</span><span class="br"></span>Quid sapiens investigaverit, quid in lucem protraxerit,
quaeris? Primum verum naturamque, quam non ut cetera animalia oculis secutus est tardis ad divina. Deinde vitae legem, quam ad universa derexit, nec nosse tantum sed sequi deos docuit et accidentia non aliter excipere quam imperata. Vetuit parere opinionibus falsis et quanti quidque esset, vera aestimatione perpendit. Damnavit mixtas paenitentia voluptates et bona semper placitura laudavit et palam fecit felicissimum esse cui felicitate
 



</p></section><notes><section class="footnotes"><ul><li class="note" id="note_LCL076_420_1"><a class="footnoteCrossrefLink" href="#target_note_LCL076_420_1" title="Click to highlight in text"><sup class="lineRef">1</sup><span class="italic">in</span> added by Schweighaeuser.</a></li><script type="text/javascript">document.getElementById('note_LCL076_420_1').style.display = "none";</script><li class="note" id="note_LCL076_420_2"><a class="footnoteCrossrefLink" href="#target_note_LCL076_420_2" title="Click to highlight in text"><sup class="lineRef">2</sup><span class="italic">videmus</span> Erasmus; <span class="italic">vidimus</span> BA.</a></li><script type="text/javascript">document.getElementById('note_LCL076_420_2').style.display = "none";</script></ul></section></notes></section>