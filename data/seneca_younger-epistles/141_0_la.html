<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
Sed hoc non pervidemus, et gratuita nobis videntur, <span class="br"></span><span class="lineNumber">7</span><span class="br"></span>quae carissime constant. Ex eo licet stupor noster appareat, quod ea sola putamus emi, pro quibus pecuniam solvimus, ea gratuita vocamus, pro quibus nos ipsos inpendimus. Quae emere nollemus, si domus nobis nostra pro illis esset danda, si amoenum aliquod fructuosumve praedium, ad ea paratissimi sumus pervenire cum sollicitudine, cum periculo, cum iactura pudoris et libertatis et temporis; adeo nihil est cuique se vilius.</p>
<p><span class="br"></span><span class="lineNumber">8</span><span class="br"></span>Idem itaque in omnibus consiliis rebusque faciamus, quod solemus facere, quotiens ad institorem alicuius mercis accessimus; videamus, hoc quod concupiscimus, quanti deferatur. Saepe maximum pretium est, pro quo nullum datur. Multa possum tibi ostendere, quae adquisita acceptaque libertatem nobis extorserint;
nostri essemus, si ista nostra non essent.</p>
<p><span class="br"></span><span class="lineNumber">9</span><span class="br"></span>Haec ergo tecum ipse versa, non solum ubi de incremento agetur, sed etiam ubi de iactura. “Hoc periturum est.” Nempe adventicium fuit; tam facile sine isto vives quam vixisti. Si diu illud habuisti, perdis postquam satiatus es; si non diu, perdis antequam
adsuescas. “Pecuniam minorem habebis.”
<span class="br"></span><span class="lineNumber">10</span><span class="br"></span>Nempe et molestiam. “Gratiam minorem.” Nempe et invidiam. Circumspice ista, quae nos agunt in insaniam, quae cum plurumis lacrimis amittimus; scies non damnum in is<a class="footnoteLink" href="#note_LCL075_282_1" id="target_note_LCL075_282_1"><sup>1</sup></a> molestum esse, sed opinionem

</p></section><notes><section class="footnotes"><ul><li class="note" id="note_LCL075_282_1"><a class="footnoteCrossrefLink" href="#target_note_LCL075_282_1" title="Click to highlight in text"><sup class="lineRef">1</sup><span class="italic">damnum in is</span> Hense; <span class="italic">damnum in his</span> or <span class="italic">dam numinis</span> MSS.</a></li><script type="text/javascript">document.getElementById('note_LCL075_282_1').style.display = "none";</script></ul></section></notes></section>