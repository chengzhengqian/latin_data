<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

non unde veniant, sed quo eant. Si quid est, quod vitam beatam potest facere, id bonum est suo iure.
<span class="br"></span><span class="lineNumber">7</span><span class="br"></span>Depravari enim in malum non potest. Quid est ergo, in quo erratur, cum omnes beatam vitam optent? Quod instrumenta eius pro ipsa habent et illam, dum petunt, fugiunt. Nam cum summa vitae beatae sit solida securitas et eius inconcussa fiducia, sollicitudinis
colligunt causas et per insidiosum iter vitae non tantum ferunt sarcinas, sed trahunt; ita longius ab effectu eius, quod petunt, semper abscedunt et quo plus operae inpenderunt, hoc se magis impediunt et feruntur retro. Quod evenit in labyrintho properantibus;
ipsa illos velocitas inplicat. <span class="sc">Vale</span>.</p>
</section>
<section class="div2">
<h2><span class="sc">XLV.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Librorum istic inopiam esse quereris. Non refert, quam multos, sed quam bonos habeas; lectio certa prodest, varia delectat. Qui, quo destinavit, pervenire
vult, unam sequatur viam, non per multas vagetur. Non ire istuc, sed errare est.</p>
<p><span class="br"></span><span class="lineNumber">2</span><span class="br"></span>“Vellem,”<a class="footnoteLink" href="#note_LCL075_290_1" id="target_note_LCL075_290_1"><sup>1</sup></a> inquis, “magis consilium mihi quam
libros dares.” Ego vero quoscumque habeo, mittere
paratus sum et totum horreum excutere. Me quoque

</p></section><notes><section class="footnotes"><ul><li class="note" id="note_LCL075_290_1"><a class="footnoteCrossrefLink" href="#target_note_LCL075_290_1" title="Click to highlight in text"><sup class="lineRef">1</sup>As Hense suggests, we should from the context expect <span class="italic">nollem</span> rather than <span class="italic">vellem.</span></a></li><script type="text/javascript">document.getElementById('note_LCL075_290_1').style.display = "none";</script></ul></section></notes></section>