<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

commentario sapere. “Hoc Zenon dixit”; tu quid? “Hoc Cleanthes”; tu quid? Quousque sub alio moveris? Impera et dic, quod memoriae tradatur.
<span class="br"></span><span class="lineNumber">8</span><span class="br"></span>Aliquid et de tuo profer. Omnes itaque istos, numquam auctores, semper interpretes sub aliena umbra latentes, nihil existimo habere generosi, numquam ausos aliquando facere, quod diu didicerant. Memoriam in alienis exercuerunt. Aliud autem est meminisse, aliud scire. Meminisse est rem commissam memoriae custodire. At contra scire est et sua facere quaeque nec ad exemplar pendere et totiens respicere
<span class="br"></span><span class="lineNumber">9</span><span class="br"></span>ad magistrum. “Hoc dixit Zenon, hoc Cleanthes!”
Aliquid inter te intersit et librum. Quousque disces? Iam et praecipe. “Quid est quare et<a class="footnoteLink" href="#note_LCL075_238_1" id="target_note_LCL075_238_1"><sup>1</sup></a> audiam, quod legere possum?” “Multum,” inquit, “viva vox facit.”
Non quidem haec, quae alienis verbis commodatur et actuari vice fungitur.</p>
<p><span class="br"></span><span class="lineNumber">10</span><span class="br"></span>Adice nunc quod isti, qui numquam tutelae suae fiunt, primum in ea re secuntur priores, in qua nemo non a priore descivit; deinde in ea re secuntur, quae adhuc quaeritur. Numquam autem invenietur si contenti



</p></section><notes><section class="footnotes"><ul><li class="note" id="note_LCL075_238_1"><a class="footnoteCrossrefLink" href="#target_note_LCL075_238_1" title="Click to highlight in text"><sup class="lineRef">1</sup><span class="italic">quid est quare et</span> Hense; <span class="italic">quid est et quare</span> p; <span class="italic">quidem quod ar te</span> L; <span class="italic">quid est quare</span> Pb.</a></li><script type="text/javascript">document.getElementById('note_LCL075_238_1').style.display = "none";</script></ul></section></notes></section>