<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
Sic consolamur crustulo pueros, sic infantium fletum infuso lacte conpescimus.</p>
<p>“Ne illo quidem tempore, quo filius ardet aut amicus expirat, cessare pateris voluptatem, sed ipsum vis titillare maerorem? Utrum honestius dolor ab animo summovetur an voluptas ad dolorem quoque admittitur? ‘Admittitur’ dico? Captatur et quidem
<span class="br"></span><span class="lineNumber">28</span><span class="br"></span>ex ipso. ‘Est aliqua’ inquit ‘voluptas cognata tristitiae.’ Istuc nobis licet dicere, vobis quidem non licet. Unum bonum nostis voluptatem, unum malum dolorem; quae potest inter bonum et malum esse cognatio? Sed puta esse; nunc potissimum eruitur? Et ipsum dolorem scrutamur, an quid<a class="footnoteLink" href="#note_LCL077_146_1" id="target_note_LCL077_146_1"><sup>1</sup></a>
<span class="br"></span><span class="lineNumber">29</span><span class="br"></span>habeat iucundum circa se et voluptarium? Quaedam remedia aliis partibus corporis salutaria velut foeda et indecora adhiberi aliis nequeunt, et quod aliubi prodesset sine damno verecundiae, id fit inhonestum loco vulneris. Non te pudet luctum voluptate sanare?
Severius ista plaga curanda est. Illud potius admone, nullum mali sensum ad eum, qui periit,
<span class="br"></span><span class="lineNumber">30</span><span class="br"></span>pervenire; nam si pervenit, non periit. Nulla, inquam, res eum laedit, qui nullus est; vivit, si laeditur. Utrum putas illi male esse, quod nullus est, an quod est adhuc aliquis? Atqui nec ex eo




</p></section><notes><section class="footnotes"><ul><li class="note" id="note_LCL077_146_1"><a class="footnoteCrossrefLink" href="#target_note_LCL077_146_1" title="Click to highlight in text"><sup class="lineRef">1</sup><span class="italic">an quid</span> Buecheler; <span class="italic">aliquid</span> BA; <span class="italic">an aliquid</span> later MSS.</a></li><script type="text/javascript">document.getElementById('note_LCL077_146_1').style.display = "none";</script></ul></section></notes></section>