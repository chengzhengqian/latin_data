<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">11</span><span class="br"></span>Hoc si dicas, aliquod arboris ac sati bonum novimus; hoc non est in prima fronde, quae emissa cum maxime solum rumpit. Est aliquod bonum tritici; hoc nondum est in herba lactente nec cum folliculo se exerit spica mollis, sed cum frumentum aestas et debita maturitas coxit. Quemadmodum omnis natura bonum suum nisi consummata non profert, ita hominis bonum non est in homine, nisi cum illi<a class="footnoteLink" href="#note_LCL077_442_1" id="target_note_LCL077_442_1"><sup>1</sup></a>
<span class="br"></span><span class="lineNumber">12</span><span class="br"></span>ratio perfecta est. Quod autem hoc bonum? Dicam: liber animus, erectus, alia subiciens sibi, se nulli. Hoc bonum adeo non recipit infantia, ut pueritia non speret, adulescentia inprobe speret; bene agitur cum senectute, si ad illud longo studio intentoque pervenit. Si hoc est<a class="footnoteLink" href="#note_LCL077_442_2" id="target_note_LCL077_442_2"><sup>2</sup></a> bonum, et intellegibile est.</p>
<p><span class="br"></span><span class="lineNumber">13</span><span class="br"></span>“Dixisti,” inquit, “aliquod bonum esse arboris, aliquod herbae; potest ergo aliquod esse et infantis.”
Verum bonum nec in arboribus nec in mutis animalibus;
hoc, quod in illis bonum est, precario bonum dicitur. “Quod est?” inquis. Hoc, quod secundum
cuiusque naturam est. Bonum quidem cadere in mutum animal nullo modo potest; felicioris meliorisque naturae est. Nisi ubi rationi locus est,
<span class="br"></span><span class="lineNumber">14</span><span class="br"></span>bonum non est. Quattuor hae naturae sunt, arboris, animalis, hominis, dei; haec duo, quae rationalia




</p></section><notes><section class="footnotes"><ul><li class="note" id="note_LCL077_442_1"><a class="footnoteCrossrefLink" href="#target_note_LCL077_442_1" title="Click to highlight in text"><sup class="lineRef">1</sup><span class="italic">illi</span> later MSS.; <span class="italic">illa</span> BA.</a></li><script type="text/javascript">document.getElementById('note_LCL077_442_1').style.display = "none";</script><li class="note" id="note_LCL077_442_2"><a class="footnoteCrossrefLink" href="#target_note_LCL077_442_2" title="Click to highlight in text"><sup class="lineRef">2</sup><span class="italic">est</span> Rossbach; <span class="italic">et</span> BA.</a></li><script type="text/javascript">document.getElementById('note_LCL077_442_2').style.display = "none";</script></ul></section></notes></section>