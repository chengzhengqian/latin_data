<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
naturam suam vivere. Sed hanc difficilem facit communis insania; in vitia alter alterum trudimus. Quomodo autem revocari ad salutem possunt, quos nemo retinet, populus inpellit? <span class="sc">Vale</span>.</p>
</section>
<section class="div2">
<h2><span class="sc">XLII.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Iam tibi iste persuasit virum se bonum esse? Atqui vir bonus tam cito nec fieri potest nec intellegi.
Scis quem nunc virum bonum dicam? Huius secundae notae. Nam ille alter fortasse tamquam phoenix semel anno quingentesimo nascitur. Nec est mirum ex intervallo magna generari; mediocria et in turbam nascentia saepe fortuna producit, eximia vero ipsa raritate commendat.</p>
<p><span class="br"></span><span class="lineNumber">2</span><span class="br"></span>Sed iste multum adhuc abest ab eo, quod profitetur.
Et si sciret, quid esset vir bonus, nondum esse se crederet, fortasse etiam fieri posse desperaret.
“At male existimat de malis.” Hoc etiam mali faciunt, nec ulla maior poena nequitiae est quam
<span class="br"></span><span class="lineNumber">3</span><span class="br"></span>quod sibi ac suis displicet. “At odit eos, qui subita et magna potentia inpotenter utuntur.” Idem faciet,


</p></section><notes></notes></section>