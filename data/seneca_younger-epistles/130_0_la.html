<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

sed meo more; interim multos habes, quorum scripta nescio an satis ordinent. Sume in manus indicem philosophorum; haec ipsa res expergisci te coget, si videris, quam multi tibi laboraverint. Concupisces et ipse ex illis unus esse. Habet enim hoc optimum in se generosus animus, quod concitatur ad honesta.</p>
<p>Neminem excelsi ingenii virum humilia delectant et sordida; magnarum rerum species ad se vocat et
<span class="br"></span><span class="lineNumber">3</span><span class="br"></span>extollit. Quemadmodum flamma surgit in rectum, iacere ac deprimi non potest, non magis quam quiescere; ita noster animus in motu est, eo mobilior et actuosior, quo vehementior fuerit. Sed felix, qui ad meliora hunc inpetum dedit! Ponet se extra ius dicionemque fortunae. Secunda temperabit, adversa comminuet et aliis admiranda despiciet.
<span class="br"></span><span class="lineNumber">4</span><span class="br"></span>Magni animi est magna contemnere ac mediocria malle quam nimia. Illa enim utilia vitaliaque sunt; at haec eo, quod superfluunt, nocent. Sic segetem nimia sternit ubertas, sic rami nimio<a class="footnoteLink" href="#note_LCL075_260_1" id="target_note_LCL075_260_1"><sup>1</sup></a> onere franguntur, sic ad maturitatem non pervenit nimia fecunditas. Idem animis quoque evenit, quos inmoderata felicitas rumpit, qua non tantum in
<span class="br"></span><span class="lineNumber">5</span><span class="br"></span>aliorum iniuriam, sed etiam in suam utuntur. Qui hostis in quemquam tam contumeliosus fuit quam in quosdam voluptates suae sunt? Quorum inpotentiae
atque insanae libidini ob hoc unum possis

</p></section><notes><section class="footnotes"><ul><li class="note" id="note_LCL075_260_1"><a class="footnoteCrossrefLink" href="#target_note_LCL075_260_1" title="Click to highlight in text"><sup class="lineRef">1</sup><span class="italic">nimio</span> added by Gertz.</a></li><script type="text/javascript">document.getElementById('note_LCL075_260_1').style.display = "none";</script></ul></section></notes></section>