<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

legit, ideo optimum quemque primum esse diem, quia subeunt morbi, quia senectus premit et adhuc adulescentiam cogitantibus supra caput est; sed ait Vergilium semper una ponere morbos et senectutem, non mehercules immerito. Senectus enim insanabilis
<span class="br"></span><span class="lineNumber">29</span><span class="br"></span>morbus est. Praeterea, inquit, hoc senectuti cognomen
inposuit, tristem illam vocat:</p>
<blockquote><p><span class="line">subeunt morbi tristisque senectus.</span><span class="linebreak"></span></p></blockquote>
<p class="noindent">Alio loco dicit:</p>
<blockquote><p><span class="line">Pallentesque habitant morbi tristisque senectus.</span><span class="linebreak"></span></p></blockquote>
<p>Non est quod mireris ex eadem materia suis quemque studiis apta colligere; in eodem prato bos
<span class="br"></span><span class="lineNumber">30</span><span class="br"></span>herbam quaerit, canis leporem, ciconia lacertam. Cum Ciceronis librum de Re Publica prendit<a class="footnoteLink" href="#note_LCL077_248_1" id="target_note_LCL077_248_1"><sup>1</sup></a> hinc philologus aliquis,hinc grammaticus,hinc philosophiae deditus, alius alio curam suam mittit. Philosophus admiratur contra iustitiam dici tam multa potuisse. Cum ad hanc eandem lectionem philologus accessit, hoc subnotat: Duos Romanos reges esse, quorum alter patrem non habet, alter matrem. Nam de Servi matre dubitatur; Anci pater nullus, Numae
<span class="br"></span><span class="lineNumber">31</span><span class="br"></span>nepotis,<a class="footnoteLink" href="#note_LCL077_248_2" id="target_note_LCL077_248_2"><sup>2</sup></a> dicitur. Praeterea notat eum, quem nos dictatorem dicimus et in historiis ita nominari legimus, apud antiquos magistrum populi vocatum. Hodieque id extat in auguralibus libris, et testimonium
est, quod qui ab illo nominatur, magister equitum est. Aeque notat Romulum perisse solis defectione;





</p></section><notes><section class="footnotes"><ul><li class="note" id="note_LCL077_248_1"><a class="footnoteCrossrefLink" href="#target_note_LCL077_248_1" title="Click to highlight in text"><sup class="lineRef">1</sup><span class="italic">de re p. prendit</span> Erasmus; <span class="italic">deprendit</span> BA.</a></li><script type="text/javascript">document.getElementById('note_LCL077_248_1').style.display = "none";</script><li class="note" id="note_LCL077_248_2"><a class="footnoteCrossrefLink" href="#target_note_LCL077_248_2" title="Click to highlight in text"><sup class="lineRef">2</sup><span class="italic">Numae nepotis</span>/ Buecheler;<span class="italic"> Numae (nume) nepotes</span> BA.</a></li><script type="text/javascript">document.getElementById('note_LCL077_248_2').style.display = "none";</script></ul></section></notes></section>