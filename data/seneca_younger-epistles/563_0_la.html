<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
oportet. Ille, qui non uxorem, non amicum tanti putat, ut diutius in vita commoretur, qui perseverabit
mori, delicatus est.</p>
<p>Hoc quoque imperet sibi animus, ubi utilitas suorum exigit, nec tantum, si vult mori, sed si coepit,
<span class="br"></span><span class="lineNumber">4</span><span class="br"></span>intermittat et suis se<a class="footnoteLink" href="#note_LCL077_192_1" id="target_note_LCL077_192_1"><sup>1</sup></a> commodet. Ingentis animi est aliena causa ad vitam reverti, quod magni viri saepe fecerunt. Sed hoc quoque summae humanitatis existimo, senectutem suam, cuius maximus fructus est securior sui tutela et vitae usus animosior, attentius custodire,<a class="footnoteLink" href="#note_LCL077_192_2" id="target_note_LCL077_192_2"><sup>2</sup></a> si scias alicui<a class="footnoteLink" href="#note_LCL077_192_3" id="target_note_LCL077_192_3"><sup>3</sup></a> tuorum esse dulce,
<span class="br"></span><span class="lineNumber">5</span><span class="br"></span>utile, optabile. Habet praeterea in se non mediocre ista res gaudium et mercedem; quid enim iucundius quam uxori tam carum esse, ut<a class="footnoteLink" href="#note_LCL077_192_4" id="target_note_LCL077_192_4"><sup>4</sup></a> propter hoc tibi carior fias? Potest itaque Paulina mea non tantum suum mihi timorem inputare, sed etiam meum.</p>
<p><span class="br"></span><span class="lineNumber">6</span><span class="br"></span>Quaeris ergo, quomodo mihi consilium profectionis cesserit? Ut primum gravitatem urbis excessi et illum odorem culinarum fumantium, quae motae quicquid pestiferi vaporis obferunt,<a class="footnoteLink" href="#note_LCL077_192_5" id="target_note_LCL077_192_5"><sup>5</sup></a> cum pulvere effundunt, protinus mutatam valitudinem sensi. Quantum deinde adiectum putas viribus, postquam vineas attigi? In pascuum emissus cibum meum invasi. Repetivi ergo iam me; non permansit marcor ille corporis dubii et male cogitantis. Incipio toto animo studere.</p>
</section><notes><section class="footnotes"><ul><li class="note" id="note_LCL077_192_1"><a class="footnoteCrossrefLink" href="#target_note_LCL077_192_1" title="Click to highlight in text"><sup class="lineRef">1</sup><span class="italic">suis se</span> later MSS.; <span class="italic">suis</span> BA.</a></li><script type="text/javascript">document.getElementById('note_LCL077_192_1').style.display = "none";</script><li class="note" id="note_LCL077_192_2"><a class="footnoteCrossrefLink" href="#target_note_LCL077_192_2" title="Click to highlight in text"><sup class="lineRef">2</sup><span class="italic">attentius custodire</span> (<span class="italic">curare</span>) later MSS.; <span class="italic">attentius</span> BA. </a></li><script type="text/javascript">document.getElementById('note_LCL077_192_2').style.display = "none";</script><li class="note" id="note_LCL077_192_3"><a class="footnoteCrossrefLink" href="#target_note_LCL077_192_3" title="Click to highlight in text"><sup class="lineRef">3</sup><span class="italic">alicui</span> later MSS.; <span class="italic">aliquid</span> BA.</a></li><script type="text/javascript">document.getElementById('note_LCL077_192_3').style.display = "none";</script><li class="note" id="note_LCL077_192_4"><a class="footnoteCrossrefLink" href="#target_note_LCL077_192_4" title="Click to highlight in text"><sup class="lineRef">4</sup><span class="italic">ut</span> later MSS.; om. BA.</a></li><script type="text/javascript">document.getElementById('note_LCL077_192_4').style.display = "none";</script><li class="note" id="note_LCL077_192_5"><a class="footnoteCrossrefLink" href="#target_note_LCL077_192_5" title="Click to highlight in text"><sup class="lineRef">5</sup><span class="italic">obferunt</span> F. Gloeckner; <span class="italic">obruent</span> BA.</a></li><script type="text/javascript">document.getElementById('note_LCL077_192_5').style.display = "none";</script></ul></section></notes></section>