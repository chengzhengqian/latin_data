<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
videmur inopinata omnibus dicere, παράδοξα Graeci vocant, et ait: “Nemo ergo scit praeter sapientem referre gratiam? Ergo nec quod debet, creditori suo reponere quisquam scit alius nec, cum emit aliquam rem, pretium venditori persolvere?” Ne nobis fiat invidia, scito idem dicere Epicurum. Metrodorus certe ait solum sapientem referre gratiam scire.
<span class="br"></span><span class="lineNumber">12</span><span class="br"></span>Deinde idem admiratur, cum dicimus: “Solus sapiens scit amare. Solus sapiens amicus est.” Atqui
et amoris et amicitiae pars est referre gratiam, immo hoc magis vulgare est et in plures cadit quam vera amicitia. Deinde idem admiratur, quod dicimus fidem nisi in sapiente non esse, tamquam non ipse idem dicat. An tibi videtur fidem habere, qui referre
<span class="br"></span><span class="lineNumber">13</span><span class="br"></span>gratiam nescit? Desinant itaque infamare nos tamquam
incredibilia iactantes et sciant apud sapientem esse ipsa honesta, apud vulgum simulacra rerum honestarum et effigies. Nemo referre gratiam scit nisi sapiens. Stultus quoque, utcumque scit et quemadmodum potest, referat; scientia illi potius quam voluntas desit. Velle non discitur.</p>
<p><span class="br"></span><span class="lineNumber">14</span><span class="br"></span>Sapiens inter se omnia conparabit, maius enim aut minus fit, quamvis idem sit, tempore, loco, causa. Saepe enim hoc non potuere divitiae in domum



</p></section><notes></notes></section>