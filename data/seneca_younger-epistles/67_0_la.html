<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

verbis opera concordent, ut ipse ubique par sibi idemque sit.</p>
<p>“Quis hoc praestabit?” Pauci, aliqui tamen. Est enim difficile hoc; nec hoc dico, sapientem uno
<span class="br"></span><span class="lineNumber">3</span><span class="br"></span>semper iturum gradu, sed una via. Observa te<a class="footnoteLink" href="#note_LCL075_134_1" id="target_note_LCL075_134_1"><sup>1</sup></a> itaque, numquid vestis tua domusque dissentiant, numquid in te liberalis sis, in tuos sordidus, numquid cenes frugaliter, aedifices luxuriose. Unam semel ad quam vivas regulam prende et ad hanc omnem vitam tuam exaequa. Quidam se domi contrahunt, dilatant foris et extendunt; vitium est haec diversitas et signum vacillantis animi ac nondum habentis tenorem
<span class="br"></span><span class="lineNumber">4</span><span class="br"></span>suum. Etiamnunc dicam, unde sit ista inconstantia
et dissimilitudo rerum consiliorumque: nemo proponit sibi, quid velit, nec si proposuit, perseverat in eo, sed transilit; nec tantum mutat, sed redit et
<span class="br"></span><span class="lineNumber">5</span><span class="br"></span>in ea, quae deseruit ac damnavit, revolvitur. Itaque ut relinquam definitiones sapientiae veteres et totum conplectar humanae vitae modum, hoc possum contentus
esse: Quid est sapientia? Semper idem velle atque idem nolle. Licet illam exceptiunculam non adicias, ut rectum sit, quod velis; non potest enim cuiquam idem semper placere nisi rectum.</p>
<p><span class="br"></span><span class="lineNumber">6</span><span class="br"></span>Nesciunt ergo homines, quid velint, nisi illo momento, quo volunt; in totum nulli velle aut



</p></section><notes><section class="footnotes"><ul><li class="note" id="note_LCL075_134_1"><a class="footnoteCrossrefLink" href="#target_note_LCL075_134_1" title="Click to highlight in text"><sup class="lineRef">1</sup><span class="italic">observa te</span> Hense; <span class="italic">observare</span> MSS.</a></li><script type="text/javascript">document.getElementById('note_LCL075_134_1').style.display = "none";</script></ul></section></notes></section>