<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
sive quia spiritus naturali prohibitus cursu et mutatus in peius vim suam, qua viget admonetque nos, perdit, sive quia corruptus umor, cum desiit habere, quo confluat, ipse se elidit et iis, quae nimis implevit,
<span class="br"></span><span class="lineNumber">9</span><span class="br"></span>excutit sensum. Sic podagra et cheragra et omnis vertebrarum dolor nervorumque<a class="footnoteLink" href="#note_LCL076_186_1" id="target_note_LCL076_186_1"><sup>1</sup></a> interquiescit,<a class="footnoteLink" href="#note_LCL076_186_2" id="target_note_LCL076_186_2"><sup>2</sup></a> cum illa, quae torquebat, hebetavit<a class="footnoteLink" href="#note_LCL076_186_3" id="target_note_LCL076_186_3"><sup>3</sup></a>; omnium istorum prima verminatio vexat, impetus mora extinguitur et finis dolendi est optorpuisse. Dentium, oculorum, aurium dolor ob hoc ipsum acutissimus est, quod inter angusta corporis nascitur, non minus, mehercule, quam capitis ipsius; sed si incitatior est, in alienationem
<span class="br"></span><span class="lineNumber">10</span><span class="br"></span>soporemque convertitur. Hoc itaque solacium vasti doloris est, quod necesse est desinas illum sentire, si nimis senseris. Illud autem est, quod imperitos in vexatione corporis male habet: non adsueverunt animo esse contenti. Multum illis cum corpore fuit. Ideo vir magnus ac prudens animum diducit a corpore et multum cum meliore ac divina parte versatur, cum hac querula et fragili quantum necesse est.</p>
<p><span class="br"></span><span class="lineNumber">11</span><span class="br"></span>“Sed molestum est,” inquit, “carere adsuetis voluptatibus, abstinere cibo, sitire, esurire.” Haec prima abstinentia gravia sunt. Deinde cupiditas relanguescit ipsis per quae<a class="footnoteLink" href="#note_LCL076_186_4" id="target_note_LCL076_186_4"><sup>4</sup></a> cupimus fatigatis ac






</p></section><notes><section class="footnotes"><ul><li class="note" id="note_LCL076_186_1"><a class="footnoteCrossrefLink" href="#target_note_LCL076_186_1" title="Click to highlight in text"><sup class="lineRef">1</sup><span class="italic">nervorumque</span> later MSS.; <span class="italic">et nervorumq.</span> PbV΄; <span class="italic">et nervorum</span>
edition of Mentelin.</a></li><script type="text/javascript">document.getElementById('note_LCL076_186_1').style.display = "none";</script><li class="note" id="note_LCL076_186_2"><a class="footnoteCrossrefLink" href="#target_note_LCL076_186_2" title="Click to highlight in text"><sup class="lineRef">2</sup><span class="italic">interquiescit</span> later MSS.; <span class="italic">interciet</span> (<span class="italic">sciet</span> b) <span class="italic">scit</span> Pb; <span class="italic">in tertiae scitscit</span> V.</a></li><script type="text/javascript">document.getElementById('note_LCL076_186_2').style.display = "none";</script><li class="note" id="note_LCL076_186_3"><a class="footnoteCrossrefLink" href="#target_note_LCL076_186_3" title="Click to highlight in text"><sup class="lineRef">3</sup><span class="italic">hebetavit</span> later MSS.; <span class="italic">hebetabit</span> VPb.</a></li><script type="text/javascript">document.getElementById('note_LCL076_186_3').style.display = "none";</script><li class="note" id="note_LCL076_186_4"><a class="footnoteCrossrefLink" href="#target_note_LCL076_186_4" title="Click to highlight in text"><sup class="lineRef">4</sup><span class="italic">per quae</span> Muretus; <span class="italic">per se quae</span> MSS.</a></li><script type="text/javascript">document.getElementById('note_LCL076_186_4').style.display = "none";</script></ul></section></notes></section>