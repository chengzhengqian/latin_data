<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
si medium spatium transiluerit et se in illam saeculo post futuram sollicitudinem inmiserit; eodem modo fit, ut animos libenter aegros et captantes causas doloris vetera atque obliterata contristent. Et quae praeterierunt et quae futura sunt, absunt; neutra sentimus.<a class="footnoteLink" href="#note_LCL076_136_1" id="target_note_LCL076_136_1"><sup>1</sup></a> Non est autem nisi ex eo, quod sentias, dolor. <span class="sc">Vale.</span></p>
</section>
<section class="div2">
<h2><span class="sc">LXXV.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Minus tibi accuratas a me epistulas mitti quereris. Quis enim accurate loquitur, nisi qui vult putide loqui? Qualis sermo meus esset, si una sederemus aut ambularemus, inlaboratus et facilis, tales esse epistulas meas volo, quae nihil habent accersitum nec
<span class="br"></span><span class="lineNumber">2</span><span class="br"></span>fictum. Si fieri posset, quid sentiam, ostendere quam loqui mallem. Etiam si disputarem, nec supploderem pedem nec manum iactarem nec attollerem
vocem, sed ista oratoribus reliquissem, contentus sensus meos ad te pertulisse, quos nec
<span class="br"></span><span class="lineNumber">3</span><span class="br"></span>exornassem nec abiecissem. Hoc unum plane tibi adprobare vellem: omnia me illa sentire, quae dicerem, nec tantum sentire, sed amare. Aliter homines amicam, aliter liberos osculantur; tamen in hoc quoque amplexu tam sancto et moderato satis apparet adfectus.</p>
</section><notes><section class="footnotes"><ul><li class="note" id="note_LCL076_136_1"><a class="footnoteCrossrefLink" href="#target_note_LCL076_136_1" title="Click to highlight in text"><sup class="lineRef">1</sup><span class="italic">sentimus</span> later MSS.; <span class="italic">sentiamus</span> Pb; <span class="italic">sentiam</span> V.</a></li><script type="text/javascript">document.getElementById('note_LCL076_136_1').style.display = "none";</script></ul></section></notes></section>