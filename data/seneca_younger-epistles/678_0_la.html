<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

inquit, “huius diem cena minime, valde enim frugaliter
vivebat; nihil consumebat nisi noctem. Itaque credendo dicentibus illum quibusdam avarum et sordidum vos,” inquit, “illum et lychnobium dicetis.”
<span class="br"></span><span class="lineNumber">17</span><span class="br"></span>Non debes admirari, si tantas invenis vitiorum proprietates; varia sunt, innumerabiles habent facies, comprendi eorum genera non possunt. Simplex
recti cura est, multiplex pravi, et quantumvis novas declinationes capit. Idem moribus evenit; naturam sequentium faciles sunt, soluti sunt, exiguas differentias habent; his distorti plurimum et omnibus
<span class="br"></span><span class="lineNumber">18</span><span class="br"></span>et inter se dissident. Causa tamen praecipua mihi videtur huius morbi vitae communis fastidium. Quomodo cultu se a ceteris distinguunt, quomodo elegantia cenarum, munditiis vehiculorum, sic se<a class="footnoteLink" href="#note_LCL077_422_1" id="target_note_LCL077_422_1"><sup>1</sup></a> volunt separare etiam temporum dispositione.<a class="footnoteLink" href="#note_LCL077_422_2" id="target_note_LCL077_422_2"><sup>2</sup></a> Nolunt solita peccare,<a class="footnoteLink" href="#note_LCL077_422_3" id="target_note_LCL077_422_3"><sup>3</sup></a> quibus peccandi praemium infamia est. Hanc petunt omnes isti, qui, ut ita dicam, retro<a class="footnoteLink" href="#note_LCL077_422_4" id="target_note_LCL077_422_4"><sup>4</sup></a> vivunt.</p>
<p><span class="br"></span><span class="lineNumber">19</span><span class="br"></span>Ideo, Lucili, tenenda nobis via est, quam natura praescripsit, nec ab illa declinandum; illam sequentibus
omnia facilia, expedita sunt, contra illam nitentibus non alia vita est quam contra aquam remigantibus. <span class="sc">Vale.</span></p>
</section><notes><section class="footnotes"><ul><li class="note" id="note_LCL077_422_1"><a class="footnoteCrossrefLink" href="#target_note_LCL077_422_1" title="Click to highlight in text"><sup class="lineRef">1</sup><span class="italic">se</span> add. Hense.</a></li><script type="text/javascript">document.getElementById('note_LCL077_422_1').style.display = "none";</script><li class="note" id="note_LCL077_422_2"><a class="footnoteCrossrefLink" href="#target_note_LCL077_422_2" title="Click to highlight in text"><sup class="lineRef">2</sup><span class="italic">dispositione</span> Muretus; <span class="italic">dispositiones</span> MSS.</a></li><script type="text/javascript">document.getElementById('note_LCL077_422_2').style.display = "none";</script><li class="note" id="note_LCL077_422_3"><a class="footnoteCrossrefLink" href="#target_note_LCL077_422_3" title="Click to highlight in text"><sup class="lineRef">3</sup><span class="italic">peccare</span> Erasmus; <span class="italic">spectare</span> MSS.</a></li><script type="text/javascript">document.getElementById('note_LCL077_422_3').style.display = "none";</script><li class="note" id="note_LCL077_422_4"><a class="footnoteCrossrefLink" href="#target_note_LCL077_422_4" title="Click to highlight in text"><sup class="lineRef">4</sup><span class="italic">retro</span> Pincianus; <span class="italic">recto</span> MSS.</a></li><script type="text/javascript">document.getElementById('note_LCL077_422_4').style.display = "none";</script></ul></section></notes></section>