<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
beneficiis manum, ut non saepe fallatur; aberrent, ut aliquando haereant. Post naufragium maria temptantur.
Faeneratorem non fugat a foro decoctor.<a class="footnoteLink" href="#note_LCL076_220_1" id="target_note_LCL076_220_1"><sup>1</sup></a> Cito inerti otio vita torpebit, si relinquendum est, quicquid offendit; te vero benigniorem haec ipsa res faciat. Nam cuius rei eventus incertus est, id ut
<span class="br"></span><span class="lineNumber">3</span><span class="br"></span>aliquando procedat, saepe temptandum est. Sed de isto satis multa in iis libris locuti sumus, qui de beneficiis inscribuntur.</p>
<p>Illud magis quaerendum videtur, quod non satis, ut existimo, explicatum est, an is, qui<a class="footnoteLink" href="#note_LCL076_220_2" id="target_note_LCL076_220_2"><sup>2</sup></a> profuit nobis, si postea nocuit, paria fecerit et nos debito solverit. Adice, si vis, et illud: multo plus postea nocuit quam
<span class="br"></span><span class="lineNumber">4</span><span class="br"></span>ante profuerat. Si rectam illam rigidi iudicis sententiam
quaeris, alterum ab altero absolvet et dicet: “Quamvis iniuriae praeponderent, tamen beneficiis donetur, quod ex iniuria superest.” Plus nocuit; sed prius<a class="footnoteLink" href="#note_LCL076_220_3" id="target_note_LCL076_220_3"><sup>3</sup></a> profuit. Itaque habeatur et temporis ratio.
<span class="br"></span><span class="lineNumber">5</span><span class="br"></span>Iam illa manifestiora sunt, quam ut admoneri debeas quaerendum esse, quam libenter profuerit, quam invitus nocuerit, quoniam animo et beneficia et iniuriae constant. “Nolui beneficium dare; victus





</p></section><notes><section class="footnotes"><ul><li class="note" id="note_LCL076_220_1"><a class="footnoteCrossrefLink" href="#target_note_LCL076_220_1" title="Click to highlight in text"><sup class="lineRef">1</sup><span class="italic">decoctor</span> Muretus, “from an old MS.’; <span class="italic">coctor, coactor, tortor,</span> various hands of VPb.</a></li><script type="text/javascript">document.getElementById('note_LCL076_220_1').style.display = "none";</script><li class="note" id="note_LCL076_220_2"><a class="footnoteCrossrefLink" href="#target_note_LCL076_220_2" title="Click to highlight in text"><sup class="lineRef">2</sup><span class="italic">is qui</span> later MSS.; <span class="italic">id quod</span> VPb.</a></li><script type="text/javascript">document.getElementById('note_LCL076_220_2').style.display = "none";</script><li class="note" id="note_LCL076_220_3"><a class="footnoteCrossrefLink" href="#target_note_LCL076_220_3" title="Click to highlight in text"><sup class="lineRef">3</sup><span class="italic">prius</span> Pincianus; <span class="italic">pius</span> or <span class="italic">plus</span> MSS.</a></li><script type="text/javascript">document.getElementById('note_LCL076_220_3').style.display = "none";</script></ul></section></notes></section>