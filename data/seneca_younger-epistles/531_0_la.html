<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
finisset<a class="footnoteLink" href="#note_LCL077_128_1" id="target_note_LCL077_128_1"><sup>1</sup></a>; hic tam turpe putat mortem fugere quam ad mortem confugere. “Quid ergo? Non, si suadebit
res, exibit? “Quidni exeat, si nemo iam uti eo poterit? Si nihil aliud quam dolori operam dabit?
<span class="br"></span><span class="lineNumber">17</span><span class="br"></span>Hoc est, mi Lucili, philosophiam in opere discere et ad verum exerceri: videre, quid homo prudens animi habeat contra mortem, contra dolorem, cum illa accedat, hic premat. Quid faciendum sit, a faciente discendum est. Adhuc argumentis actum est, an posset aliqui dolori resistere, an mors magnos
<span class="br"></span><span class="lineNumber">18</span><span class="br"></span>quoque animos admota summittere. Quid opus est verbis? In rem praesentem eamus: nec mors illum contra dolorem facit fortiorem nec dolor contra mortem. Contra utrumque sibi fidit nec spe mortis patienter dolet nec taedio doloris libenter moritur; hunc fert, illam expectat. <span class="sc">Vale.</span></p>
</section>
<section class="div2">
<h2><span class="ac">XCIX.<span class="linebreak"></span>
<span class="sc">Seneca Lvcilio svo salvtem</span></span></h2>
<p><span class="br"></span><span class="lineNumber">1</span><span class="br"></span>Epistulam, quam scripsi Marullo, cum filium parvulum
amisisset et diceretur molliter ferre, misi tibi, in qua non sum solitum morem secutus nec putavi leniter illum debere tractari, cum obiurgatione esset quam solacio dignior. Adflicto enim et magnum vulnus male ferenti paulisper cedendum est; exsatiet



</p></section><notes><section class="footnotes"><ul><li class="note" id="note_LCL077_128_1"><a class="footnoteCrossrefLink" href="#target_note_LCL077_128_1" title="Click to highlight in text"><sup class="lineRef">1</sup><span class="italic">finisset</span> later MSS.; <span class="italic">finis est</span> BA.</a></li><script type="text/javascript">document.getElementById('note_LCL077_128_1').style.display = "none";</script></ul></section></notes></section>