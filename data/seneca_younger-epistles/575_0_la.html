<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

tantum metuunt, quantum nocent, nec ullo tempore vacant. Trepidant enim, cum fecerunt, haerent; conscientia aliud agere non patitur ac subinde respondere
ad se cogit. Dat poenas quisquis expectat; <span class="br"></span><span class="lineNumber">8</span><span class="br"></span>quisquis autem meruit, expectat. Tutum aliqua res in mala conscientia praestat, nulla securum; putat enim se, etiam si non deprenditur, posse deprendi. Et inter somnos movetur et, quotiens alicuius scelus loquitur, de suo cogitat; non satis illi obliteratum videtur, non satis tectum. Nocens habuit aliquando latendi fortunam, numquam fiduciam. <span class="sc">Vale.</span></p>
</section>
<section class="div2">
<h2><span class="ac">CVI.<span class="linebreak"></span>
<span class="sc">Seneca Lvcilio svo salvtem</span></span></h2>
<p><span class="br"></span><span class="lineNumber">1</span><span class="br"></span>Tardius rescribo ad epistulas tuas, non quia districtus occupationibus sum. Hanc excusationem cave audias; vaco et omnes vacant, qui volunt. Neminem res secuntur. Ipsi illas amplexantur et argumentum esse felicitatis occupationem putant. Quid ergo fuit, quare non protinus rescriberem? Id,<a class="footnoteLink" href="#note_LCL077_216_1" id="target_note_LCL077_216_1"><sup>1</sup></a> de quo quaerebas, veniebat in contextum operis
<span class="br"></span><span class="lineNumber">2</span><span class="br"></span>mei. Scis enim me moralem philosophiam velle conplecti et omnes ad eam pertinentis quaestiones explicare. Itaque dubitavi utrum differrem te, donec



</p></section><notes><section class="footnotes"><ul><li class="note" id="note_LCL077_216_1"><a class="footnoteCrossrefLink" href="#target_note_LCL077_216_1" title="Click to highlight in text"><sup class="lineRef">1</sup><span class="italic">id</span> Madvig; <span class="italic">ei</span> BA<sup>1</sup>.</a></li><script type="text/javascript">document.getElementById('note_LCL077_216_1').style.display = "none";</script></ul></section></notes></section>