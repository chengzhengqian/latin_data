<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

committerentur, abscondit. Nos in lucem, propter quae pugnaremus, extulimus; nos et causas periculorum
nostrorum et instrumenta disiecto terrarum pondere eruimus; nos fortunae mala nostra tradidimus
nec erubescimus summa apud nos haberi, quae
<span class="br"></span><span class="lineNumber">58</span><span class="br"></span>fuerant ima terrarum. Vis scire, quam falsus oculos tuos deceperit fulgor? Nihil est istis, quamdiu mersa et involuta caeno suo iacent, foedius, nihil obscurius, quidni? Quae per longissimorum cuniculorum tenebras
extrahuntur. Nihil est illis, dum fiunt et a faece sua separantur, informius. Denique ipsos opifices intuere, per quorum manus sterile terrae genus et infernum perpurgatur; videbis quanta
<span class="br"></span><span class="lineNumber">59</span><span class="br"></span>fuligine oblinantur. Atqui ista magis inquinant animos quam corpora, et in possessore eorum quam in artifice plus sordium est.</p>
<p>Necessarium itaque admoneri est,<a class="footnoteLink" href="#note_LCL077_48_1" id="target_note_LCL077_48_1"><sup>1</sup></a> habere aliquem advocatum bonae mentis et in tanto<a class="footnoteLink" href="#note_LCL077_48_2" id="target_note_LCL077_48_2"><sup>2</sup></a> fremitu tumultuque falsorum unam denique audire vocem. Quae erit illa vox? Ea scilicet, quae tibi tantis clamoribus ambitionis exsurdato salubria insusurret
<span class="br"></span><span class="lineNumber">60</span><span class="br"></span>verba, quae dicat: non est quod invideas istis, quos magnos felicesque populus vocat, non est quod tibi compositae mentis habitum et sanitatem plausus excutiat, non est quod tibi tranquillitatis tuae fastidium
faciat ille sub illis fascibus purpura cultus, non





</p></section><notes><section class="footnotes"><ul><li class="note" id="note_LCL077_48_1"><a class="footnoteCrossrefLink" href="#target_note_LCL077_48_1" title="Click to highlight in text"><sup class="lineRef">1</sup><span class="italic">est</span> Buecheler; <span class="italic">et</span> BA.</a></li><script type="text/javascript">document.getElementById('note_LCL077_48_1').style.display = "none";</script><li class="note" id="note_LCL077_48_2"><a class="footnoteCrossrefLink" href="#target_note_LCL077_48_2" title="Click to highlight in text"><sup class="lineRef">2</sup><span class="italic">et in tanto</span> Schweighaeuser; <span class="italic">etantanto</span> BA.</a></li><script type="text/javascript">document.getElementById('note_LCL077_48_2').style.display = "none";</script></ul></section></notes></section>