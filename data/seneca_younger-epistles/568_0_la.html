<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
miraris? Tecum sunt, quae fugis. Te igitur emenda, onera tibi detrahe et demenda<a class="footnoteLink" href="#note_LCL077_202_1" id="target_note_LCL077_202_1"><sup>1</sup></a> desideria intra salutarem<a class="footnoteLink" href="#note_LCL077_202_2" id="target_note_LCL077_202_2"><sup>2</sup></a> modum contine. Omnem ex animo erade nequitiam. Si vis peregrinationes habere iucundas, comitem tuum sana. Haerebit tibi avaritia, quamdiu avaro sordidoque convixeris; haerebit tumor,<a class="footnoteLink" href="#note_LCL077_202_3" id="target_note_LCL077_202_3"><sup>3</sup></a> quamdiu superbo conversaberis. Numquam saevitiam in tortoris contubernio pones. Incendent
<span class="br"></span><span class="lineNumber">21</span><span class="br"></span>libidines tuas adulterorum sodalicia. Si velis vitiis exui, longe a vitiorum exemplis recedendum est. Avarus, corruptor, saevus, fraudulentus, multum nocituri, si prope a te fuissent, intra te sunt.</p>
<p>Ad meliores transi: cum Catonibus vive, cum Laelio, cum Tuberone. Quod si convivere etiam Graecis iuvat, cum Socrate, cum Zenone versare; alter te docebit mori, si necesse erit, alter, antequam
<span class="br"></span><span class="lineNumber">22</span><span class="br"></span>necesse erit. Vive cum Chrysippo, cum Posidonio: hi tibi tradent humanorum divinorumque notitiam, hi iubebunt in opere esse nec tantum scite loqui et in oblectationem audientium verba iactare, sed animum
indurare et adversus minas erigere. Unus est enim huius vitae fluctuantis et turbidae portus eventura contemnere, stare fidenter ac paratum<a class="footnoteLink" href="#note_LCL077_202_4" id="target_note_LCL077_202_4"><sup>4</sup></a> tela fortunae adverso pectore excipere, non latitantem nec
<span class="br"></span><span class="lineNumber">23</span><span class="br"></span>tergiversantem. Magnanimos nos natura produxit et ut quibusdam animalibus ferum dedit, quibusdam






</p></section><notes><section class="footnotes"><ul><li class="note" id="note_LCL077_202_1"><a class="footnoteCrossrefLink" href="#target_note_LCL077_202_1" title="Click to highlight in text"><sup class="lineRef">1</sup><span class="italic">demenda</span> Hense; <span class="italic">emenda</span> BA.</a></li><script type="text/javascript">document.getElementById('note_LCL077_202_1').style.display = "none";</script><li class="note" id="note_LCL077_202_2"><a class="footnoteCrossrefLink" href="#target_note_LCL077_202_2" title="Click to highlight in text"><sup class="lineRef">2</sup><span class="italic">salutarem</span> Haase; <span class="italic">salutem</span> BA.</a></li><script type="text/javascript">document.getElementById('note_LCL077_202_2').style.display = "none";</script><li class="note" id="note_LCL077_202_3"><a class="footnoteCrossrefLink" href="#target_note_LCL077_202_3" title="Click to highlight in text"><sup class="lineRef">3</sup><span class="italic">haerebit tumor</span> later MSS.; <span class="italic">habebit timor</span> BA.</a></li><script type="text/javascript">document.getElementById('note_LCL077_202_3').style.display = "none";</script><li class="note" id="note_LCL077_202_4"><a class="footnoteCrossrefLink" href="#target_note_LCL077_202_4" title="Click to highlight in text"><sup class="lineRef">4</sup><span class="italic">ac paratum</span> Gemoll; <span class="italic">ad partum</span> BA.</a></li><script type="text/javascript">document.getElementById('note_LCL077_202_4').style.display = "none";</script></ul></section></notes></section>