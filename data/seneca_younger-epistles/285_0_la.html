<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
sum, quamvis nihil in meum honorem<a class="footnoteLink" href="#note_LCL076_108_1" id="target_note_LCL076_108_1"><sup>1</sup></a> discripta
<span class="br"></span><span class="lineNumber">7</span><span class="br"></span>sint. Stulta avaritia mortalium possessionem proprietatemque
discernit nec quicquam suum credit esse, quod publicum est. At ille sapiens nihil iudicat suum magis quam cuius illi cum humano genere consortium
est. Nec enim essent ita communia, nisi pars illorum pertineret ad singulos; socium efficit
<span class="br"></span><span class="lineNumber">8</span><span class="br"></span>etiam quod ex minima portione commune est. Adice nunc, quod magna et vera bona non sic dividuntur, ut exiguum in singulos cadat; ad unumquemque tota perveniunt. Ex congiario tantum ferunt homines, quantum in capita promissum est. Epulum et visceratio et quicquid<a class="footnoteLink" href="#note_LCL076_108_2" id="target_note_LCL076_108_2"><sup>2</sup></a> aliud manu capitur, discedit in partes. At haec individua bona, pax et libertas, et<a class="footnoteLink" href="#note_LCL076_108_3" id="target_note_LCL076_108_3"><sup>3</sup></a> tam omnium tota quam singulorum sunt.</p>
<p><span class="br"></span><span class="lineNumber">9</span><span class="br"></span>Cogitat itaque, per quem sibi horum usus fructusque
contingat, per quem non ad arma illum nec ad servandas vigilias nec ad tuenda moenia et multiplex
belli tributum publica necessitas vocet, agitque gubernatori suo gratias. Hoc docet philosophia praecipue, bene debere<a class="footnoteLink" href="#note_LCL076_108_4" id="target_note_LCL076_108_4"><sup>4</sup></a> beneficia, bene solvere;
<span class="br"></span><span class="lineNumber">10</span><span class="br"></span>interdum autem solutio est ipsa confessio. Confitebitur
ergo multum se debere ei, cuius administratione ac providentia contingit illi pingue otium et arbitrium


 



</p></section><notes><section class="footnotes"><ul><li class="note" id="note_LCL076_108_1"><a class="footnoteCrossrefLink" href="#target_note_LCL076_108_1" title="Click to highlight in text"><sup class="lineRef">1</sup>Hense suggests the possibility of <span class="italic">tempora</span> after <span class="italic">honorem.</span></a></li><script type="text/javascript">document.getElementById('note_LCL076_108_1').style.display = "none";</script><li class="note" id="note_LCL076_108_2"><a class="footnoteCrossrefLink" href="#target_note_LCL076_108_2" title="Click to highlight in text"><sup class="lineRef">2</sup><span class="italic">et quicquid</span> later MSS.; <span class="italic">quid</span> or <span class="italic">quicquid</span> VPb.</a></li><script type="text/javascript">document.getElementById('note_LCL076_108_2').style.display = "none";</script><li class="note" id="note_LCL076_108_3"><a class="footnoteCrossrefLink" href="#target_note_LCL076_108_3" title="Click to highlight in text"><sup class="lineRef">3</sup><span class="italic">et</span> later MSS.; <span class="italic">ea</span> VP.</a></li><script type="text/javascript">document.getElementById('note_LCL076_108_3').style.display = "none";</script><li class="note" id="note_LCL076_108_4"><a class="footnoteCrossrefLink" href="#target_note_LCL076_108_4" title="Click to highlight in text"><sup class="lineRef">4</sup><span class="italic">debere</span> later MSS.; <span class="italic">dedere</span> VPb.</a></li><script type="text/javascript">document.getElementById('note_LCL076_108_4').style.display = "none";</script></ul></section></notes></section>