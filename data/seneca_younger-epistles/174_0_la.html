<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">8</span><span class="br"></span>non tantum qui sunt, sed qui fuerunt. Ex his autem, qui sunt, eligamus non eos, qui verba magna celeritate praecipitant et communes locos volvunt et in privato circulantur, sed eos, qui vita<a class="footnoteLink" href="#note_LCL075_348_1" id="target_note_LCL075_348_1"><sup>1</sup></a> docent, qui cum dixerunt, quid faciendum sit, probant faciendo, qui docent, quid vitandum sit, nec umquam in eo, quod fugiendum dixerunt, deprehenduntur.</p>
<p>Eum elige adiutorem, quem magis admireris, cum <span class="br"></span><span class="lineNumber">9</span><span class="br"></span>videris quam cum audieris. Nec ideo te prohibuerim hos quoque audire, quibus admittere populum ac disserere consuetudo est, si modo hoc proposito in turbam prodeunt, ut meliores fiant faciantque meliores, si non ambitionis hoc causa exercent. Quid enim turpius philosophia captante clamores? Numquid
<span class="br"></span><span class="lineNumber">10</span><span class="br"></span>aeger laudat medicum secantem? Tacete, favete et praebete vos
curationi. Etiam si exclamaveritis, non aliter audiam, quam si ad tactum vitiorum vestrorum ingemescatis. Testari vultis adtendere vos moverique
magnitudine rerum? Sane liceat; ut quidem iudicetis et feratis de meliore suffragium, quidni non permittam? Apud Pythagoram discipulis quinque annis tacendum erat; numquid ergo existimas statim illis et loqui et laudare licuisse?</p>
<p><span class="br"></span><span class="lineNumber">11</span><span class="br"></span>Quanta autem dementia eius est, quem clamores inperitorum hilarem ex auditorio dimittunt? Quid laetaris, quod ab hominibus his laudatus es, quos non




</p></section><notes><section class="footnotes"><ul><li class="note" id="note_LCL075_348_1"><a class="footnoteCrossrefLink" href="#target_note_LCL075_348_1" title="Click to highlight in text"><sup class="lineRef">1</sup>vita Muretus; vitam LPb; Hense suggests <span class="italic">vitam vita.</span></a></li><script type="text/javascript">document.getElementById('note_LCL075_348_1').style.display = "none";</script></ul></section></notes></section>