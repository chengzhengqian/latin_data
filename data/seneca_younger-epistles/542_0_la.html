<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p>Puta esse quod dicis et effundi verba, non figi; primum habet ista res suam gratiam et est decor proprius orationis leniter lapsae. Multum enim interesse existimo, utrum exciderit an fluxerit. Adice<a class="footnoteLink" href="#note_LCL077_150_1" id="target_note_LCL077_150_1"><sup>1</sup></a> nunc, quod in hoc quoque, quod dicturus
<span class="br"></span><span class="lineNumber">2</span><span class="br"></span>sum, ingens<a class="footnoteLink" href="#note_LCL077_150_2" id="target_note_LCL077_150_2"><sup>2</sup></a> differentia est: Fabianus mihi non effundere videtur orationem, sed fundere; adeo larga est et sine perturbatione, non sine cursu tamen veniens. Illud plane fatetur et praefert, non esse<a class="footnoteLink" href="#note_LCL077_150_3" id="target_note_LCL077_150_3"><sup>3</sup></a> tractatam nec diu tortam. Sed ita, ut vis, esse credamus; mores ille, non verba conposuit et animis
3 scripsit ista, non auribus. Praeterea ipso dicente non vacasset tibi partes intueri, adeo te summa rapuisset; et fere quae inpetu placent, minus praestant ad manum relata.</p>
<p>Sed illud quoque multum est primo aspectu oculos occupasse, etiam si contemplatio diligens inventura
<span class="br"></span><span class="lineNumber">4</span><span class="br"></span>est quod arguat. Si me interrogas, maior ille est, qui iudicium abstulit quam qui meruit; et scio hunc tutiorem esse, scio audacius sibi de futuro promittere. Oratio sollicita philosophum non decet; ubi tandem erit fortis et constans, ubi periculum sui faciet, qui
<span class="br"></span><span class="lineNumber">5</span><span class="br"></span>timet verbis? Fabianus non erat neglegens in oratione, sed securus. Itaque nihil invenies sordidum:





</p></section><notes><section class="footnotes"><ul><li class="note" id="note_LCL077_150_1"><a class="footnoteCrossrefLink" href="#target_note_LCL077_150_1" title="Click to highlight in text"><sup class="lineRef">1</sup><span class="italic">adice</span> added by Hense.</a></li><script type="text/javascript">document.getElementById('note_LCL077_150_1').style.display = "none";</script><li class="note" id="note_LCL077_150_2"><a class="footnoteCrossrefLink" href="#target_note_LCL077_150_2" title="Click to highlight in text"><sup class="lineRef">2</sup><span class="italic">ingens</span> later MSS.; <span class="italic">indigens</span> BA.</a></li><script type="text/javascript">document.getElementById('note_LCL077_150_2').style.display = "none";</script><li class="note" id="note_LCL077_150_3"><a class="footnoteCrossrefLink" href="#target_note_LCL077_150_3" title="Click to highlight in text"><sup class="lineRef">3</sup><span class="italic">esse</span> Muretus; <span class="italic">esset</span> BA.</a></li><script type="text/javascript">document.getElementById('note_LCL077_150_3').style.display = "none";</script></ul></section></notes></section>