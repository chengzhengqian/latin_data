<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>Hodiernus dies solidus est; nemo ex illo quicquam mihi eripuit. Totus inter stratum lectionemque divisus est. Minimum exercitationi corporis datum, et hoc nomine ago gratias senectuti: non magno mihi constat; cum me movi, lassus sum. Hic autem
<span class="br"></span><span class="lineNumber">4</span><span class="br"></span>est exercitationis etiam fortissimis finis. Progymnastas
meos quaeris? Unus mihi sufficit Pharius<a class="footnoteLink" href="#note_LCL076_260_1" id="target_note_LCL076_260_1"><sup>1</sup></a> puer, ut scis, amabilis, sed mutabitur. Iam aliquem teneriorem quaero. Hic quidem ait nos eandem crisin habere, quia utrique dentes cadunt. Sed iam vix illum adsequor currentem et intra paucissimos dies non potero; vide, quid exercitatio cotidiana proficiat. Cito magnum intervallum fit inter duos in diversum euntes. Eodem tempore ille adscendit, ego descendo, nec ignoras, quanto ex his velocius alterum fiat. Mentitus sum; iam enim aetas nostra non descendit,
<span class="br"></span><span class="lineNumber">5</span><span class="br"></span>sed cadit. Quomodo tamen hodiernum certamen
nobis cesserit quaeris? Quod raro cursoribus evenit, hieran fecimus. Ab hac fatigatione magis quam exercitatione in frigidam descendi; hoc apud me vocatur parum calda. Ille tantus psychrolutes, qui kalendis Ianuariis euripum salutabam, qui anno novo quemadmodum legere, scribere, dicere aliquid, sic auspicabar in Virginem desilire, primum ad Tiberim transtuli castra, deinde ad hoc solium, quod,





</p></section><notes><section class="footnotes"><ul><li class="note" id="note_LCL076_260_1"><a class="footnoteCrossrefLink" href="#target_note_LCL076_260_1" title="Click to highlight in text"><sup class="lineRef">1</sup><span class="italic">Pharius</span> some MSS.; <span class="italic">farvius</span> b; <span class="italic">farivus</span> PV; <span class="italic">Earinus</span> Erasmus.</a></li><script type="text/javascript">document.getElementById('note_LCL076_260_1').style.display = "none";</script></ul></section></notes></section>