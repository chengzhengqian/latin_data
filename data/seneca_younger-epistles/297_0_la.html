<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">28</span><span class="br"></span>Modo latius virtus funditur, regna urbes provincias temperat, fert leges, colit amicitias, inter propinquos liberosque dispensat officia, modo arto fine concluditur
paupertatis exilii orbitatis. Non tamen minor est, si ex altiore fastigio in privatum, ex regio
<span class="br"></span><span class="lineNumber">29</span><span class="br"></span>in humile<a class="footnoteLink" href="#note_LCL076_132_1" id="target_note_LCL076_132_1"><sup>1</sup></a> subducitur, ex publico et spatioso iure in angustias domus vel anguli coit. Aeque magna est, etiam si in se recessit undique exclusa. Nihilominus enim magni spiritus est et erecti, exactae prudentiae, indeclinabilis iustitiae. Ergo aeque beata est. Beatum enim illud uno loco positum est, in ipsa mente, grande, stabile, tranquillum, quod sine scientia divinorum humanorumque non potest effici.</p>
<p><span class="br"></span><span class="lineNumber">30</span><span class="br"></span>Sequitur illud, quod me responsurum esse dicebam. Non adfligitur sapiens liberorum amissione, non amicorum.
Eodem enim animo fert illorum mortem, quo suam expectat. Non magis hanc timet quam illam dolet. Virtus enim convenientia constat; omnia opera eius cum ipsa concordant et congruunt. Haec concordia perit, si animus, quem excelsum esse oportet, luctu aut desiderio summittitur. Inhonesta est omnis trepidatio et sollicitudo, in ullo actu pigritia. Honestum enim securum et expeditum est, interritum
<span class="br"></span><span class="lineNumber">31</span><span class="br"></span>est, in procinctu stat. â€œQuid ergo? Non aliquid perturbationi simile patietur? Non et color eius




</p></section><notes><section class="footnotes"><ul><li class="note" id="note_LCL076_132_1"><a class="footnoteCrossrefLink" href="#target_note_LCL076_132_1" title="Click to highlight in text"><sup class="lineRef">1</sup><span class="italic">humile</span> Haase; <span class="italic">humilem</span> VPb.</a></li><script type="text/javascript">document.getElementById('note_LCL076_132_1').style.display = "none";</script></ul></section></notes></section>