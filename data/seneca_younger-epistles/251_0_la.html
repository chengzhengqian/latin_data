<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

haec optavi, sine quibus interdum honesta non potest esse.</p>
<blockquote><p>
<span class="line indent9"><span class="br"></span><span class="lineNumber">8</span><span class="br"></span>O terque quaterque beati,</span><span class="linebreak"></span>
<span class="line">Quis ante ora patrum Troiae sub moenibus altis</span><span class="linebreak"></span>
<span class="line">Contigit oppetere!</span><span class="linebreak"></span>
</p></blockquote>
<p class="noindent">Quid interest, optes hoc alicui an optabile fuisse
<span class="br"></span><span class="lineNumber">9</span><span class="br"></span>fatearis? Decius se pro re publica devovit; in medios hostes concitato equo mortem petens inruit. Alter post hunc, paternae virtutis aemulus, conceptis sollemnibus ac iam familiaribus verbis in aciem confertissiman incucurrit, de hoc sollicitus tantum, ut litaret, optabilem rem putans<a class="footnoteLink" href="#note_LCL076_40_1" id="target_note_LCL076_40_1"><sup>1</sup></a> bonam mortem. Dubitas ergo, an optimum sit memorabilem mori et
<span class="br"></span><span class="lineNumber">10</span><span class="br"></span>in aliquo opere virtutis? Cum aliquis tormenta fortiter patitur, omnibus virtutibus utitur. Fortasse una in promptu sit et maxime appareat patientia. Ceterum illic est fortitudo, cuius patientia et perpessio et tolerantia rami sunt. Illic est prudentia, sine qua nullum initur consilium, quae suadet, quod effugere non possis, quam fortissime ferre. Illic est constantia, quae deici loco non potest et propositum nulla vi extorquente dimittit. Illic est individuus ille comitatus virtutum; quicquid honeste fit, una virtus facit, sed ex consilii sententia. Quod autem ab omnibus virtutibus conprobatur, etiam si ab una fieri videtur, optabile est.</p>
<p><span class="br"></span><span class="lineNumber">11</span><span class="br"></span>Quid? Tu existimas ea tantum optabilia esse,





</p></section><notes><section class="footnotes"><ul><li class="note" id="note_LCL076_40_1"><a class="footnoteCrossrefLink" href="#target_note_LCL076_40_1" title="Click to highlight in text"><sup class="lineRef">1</sup><span class="italic">putans</span> later MSS.; <span class="italic">putas</span> pVPb.</a></li><script type="text/javascript">document.getElementById('note_LCL076_40_1').style.display = "none";</script></ul></section></notes></section>