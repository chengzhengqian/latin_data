<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

scribere, alicuius verbi placentis decore vocentur, quod tibi non evenit; pressa sunt omnia et rei aptata. Loqueris quantum vis et plus significas quam loqueris. Hoc maioris rei indicium est; apparet animum quoque nihil habere supervacui, nihil tumidi.</p>
<p><span class="br"></span><span class="lineNumber">6</span><span class="br"></span>Invenio tamen translationes verborum ut non temerarias ita quae periculum sui fecerint. Invenio imagines, quibus si quis nos uti vetat et poetis illas solis iudicat esse concessas, neminem mihi videtur ex antiquis legisse, apud quos nondum captabatur plausibilis oratio. Illi, qui simpliciter et demonstrandae
rei causa eloquebantur, parabolis referti sunt, quas existimo necessarias, non ex eadem causa qua poetis, sed ut inbecillitatis nostrae adminicula sint, ut et dicentem et audientem in rem praesentem
<span class="br"></span><span class="lineNumber">7</span><span class="br"></span>adducant. Sextium ecce cum maxime lego, virunt acrem, Graecis verbis, Romanis moribus philosophantem.
Movit me imago ab illo posita: ire quadrato
agmine exercitum, ubi hostis ab omni parte suspectus est, pugnae paratum; “Idem,” inquit,
“sapiens facere debet; omnes virtutes suas undique expandat, ut ubicumque infesti aliquid orietur, illic parata praesidia sint et ad nutum regentis sine tumultu respondeant.” Quod in exercitibus iis,




</p></section><notes></notes></section>