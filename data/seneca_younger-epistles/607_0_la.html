<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
est; nam nemo illam bene rexit nisi qui contempserat.
<span class="sc">Vale.</span></p>
</section>
<section class="div2">
<h2><span class="ac">CXII.<span class="linebreak"></span>
<span class="sc">Seneca Lvcilio svo salvtem</span></span></h2>
<p><span class="br"></span><span class="lineNumber">1</span><span class="br"></span>Cupio mehercules amicum tuum formari, ut desideras,
et institui; sed valde durus capitur, immo, quod est molestius, valde mollis capitur et consuetudine
mala ac diutina fractus.</p>
<p>Volo tibi ex nostro artificio exemplum referre.
<span class="br"></span><span class="lineNumber">2</span><span class="br"></span>Non quaelibet insitionem vitis patitur; si vetus et exesa est, si infirma gracilisque, aut non recipiet surculum aut non alet nec adplicabit sibi nec in qualitatem eius naturamque transibit. Itaque solemus
supra terram praecidere, ut si non respondit, temptari possit secunda fortuna, et iterum repetita infra terram inseratur.</p>
<p><span class="br"></span><span class="lineNumber">3</span><span class="br"></span>Hic, de quo scribis et mandas, non habet vires; indulsit vitiis. Simul et emarcuit et induruit. Non potest recipere rationem, non potest nutrire. “At cupit ipse.” Noli credere. Non dico illum mentiri tibi; putat se cupere. Stomachum illi fecit luxuria;
<span class="br"></span><span class="lineNumber">4</span><span class="br"></span>cito cum illa redibit in gratiam. “Sed dicit se offendi vita sua.“Non negaverim. Quis enim non offenditur? Homines vitia sua et amant simul et oderunt. Tunc itaque de illo feremus sententiam,


</p></section><notes></notes></section>