<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

et sine radice inutiles rami sunt et ipsae radices iis, quae genuere, adiuvantur. Quantum utilitatis manus habeant, nescire nulli licet, aperte iuvant; cor illud, quo manus vivunt, ex quo impetum sumunt, quo moventur, latet. Idem dicere de praeceptis possum: aperta sunt, decreta vero sapientiae in abdito. Sicut sanctiora sacrorum tantum initiati sciunt, ita in philosophia arcana illa admissis receptisque in sacra ostenduntur; at praecepta et alia eiusmodi profanis quoque nota sunt.</p>
<p><span class="br"></span><span class="lineNumber">65</span><span class="br"></span>Posidonius non tantum praeceptionem, nihil enim nos hoc verbo uti prohibet, sed etiam suasionem et consolationem et exhortationem necessariam iudicat. His adicit causarum inquisitionem, aetiologian quam quare nos dicere non audeamus, cum grammatici, custodes Latini sermonis, suo iure ita appellent, non video. Ait utilem futuram et descriptionem cuiusque virtutis; hanc Posidonius ethologian vocat, quidam characterismon appellant, signa cuiusque virtutis ac vitii et notas reddentem, quibus inter se similia
<span class="br"></span><span class="lineNumber">66</span><span class="br"></span>discriminentur. Haec res eandem vim<a class="footnoteLink" href="#note_LCL077_98_1" id="target_note_LCL077_98_1"><sup>1</sup></a> habet quam praecipere. Nam qui praecipit, dicit: “illa facies, si voles temperans esse.” Qui describit, ait: “temperans
est, qui illa facit, qui illis abstinet.” Quaeris, quid intersit? Alter praecepta virtutis dat, alter exemplar. Descriptiones has et, ut publicanorum




</p></section><notes><section class="footnotes"><ul><li class="note" id="note_LCL077_98_1"><a class="footnoteCrossrefLink" href="#target_note_LCL077_98_1" title="Click to highlight in text"><sup class="lineRef">1</sup><span class="italic">eandem vim</span> cod. Velz.; <span class="italic">eam demum</span> BA.</a></li><script type="text/javascript">document.getElementById('note_LCL077_98_1').style.display = "none";</script></ul></section></notes></section>