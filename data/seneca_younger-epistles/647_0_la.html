<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
</section>
<section class="div2">
<h2><span class="ac">CXVIII.<span class="linebreak"></span>
<span class="sc">Seneca Lvcilio svo salvtem</span></span></h2>
<p><span class="br"></span><span class="lineNumber">1</span><span class="br"></span>Exigis a me frequentiores epistulas. Rationes conferamus; solvendo non eris. Convenerat quidem, ut tua priora essent, tu scriberes, ego rescriberem. Sed non ero difficilis; bene credi tibi scio. Itaque in anticessum dabo nec faciam, quod Cicero, vir disertissimus, facere Atticum iubet, ut etiam “si rem nullam habebit, quod in buccam venerit scribat.”
<span class="br"></span><span class="lineNumber">2</span><span class="br"></span>Numquam potest deesse, quod scribam, ut omnia illa, quae Ciceronis implent epistulas, transeam: quis candidatus laboret; quis alienis, quis suis viribus pugnet; quis consulatum fiducia Caesaris, quis Pompei, quis arcae petat; quam durus sit faenerator Caecilius, a quo minoris centesimis propinqui nummum
movere non possint.</p>
<p>Sua satius est mala quam aliena tractare, se excutere et videre, quam multarum rerum candidatus
<span class="br"></span><span class="lineNumber">3</span><span class="br"></span>sit, et non suffragari. Hoc est, mi Lucili, egregium, hoc securum ac liberum, nihil petere et tota fortunae comitia transire. Quam putas esse iucundum tribubus
vocatis, cum candidati in templis suis pendeant et alius nummos pronuntiet, alius per sequestrem agat, alius eorum manus osculis conterat, quibus designatus contingendam manum negaturus est,




</p></section><notes></notes></section>