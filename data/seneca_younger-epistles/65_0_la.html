<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
ipso culmine<a class="footnoteLink" href="#note_LCL075_130_1" id="target_note_LCL075_130_1"><sup>1</sup></a> elocuti: “Ipsa enim altitudo attonat summa.” Si quaeris, in quo libro dixerit; in eo, qui Prometheus inscribitur. Hoc voluit dicere, attonita habet summa. Est ergo tanti ulla potentia, ut sit tibi tam ebrius sermo? Ingeniosus ille vir fuit, magnum exemplum Romanae eloquentiae daturus, nisi illum enervasset felicitas, immo castrasset. Hic te exitus manet, nisi iam contrahes vela, nisi, quod ille sero voluit, terram leges.</p>
<p><span class="br"></span><span class="lineNumber">10</span><span class="br"></span>Poteram tecum hac Maecenatis sententia parem facere rationem. Sed movebis mihi controversiam, si novi te, nec voles quod debeo in aspero et inprobo accipere. Ut se res habet, ab Epicuro versura facienda est. “Ante,” inquit, “circumspiciendum est, cum quibus edas et bibas, quam quid edas e bibas. Nam sine amico visceratio leonis ac lupi vita <span class="br"></span><span class="lineNumber">11</span><span class="br"></span>est.” Hoc non continget tibi, nisi secesseris; alioqui habebis convivas, quos ex turba salutantium nomenclator
digesserit. Errat autem, qui amicum in atrio quaerit, in convivio probat. Nullum habet maius malum occupatus homo et bonis suis obsessus, quam quod amicos sibi putat, quibus ipse non est, quod beneficia sua efficacia iudicat ad conciliandos amicos,







</p></section><notes><section class="footnotes"><ul><li class="note" id="note_LCL075_130_1"><a class="footnoteCrossrefLink" href="#target_note_LCL075_130_1" title="Click to highlight in text"><sup class="lineRef">1</sup><span class="italic">in ipso culmine</span> Capps; <span class="italic">in ipso eculeo</span> MSS.</a></li><script type="text/javascript">document.getElementById('note_LCL075_130_1').style.display = "none";</script></ul></section></notes></section>