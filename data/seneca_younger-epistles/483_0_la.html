<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
recta decreta, quid illum admonitiones iuvabunt vitiosis obligatum?” Hoc scilicet, ut illis liberetur; non enim extincta in illo indoles naturalis est, sed obscurata et oppressa. Sic quoque temptat resurgere et contra prava nititur, nancta vero praesidium et adiuta praeceptis evalescit, si tamen illam diutina pestis non infecit nec enecuit; hanc enim ne disciplina
quidem philosophiae toto inpetu suo conisa restituet. Quid enim interest inter decreta philosophiae
et praecepta, nisi quod illa generalia praecepta
sunt, haec specialia? Utraque res praecipit, sed altera in totum, particulatim altera.</p>
<p><span class="br"></span><span class="lineNumber">32</span><span class="br"></span>“Si quis,” inquit, “recta habet et honesta decreta, hic ex supervacuo monetur.” Minime; nam hic quoque doctus quidem est facere quae debet, sed haec non satis perspicit. Non enim tantum adfectibus
inpedimur, quo minus probanda faciamus, sed inperitia inveniendi quid quaeque res exigat. Habemus
interdum compositum animum, sed residem et inexercitatum ad inveniendam<a class="footnoteLink" href="#note_LCL077_32_1" id="target_note_LCL077_32_1"><sup>1</sup></a> officiorum viam,
<span class="br"></span><span class="lineNumber">33</span><span class="br"></span>quam admonitio demonstrat. “Expelle,” inquit,
“falsas opiniones de bonis et malis, in locum autem earum veras repone, et nihil habebit admonitio, quod agat.” Ordinatur sine dubio ista ratione animus,

</p></section><notes><section class="footnotes"><ul><li class="note" id="note_LCL077_32_1"><a class="footnoteCrossrefLink" href="#target_note_LCL077_32_1" title="Click to highlight in text"><sup class="lineRef">1</sup><span class="italic">ad inveniendam</span> later MSS.; <span class="italic">adveniendam</span> BA.</a></li><script type="text/javascript">document.getElementById('note_LCL077_32_1').style.display = "none";</script></ul></section></notes></section>