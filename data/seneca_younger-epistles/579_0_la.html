<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
Non est delicata res vivere. Longam viam ingressus es; et labaris oportet et arietes et cadas et lasseris et exclames: “O mors!” id est mentiaris. Alio loco comitem relinques, alio efferes, alio timebis; per eiusmodi offensas emetiendum est confragosum hoc iter.</p>
<p><span class="br"></span><span class="lineNumber">3</span><span class="br"></span>Mori vult? Praeparetur animus contra omnia; sciat se venisse, ubi tonat fulmen. Sciat se venisse, ubi</p>
<blockquote><p>
<span class="line">Luctus et ultrices posuere cubilia curae</span><span class="linebreak"></span>
<span class="line">Pallentesque habitant morbi tristisque senectus.</span><span class="linebreak"></span></p></blockquote>
<p class="noindent">In hoc contubernio vita degenda est. Effugere ista
non potes, contemnere potes. Contemnes autem, si
<span class="br"></span><span class="lineNumber">4</span><span class="br"></span>saepe cogitaveris et futura praesumpseris. Nemo non fortius ad id, cui se diu conposuerat, accessit et duris quoque, si praemeditata erant, obstitit. At contra inparatus etiam levissima expavit. Id agendum
est, ne quid nobis inopinatum sit. Et quia omnia novitate graviora sunt, hoc cogitatio adsidua praestabit, ut nulli sis malo tiro.</p>
<p><span class="br"></span><span class="lineNumber">5</span><span class="br"></span>“Servi me reliquerunt.” Alium compilaverunt, alium accusaverunt, alium occiderunt, alium prodiderunt, alium calcaverunt, alium veneno, alium criminatione petierunt; quicquid dixeris, multis accidit. Deinceps quae multa et varia sunt, in nos


</p></section><notes></notes></section>