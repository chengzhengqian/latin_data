<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
dolio placuit. Sine eum tristem appellent et inimicum
processibus suis; bene se dabit in vetustate ipsa<a class="footnoteLink" href="#note_LCL075_248_1" id="target_note_LCL075_248_1"><sup>1</sup></a> tristitia, perseveret modo colere virtutem, perbibere
liberalia studia, non illa, quibus perfundi satis
<span class="br"></span><span class="lineNumber">4</span><span class="br"></span>est, sed haec, quibus tingendus est animus. Hoc est discendi tempus. “Quid ergo? Aliquod est, quo non sit discendum?” Minime. Sed quemadmodum omnibus annis studere honestum est, ita non omnibus institui. Turpis et ridicula res est elementarius senex; iuveni parandum, seni utendum est. Facies ergo rem utilissimam tibi, si illum quam optimum feceris;
haec aiunt beneficia esse expetenda tribuendaque,
non dubie primae sortis, quae tam dare prodest quam accipere.</p>
<p><span class="br"></span><span class="lineNumber">5</span><span class="br"></span>Denique nihil illi iam liberi est; spopondit. Minus autem turpe est creditori quam spei bonae decoquere. Ad illud aes alienum solvendum opus est negotianti navigatione prospera, agrum colenti ubertate eius, quam colit, terrae, caeli favore; ille
<span class="br"></span><span class="lineNumber">6</span><span class="br"></span>quod debet, sola potest voluntate persolvi. In mores fortuna ius non habet. Hos disponat, ut quam tranquillissimus ille animus ad perfectum veniat, qui nec ablatum sibi quicquam sentit nec adiectum, sed in eodem habitu est, quomodocumque res cedunt. Cui sive adgeruntur vulgaria bona, supra res suas

</p></section><notes><section class="footnotes"><ul><li class="note" id="note_LCL075_248_1"><a class="footnoteCrossrefLink" href="#target_note_LCL075_248_1" title="Click to highlight in text"><sup class="lineRef">1</sup><span class="italic">ipsa</span> MSS.; <span class="italic">ista</span> Jugis, perhaps rightly.</a></li><script type="text/javascript">document.getElementById('note_LCL075_248_1').style.display = "none";</script></ul></section></notes></section>