<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

Ferrum circa se et ignes habet et catenas et turbam
<span class="br"></span><span class="lineNumber">5</span><span class="br"></span>ferarum, quam in viscera inmittat humana. Cogita hoc loco carcerem et cruces et eculeos et uncum et adactum per medium hominem, qui per os emergeret, stipitem et distracta in diversum actis curribus membra,
illam tunicam alimentis ignium et inlitam et textam, et quicquid aliud praeter haec commenta
<span class="br"></span><span class="lineNumber">6</span><span class="br"></span>saevitia est. Non est itaque mirum, si maximus huius rei timor est, cuius et varietas magna et apparatus
terribilis est. Nam quemadmodum plus agit tortor, quo plura instrumenta doloris exposuit (specie enim vincuntur qui patientia restitissent); ita ex iis, quae animos nostros subigunt et domant, plus proficiunt,
quae habent quod ostendant. Illae pestes non minus graves sunt, famem dico et sitim et praecordiorum
subpurationes et febrem viscera ipsa torrentem. Sed latent, nihil habent quod intentent, quod praeferant; haec ut magna bella aspectu apparatuque vicerunt.</p>
<p><span class="br"></span><span class="lineNumber">7</span><span class="br"></span>Demus itaque operam, abstineamus offensis. Interdum populus est, quem timere debeamus; interdum si ea civitatis disciplina est, ut plurima per senatum transigantur, gratiosi in eo viri; interdum singuli, quibus potestas populi et in populum data est. Hos omnes amicos habere operosum est, satis


</p></section><notes></notes></section>