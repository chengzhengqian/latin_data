<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

Contra totius generis humani opiniones mittenda vox erat: “Insanitis, erratis, stupetis ad supervacua, neminem aestimatis suo. Cum ad patrimonium ventum
est, diligentissimi conputatores sic rationem ponitis singulorum, quibus aut pecuniam credituri estis aut beneficia, nam haec quoque iam expensa
<span class="br"></span><span class="lineNumber">6</span><span class="br"></span>fertis: late possidet, sed multum debet; habet domum formosam, sed alienis nummis paratam: familiam nemo cito speciosiorem producet, sed nominibus
non respondet; si creditoribus solverit, nihil illi supererit. Idem in reliquis quoque facere debebitis,
excutere quantum proprii quisque habeat.”</p>
<p><span class="br"></span><span class="lineNumber">7</span><span class="br"></span>Divitem illum putas, quia aurea supellex etiam in via sequitur, quia in omnibus provinciis arat, quia magnus
kalendari liber volvitur, quia tantum suburbani agri possidet, quantum invidiose in desertis Apuliae possideret. Cum omnia dixeris, pauper est. Quare? Quia debet. “Quantum?” inquis. Omnia. Nisi forte iudicas interesse, utrum aliquis ab homine an a
<span class="br"></span><span class="lineNumber">8</span><span class="br"></span>fortuna mutuum sumpserit. Quid ad rem pertinent mulae saginatae unius omnes coloris? Quid ista vehicula caelata?
<q>
<span class="line">Instratos ostro alipedes pictisque tapetis,</span><span class="linebreak"></span>
<span class="line">Aurea pectoribus demissa monilia pendent,</span><span class="linebreak"></span>
<span class="line">Tecti auro fulvom mandunt sub dentibus aurum.</span><span class="linebreak"></span></q>
Ista nec dominum meliorem possunt facere nec mulam.</p>
</section><notes></notes></section>