<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
est. Atqui cum voles veram hominis aestimationem inire et scire, qualis sit, nudum inspice; ponat patrimonium,
ponat honores et alia fortunae mendacia, corpus ipsum exuat. Animum intuere, qualis quantusque
sit, alieno an suo magnus.</p>
<p><span class="br"></span><span class="lineNumber">33</span><span class="br"></span>Si rectis oculis gladios micantes videt et si scit sua nihil interesse, utrum anima per os an per iugulum exeat, beatum voca; si cum illi denuntiata sunt corporis tormenta et quae casu veniunt et quae potentioris iniuria, si vincula et exilia et vanas humanarum
formidines mentium securus audit et dicit:</p>
<blockquote><p>
<span class="line indent9">“Non ulla laborum,</span><span class="linebreak"></span>
<span class="line">O virgo, nova mi facies inopinave surgit;</span><span class="linebreak"></span>
<span class="line">Omnia praecepi atque animo mecum ipse peregi.</span><span class="linebreak"></span></p></blockquote>
<p class="noindent">Tu hodie ista denuntias; ego semper denuntiavi mihi
<span class="br"></span><span class="lineNumber">34</span><span class="br"></span>et hominem paravi ad humana.” Praecogitati mali mollis ictus venit. At stultis et fortunae credentibus omnis videtur nova rerum et inopinata facies; magna autem pars est apud imperitos mali novitas. Hoc ut scias, ea quae putaverant aspera, fortius, cum adsuevere,
<span class="br"></span><span class="lineNumber">35</span><span class="br"></span>patiuntur. Ideo sapiens adsuescit futuris malis et quae alii diu patiendo levia faciunt, hic levia facit



</p></section><notes></notes></section>