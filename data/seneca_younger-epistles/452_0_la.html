<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
est. In eum intravimus mundum, in quo his legibus vivitur. Placet; pare. Non placet; quacumque vis, exi. Indignare, si quid in te iniqui proprie constitutum
est; sed si haec summos imosque necessitas alligat, in gratiam cum fato revertere, a quo omnia
<span class="br"></span><span class="lineNumber">16</span><span class="br"></span>resolvuntur. Non est quod nos tumulis metiaris et his monumentis, quae viam disparia praetexunt; aequat omnes cinis. Inpares nascimur, pares morimur.
Idem de urbibus quod de urbium incolis dico: tam Ardea capta quam Roma est. Conditor ille iuris humani non natalibus<a class="footnoteLink" href="#note_LCL076_442_1" id="target_note_LCL076_442_1"><sup>1</sup></a> nos nec nominum claritate
distinxit, nisi dum sumus. Ubi vero ad finem mortalium ventum est, “discede,” inquit, “ambitio! omnium, quae terram premunt, siremps<a class="footnoteLink" href="#note_LCL076_442_2" id="target_note_LCL076_442_2"><sup>2</sup></a> lex esto.”
Ad omnia patienda pares sumus; nemo altero fragilior est, nemo in crastinum sui certior.</p>
<p><span class="br"></span><span class="lineNumber">17</span><span class="br"></span>Alexander Macedonum rex discere geometriam coeperat, infelix, sciturus, quam pusilla terra esset, ex qua minimum occupaverat. Ita dico: infelix ob hoc, quod intellegere debebat falsum se gerere cognomen. Quis enim esse magnus in pusillo potest? Erant illa, quae tradebantur, suptilia et diligenti intentione discenda, non quae perciperet vesanus homo





</p></section><notes><section class="footnotes"><ul><li class="note" id="note_LCL076_442_1"><a class="footnoteCrossrefLink" href="#target_note_LCL076_442_1" title="Click to highlight in text"><sup class="lineRef">1</sup><span class="italic">natalibus</span> later MSS.; <span class="italic">non talibus</span> BA.</a></li><script type="text/javascript">document.getElementById('note_LCL076_442_1').style.display = "none";</script><li class="note" id="note_LCL076_442_2"><a class="footnoteCrossrefLink" href="#target_note_LCL076_442_2" title="Click to highlight in text"><sup class="lineRef">2</sup><span class="italic">siremps</span> Cuiacius; <span class="italic">seremiles</span> B; <span class="italic">sere miles</span> A.</a></li><script type="text/javascript">document.getElementById('note_LCL076_442_2').style.display = "none";</script></ul></section></notes></section>