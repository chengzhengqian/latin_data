<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
audio, delectet? Quod nihil audio, quod plerique ex his, quos interrogo, nesciunt quid agas.</p>
<p><span class="br"></span><span class="lineNumber">2</span><span class="br"></span>Hoc est salutare, non conversari dissimilibus et diversa cupientibus. Habeo quidem fiduciam non posse te detorqueri mansurumque in proposito, etiam si sollicitantium turba circumeat. Quid ergo est? Non timeo, ne mutent te, timeo, ne inpediant. Multum autem nocet etiam qui moratur, utique in tanta brevitate vitae, quam breviorem inconstantia facimus aliud eius subinde atque aliud facientes initium. Diducimus illam in particulas ac lancinamus.
<span class="br"></span><span class="lineNumber">3</span><span class="br"></span>Propera ergo, Lucili carissime, et cogita quantum additurus celeritati fueris, si a tergo hostis instaret, si equitem adventare suspicareris ac fugientium premere vestigia. Fit hoc, premeris; accelera et evade, perduc te in tutum et subinde considera, quam pulchra res sit consummare vitam ante mortem, deinde expectare securum reliquam temporis sui partem, nihil sibi, in possessione beatae vitae positum,
<span class="br"></span><span class="lineNumber">4</span><span class="br"></span>quae beatior non fit, si longior. O quando illud videbis
tempus, quo scies tempus ad te non pertinere, quo tranquillus placidusque eris et crastini neglegens ut<a class="footnoteLink" href="#note_LCL075_230_1" id="target_note_LCL075_230_1"><sup>1</sup></a> in summa tui satietate!</p>
<p>Vis scire, quid sit, quod faciat homines avidos futuri? Nemo sibi contigit. Optaverunt itaque



</p></section><notes><section class="footnotes"><ul><li class="note" id="note_LCL075_230_1"><a class="footnoteCrossrefLink" href="#target_note_LCL075_230_1" title="Click to highlight in text"><sup class="lineRef">1</sup><span class="italic">ut</span> added by Gertz.</a></li><script type="text/javascript">document.getElementById('note_LCL075_230_1').style.display = "none";</script></ul></section></notes></section>