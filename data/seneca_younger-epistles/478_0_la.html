<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
et hanc, quae medicis traditur, nihil interest nisi quod haec morbo laborat, illa opinionibus falsis. Altera causas furoris traxit ex valitudine, altera animi mala valitudo est. Si quis furioso praecepta det, quomodo loqui debeat, quomodo procedere, quomodo in publico se gerere, quomodo in privato, erit ipso, quem monebit, insanior. Ei bilis<a class="footnoteLink" href="#note_LCL077_22_1" id="target_note_LCL077_22_1"><sup>1</sup></a> nigra curanda est et ipsa furoris causa removenda. Idem in hoc alio animi furore faciendum est. Ipse discuti debet; alioqui abibunt in vanum monentium verba.‚Äù</p>
<p><span class="br"></span><span class="lineNumber">18</span><span class="br"></span>Haec ab Aristone dicuntur; cui respondebimus ad singula. Primum adversus illud, quod ait, si quid obstat oculo et inpedit visum, debere removeri. Fateor huic non esse opus praeceptis ad videndum, sed remedio, quo purgetur acies et officientem sibi moram effugiat. Natura enim videmus, cui usum sui reddit qui removet<a class="footnoteLink" href="#note_LCL077_22_2" id="target_note_LCL077_22_2"><sup>2</sup></a> obstantia. Quid autem cuique
<span class="br"></span><span class="lineNumber">19</span><span class="br"></span>debeatur officio, natura non docet. Deinde cuius curata suffusio est, is non protinus cum visum recepit, aliis quoque potest reddere; malitia liberatus et liberat. Non opus est exhortatione, ne consilio quidem, ut colorum proprietates oculus intellegat, a nigro album etiam nullo monente distinguet. Multis





</p></section><notes><section class="footnotes"><ul><li class="note" id="note_LCL077_22_1"><a class="footnoteCrossrefLink" href="#target_note_LCL077_22_1" title="Click to highlight in text"><sup class="lineRef">1</sup><span class="italic">ei bilis</span> Kronenberg; <span class="italic">sibilis</span> BA; <span class="italic">bilis</span> vulg.</a></li><script type="text/javascript">document.getElementById('note_LCL077_22_1').style.display = "none";</script><li class="note" id="note_LCL077_22_2"><a class="footnoteCrossrefLink" href="#target_note_LCL077_22_2" title="Click to highlight in text"><sup class="lineRef">2</sup><span class="italic">removet</span> ed. Rom.; <span class="italic">removit</span> BA.</a></li><script type="text/javascript">document.getElementById('note_LCL077_22_2').style.display = "none";</script></ul></section></notes></section>