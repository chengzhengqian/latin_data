<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<blockquote><p><span class="line">Sine me vocari pessimum, ut<a class="footnoteLink" href="#note_LCL077_328_1" id="target_note_LCL077_328_1"><sup>1</sup></a> dives vocer.</span><span class="linebreak"></span>
<span class="line">An dives, omnes quaerimus, nemo, an bonus.</span><span class="linebreak"></span>
<span class="line">Non quare et unde, quid habeas, tantum rogant.</span><span class="linebreak"></span>
<span class="line">Ubique tanti quisque, quantum habuit, fuit.</span><span class="linebreak"></span>
<span class="line">Quid habere nobis turpe sit quaeris? Nihil.</span><span class="linebreak"></span>
<span class="line">Aut dives opto vivere aut pauper mori.</span><span class="linebreak"></span>
<span class="line">Bene moritur, quisquis moritur dum lucrum facit.</span><span class="linebreak"></span>
<span class="line">Pecunia, ingens generis humani bonum,</span><span class="linebreak"></span>
<span class="line">Cui non voluptas matris aut blandae potest</span><span class="linebreak"></span>
<span class="line">Par esse prolis, non sacer meritis parens;</span><span class="linebreak"></span>
<span class="line">Tam dulce si quid Veneris in vultu micat,</span><span class="linebreak"></span>
<span class="line">Merito illa amores caelitum atque hominum movet.</span><span class="linebreak"></span></p></blockquote>
<p class="noindent"><span class="br"></span><span class="lineNumber">15</span><span class="br"></span>Cum hi novissimi versus in tragoedia Euripidis pronuntiati essent, totus populus ad eiciendum et actorem et carmen consurrexit uno impetu, donec Euripides in medium ipse prosilivit petens, ut expectarent<a class="footnoteLink" href="#note_LCL077_328_2" id="target_note_LCL077_328_2"><sup>2</sup></a>
viderentque, quem admirator auri exitum faceret. Dabat in illa fabula poenas Bellerophontes,
<span class="br"></span><span class="lineNumber">16</span><span class="br"></span>quas in sua quisque dat. Nulla enim avaritia sine poena est, quamvis satis sit ipsa poenarum. O quantum
lacrimarum, quantum laborum exigit! Quam misera desiderat esse, quam misera e partis est! Adice cotidianas sollicitudines, quae pro modo habendi
quemque discruciant. Maiore tormento pecunia possidetur quam quaeritur. Quantum damnis in-





</p></section><notes><section class="footnotes"><ul><li class="note" id="note_LCL077_328_1"><a class="footnoteCrossrefLink" href="#target_note_LCL077_328_1" title="Click to highlight in text"><sup class="lineRef">1</sup><span class="italic">ut</span> Hense; <span class="italic">simul ut</span> MSS.</a></li><script type="text/javascript">document.getElementById('note_LCL077_328_1').style.display = "none";</script><li class="note" id="note_LCL077_328_2"><a class="footnoteCrossrefLink" href="#target_note_LCL077_328_2" title="Click to highlight in text"><sup class="lineRef">2</sup><span class="italic">exspectarent</span> Muretus; <span class="italic">spectarent</span> BA.</a></li><script type="text/javascript">document.getElementById('note_LCL077_328_2').style.display = "none";</script></ul></section></notes></section>