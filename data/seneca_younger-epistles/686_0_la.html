<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

Nam apud istos vilissimae parti datur de meliore sententia, ut de bono pronuntiet sensus, obtunsa res et hebes et in homine quam in aliis
<span class="br"></span><span class="lineNumber">5</span><span class="br"></span>animalibus tardior. Quid si quis vellet non oculis, sed tactu minuta discernere? Subtilior ad hoc acies nulla quam oculorum et intentior daret bonum malumque dinoscere. Vides in quanta ignorantia veritatis versetur et quam humi sublimia ac divina proiecerit, apud quem de summo, bono malo, iudicat
<span class="br"></span><span class="lineNumber">6</span><span class="br"></span>tactus. “Quemadmodum,” inquit, “omnis scientia atque ars aliquid debet habere manifestum sensuque
conprehensum, ex quo oriatur et crescat, sic beata vita fundamentum et initium a manifestis ducit et eo, quod sub sensum cadat. Nempe vos a manifestis beatam vitam initium sui capere dicitis.”
<span class="br"></span><span class="lineNumber">7</span><span class="br"></span>Dicimus beata esse, quae secundum naturam sint, Quid autem secundum naturam sit, palam et protinus
apparet, sicut quid sit integrum. Quod secundum naturam est, quod contigit protinus nato, non dico bonum, sed initium boni. Tu summum bonum, voluptatem, infantiae donas, ut inde incipiat
nascens, quo consummatus homo pervenit.
<span class="br"></span><span class="lineNumber">8</span><span class="br"></span>Cacumen radicis loco ponis. Si quis diceret illum in materno utero latentem, sexus quoque incerti,<a class="footnoteLink" href="#note_LCL077_438_1" id="target_note_LCL077_438_1"><sup>1</sup></a>
</p></section><notes><section class="footnotes"><ul><li class="note" id="note_LCL077_438_1"><a class="footnoteCrossrefLink" href="#target_note_LCL077_438_1" title="Click to highlight in text"><sup class="lineRef">1</sup><span class="italic">incerti</span> Erasmus; <span class="italic">incepti</span> BA.</a></li><script type="text/javascript">document.getElementById('note_LCL077_438_1').style.display = "none";</script></ul></section></notes></section>