<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">28</span><span class="br"></span>venit. Eadem illa ratio monet, ut, si licet, moriaris quemadmodum placet; si minus,<a class="footnoteLink" href="#note_LCL076_72_1" id="target_note_LCL076_72_1"><sup>1</sup></a> quemadmodum potes, et quicquid obvenerit ad vim adferendam tibi invadas. Iniuriosum est rapto vivere, at contra pulcherrimum mori rapto. <span class="sc">Vale.</span></p>
</section>
<section class="div2">
<h2><span class="sc">LXXI.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Subinde me de rebus singulis consulis oblitus vasto nos mari dividi. Cum magna pars consilii sit in tempore, necesse est evenire, ut de quibusdam rebus tunc ad te perferatur sententia mea, cum iam contraria potior est. Consilia enim rebus aptantur. Res nostrae feruntur, immo volvuntur. Ergo consilium
nasci sub diem debet; et hoc quoque nimis tardum est; sub manu, quod aiunt, nascatur. Quemadmodum
autem inveniatur, ostendam.</p>
<p><span class="br"></span><span class="lineNumber">2</span><span class="br"></span>Quotiens, quid fugiendum sit aut quid petendum,
voles scire, ad summum bonum, propositum totius
vitae tuae, respice. Illi enim consentire debet,
quicquid agimus; non disponet singula, nisi cui iam
vitae suae summa proposita est. Nemo, quamvis
paratos habeat colores, similitudinem reddet, nisi
iam constat, quid velit pingere. Ideo peccamus,
quia de partibus vitae omnes deliberamus, de tota




</p></section><notes><section class="footnotes"><ul><li class="note" id="note_LCL076_72_1"><a class="footnoteCrossrefLink" href="#target_note_LCL076_72_1" title="Click to highlight in text"><sup class="lineRef">1</sup>Hense, following Schweigh√§user, inserts <span class="italic">quemadmodum placet; si minus.</span></a></li><script type="text/javascript">document.getElementById('note_LCL076_72_1').style.display = "none";</script></ul></section></notes></section>