<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
cum idem potuerit. Multorum, quia inbecilla sunt, latent vitia, non minus ausura, cum illis vires suae placuerint, quam illa, quae iam felicitas aperuit.
<span class="br"></span><span class="lineNumber">4</span><span class="br"></span>Instrumenta illis explicandae nequitiae desunt. Sic tuto serpens etiam pestifera tractatur, dum riget frigore; non desunt tunc illi venena, sed torpent. Multorum crudelitas et ambitio et luxuria, ut paria pessimis audeat, fortunae favore deficitur. Eadem velle sic subinde cognosces<a class="footnoteLink" href="#note_LCL075_280_1" id="target_note_LCL075_280_1"><sup>1</sup></a>: da posse, quantum volunt.</p>
<p><span class="br"></span><span class="lineNumber">5</span><span class="br"></span>Meministi, cum quendam adfirmares esse in tua potestate, dixisse me volaticum esse ac levem et te non pedem eius tenere, sed pennam. Mentitus sum? Pluma tenebatur, quam remisit et fugit. Scis, quos postea tibi exhibuerit ludos, quam multa in caput suum casura temptaverit. Non videbat se per aliorum pericula in suum ruere. Non cogitabat, quam onerosa essent, quae petebat, etiam si supervacua
non essent.</p>
<p><span class="br"></span><span class="lineNumber">6</span><span class="br"></span>Hoc itaque in his, quae adfectamus, ad quae labore magno contendimus, inspicere debemus, aut nihil in illis commodi esse aut plus incommodi. Quaedam supervacua sunt, quaedam tanti non sunt.

</p></section><notes><section class="footnotes"><ul><li class="note" id="note_LCL075_280_1"><a class="footnoteCrossrefLink" href="#target_note_LCL075_280_1" title="Click to highlight in text"><sup class="lineRef">1</sup><span class="italic">sic subinde cognosces</span> Capps; <span class="italic">subaudis cognosces</span> pPb; <span class="italic">si sub auditis cognoscis</span> L; <span class="italic">si avebis cognoscere</span> J. Mueller; <span class="italic">si iuvat audentis, cognosces</span> Buecheler.</a></li><script type="text/javascript">document.getElementById('note_LCL075_280_1').style.display = "none";</script></ul></section></notes></section>