<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

inmolaverunt defuncto, amplioris fuisse sortis quam humanae rati, quia consummasset perfectissimum numerum, quem novem novies multiplicata conponunt.
Non dubito, quin paratus sit et<a class="footnoteLink" href="#note_LCL075_406_1" id="target_note_LCL075_406_1"><sup>1</sup></a> paucos dies ex ista summa et sacrificium remittere.</p>
<p><span class="br"></span><span class="lineNumber">32</span><span class="br"></span>Potest frugalitas producere senectutem, quam ut non puto concupiscendam, ita ne recusandam quidem. Iucundum est secum esse quam diutissime, cum quis se dignum, quo frueretur, effecit. Itaque de isto feremus sententiam, an oporteat fastidire senectutis extrema et finem non opperiri, sed manu facere. Prope est a timente, qui fatum segnis expectat, sicut ille ultra modum deditus vino est, qui amphoram
<span class="br"></span><span class="lineNumber">33</span><span class="br"></span>exiccat et faecem quoque exorbet. De hoc tamen quaeremus, pars summa vitae utrum<a class="footnoteLink" href="#note_LCL075_406_2" id="target_note_LCL075_406_2"><sup>2</sup></a> faex sit an liquidissimum ac purissimum quiddam, si modo mens sine iniuria est et integri sensus animum iuvant nec defectum et praemortuum corpus est. Plurimum
<span class="br"></span><span class="lineNumber">34</span><span class="br"></span>enim refert, vitam aliquis extendat an mortem. At si inutile ministeriis corpus est, quidni oporteat educere animum laborantem? Et fortasse paulo ante quam debet, faciendum est, ne cum fieri debebit, facere non possis. Et cum maius periculum sit male vivendi quam cito moriendi, stultus est, qui non exigua temporis mercede magnae rei aleam redimit.</p>
<p>Paucos longissima senectus ad mortem sine iniuria pertulit, multis iners vita sine usu sui iacuit; quanto




</p></section><notes><section class="footnotes"><ul><li class="note" id="note_LCL075_406_1"><a class="footnoteCrossrefLink" href="#target_note_LCL075_406_1" title="Click to highlight in text"><sup class="lineRef">1</sup>The reading <span class="italic">paratus sit et</span> is nearest to Madvigâ€™s <span class="italic">paratus sis et; par laus sit</span> Buecheler; <span class="italic">parat auset</span> p, <span class="italic">parat ausisset</span> L; <span class="italic">parataxusset</span> V<sup>1</sup>; <span class="italic">paratus esset</span> O; <span class="italic">parat avisset</span> b. Haupt conj. <span class="italic">paratus et.</span></a></li><script type="text/javascript">document.getElementById('note_LCL075_406_1').style.display = "none";</script><li class="note" id="note_LCL075_406_2"><a class="footnoteCrossrefLink" href="#target_note_LCL075_406_2" title="Click to highlight in text"><sup class="lineRef">2</sup>After <span class="italic">utrum</span> Haase removed <span class="italic">ea</span>, the reading of MSS.</a></li><script type="text/javascript">document.getElementById('note_LCL075_406_2').style.display = "none";</script></ul></section></notes></section>