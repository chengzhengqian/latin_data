<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
potes ipse laudare? Disserebat populo Fabianus, sed audiebatur modeste. Erumpebat interdum magnus clamor laudantium, sed quem rerum magnitudo evocaverat, non sonus inoffense ac molliter orationis
<span class="br"></span><span class="lineNumber">12</span><span class="br"></span>elapsae. Intersit aliquid inter clamorem theatri et scholae; est aliqua et laudandi decentia.<a class="footnoteLink" href="#note_LCL075_350_1" id="target_note_LCL075_350_1"><sup>1</sup></a> Omnia rerum omnium, si observentur, indicia sunt et argumentum
morum ex minimis quoque licet capere: inpudicum et incessus ostendit et manus mota et unum interdum responsum et relatus ad caput digitus et flexus oculorum. Inprobum risus, insanum vultus habitusque demonstrat. Illa enim in apertum per notas exeunt; qualis quisque sit, scies, si quemadmodum
laudet, quemadmodum laudetur, aspexeris.
<span class="br"></span><span class="lineNumber">13</span><span class="br"></span>Hinc atque illinc philosopho manus auditor intentat et super ipsum caput mirantium turba consistit; non laudatur ille nunc, si intellegis, sed conclamatur. Relinquantur istae voces illis artibus, quae propositum
<span class="br"></span><span class="lineNumber">14</span><span class="br"></span>habent populo placere; philosophia adoretur. Permittendum
erit aliquando iuvenibus sequi impetum animi, tunc autem, cum hoc ex impetu facient, cum silentium sibi imperare non poterunt. Talis laudatio aliquid exhortationis adfert ipsis audientibus et animos adulescentium exstimulat. Ad rem commoveantur,
non ad verba conposita; alioquin nocet illis eloquentia, si non rerum cupiditatem facit, sed sui.</p>
</section><notes><section class="footnotes"><ul><li class="note" id="note_LCL075_350_1"><a class="footnoteCrossrefLink" href="#target_note_LCL075_350_1" title="Click to highlight in text"><sup class="lineRef">1</sup><span class="italic">decentia</span> Koch; <span class="italic">licentia</span> LPb; <span class="italic">scientia</span> later MSS. Gertz conj. <span class="italic">diligentia.</span></a></li><script type="text/javascript">document.getElementById('note_LCL075_350_1').style.display = "none";</script></ul></section></notes></section>