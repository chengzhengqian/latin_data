<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

accedere et naturam ac bonum timoris sui nosse. Itaque res falsa et inanis habet adhuc fidem, quia
<span class="br"></span><span class="lineNumber">6</span><span class="br"></span>non coarguitur. Tanti putemus oculos intendere; iam apparebit, quam brevia, quam incerta, quam tuta timeantur. Talis est animorum nostrorum confusio, qualis Lucretio visa est:</p>
<blockquote><p>
<span class="line">Nam veluti pueri trepidant atque omnia caecis</span><span class="linebreak"></span>
<span class="line">In tenebris metuunt, ita nos in luce timemus.</span><span class="linebreak"></span></p></blockquote>
<p class="noindent">Quid ergo? Non omni puero stultiores sumus qui
<span class="br"></span><span class="lineNumber">7</span><span class="br"></span>in luce timemus? Sed falsum est, Lucreti, non timemus in luce; omnia nobis fecimus tenebras. Nihil videmus, nec quid noceat nec quid expediat; tota vita incursitamus nec ob hoc resistimus aut circumspectius pedem ponimus. Vides autem, quam sit furiosa res in tenebris impetus. At mehercules id agimus, ut longius revocandi simus, et cum ignoremus, quo feramur, velociter tamen illo, quo intendimus, perseveramus.</p>
<p><span class="br"></span><span class="lineNumber">8</span><span class="br"></span>Sed lucescere, si velimus, potest. Uno autem modo potest, si quis hanc humanorum divinorumque notitiam scientia acceperit, si illa se non perfuderit, sed infecerit, si eadem, quamvis sciat, retractaverit et ad se saepe rettulerit, si quaesierit, quae sint bona, quae mala, quibus hoc falso sit nomen adscriptum, si quaesierit de honestis et turpibus, de providentia.
<span class="br"></span><span class="lineNumber">9</span><span class="br"></span>Nec<a class="footnoteLink" href="#note_LCL077_268_1" id="target_note_LCL077_268_1"><sup>1</sup></a> intra haec humani ingenii sagacitas sistitur;




</p></section><notes><section class="footnotes"><ul><li class="note" id="note_LCL077_268_1"><a class="footnoteCrossrefLink" href="#target_note_LCL077_268_1" title="Click to highlight in text"><sup class="lineRef">1</sup><span class="italic">nec</span> later MSS.; <span class="italic">et</span> BA.</a></li><script type="text/javascript">document.getElementById('note_LCL077_268_1').style.display = "none";</script></ul></section></notes></section>