<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
amico. Tu mihi verba distorques et syllabas digeris.
<span class="br"></span><span class="lineNumber">5</span><span class="br"></span>Scilicet nisi interrogationes vaferrimas struxero et conclusione
falsa a vero nascens mendacium adstrinxero, non potero a fugiendis petenda secernere. Pudet me; in re tam seria senes ludimus.<a class="footnoteLink" href="#note_LCL075_316_1" id="target_note_LCL075_316_1"><sup>1</sup></a></p>
<p><span class="br"></span><span class="lineNumber">6</span><span class="br"></span>“Mus syllaba est. Mus autem caseum rodit; syllaba ergo caseum rodit.” Puta nunc me istuc non posse solvere. Quod mihi ex ista inscientia<a class="footnoteLink" href="#note_LCL075_316_2" id="target_note_LCL075_316_2"><sup>2</sup></a> periculum
inminet? Quod incommodum? Sine dubio verendum est, ne quando in muscipulo syllabas capiam aut ne quando, si neglegentior fuero, caseum liber comedat. Nisi forte illa acutior est collectio:
“Mus syllaba est. Syllaba autem caseum non rodit;
<span class="br"></span><span class="lineNumber">7</span><span class="br"></span>mus ergo caseum non rodit.” O pueriles ineptias! In hoc supercilia subduximus? In hoc barbam demisimus?
Hoc est, quod tristes docemus et pallidi?</p>
<p>Vis scire, quid philosophia promittat generi humano? Consilium. Alium mors vocat, alium paupertas urit, alium divitiae vel alienae torquent vel suae. Ille malam fortunam horret, hic se felicitati suae subducere cupit. Hunc homines male habent,
<span class="br"></span><span class="lineNumber">8</span><span class="br"></span>illum di. Quid mihi lusoria ista conponis? Non est iocandi locus; ad miseros advocatus es. Opem laturum te naufragis, captis, aegris, egentibus, in-





</p></section><notes><section class="footnotes"><ul><li class="note" id="note_LCL075_316_1"><a class="footnoteCrossrefLink" href="#target_note_LCL075_316_1" title="Click to highlight in text"><sup class="lineRef">1</sup>After <span class="italic">ludimus</span> most MSS. give <span class="italic">Vale. Seneca Lucilio suo Salutem</span>; Hense brackets.</a></li><script type="text/javascript">document.getElementById('note_LCL075_316_1').style.display = "none";</script><li class="note" id="note_LCL075_316_2"><a class="footnoteCrossrefLink" href="#target_note_LCL075_316_2" title="Click to highlight in text"><sup class="lineRef">2</sup><span class="italic">inscientia</span> P<sup>2</sup> and Lipsius; <span class="italic">scientia</span> pLP<sup>1</sup>b.</a></li><script type="text/javascript">document.getElementById('note_LCL075_316_2').style.display = "none";</script></ul></section></notes></section>