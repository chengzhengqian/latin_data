<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
quod omni potest fieri? Stat quidem terminus nobis, ubi illum inexorabilis fatorum necessitas fixit, sed nemo scit nostrum, quam prope versetur terminum.<a class="footnoteLink" href="#note_LCL077_162_1" id="target_note_LCL077_162_1"><sup>1</sup></a>
Sic itaque formemus animum, tamquam ad extrema ventum sit. Nihil differamus. Cotidie
<span class="br"></span><span class="lineNumber">8</span><span class="br"></span>cum vita paria faciamus. Maximum vitae vitium est, quod inperfecta semper est, quod aliquid<a class="footnoteLink" href="#note_LCL077_162_2" id="target_note_LCL077_162_2"><sup>2</sup></a> ex illa differtur. Qui cotidie vitae suae summam manum inposuit, non indiget tempore. Ex hac autem indigentia
timor nascitur et cupiditas futuri exedens animum. Nihil est miserius dubitatione venientium quorsus evadant; quantum sit illud quod restat aut quale, sollicita<a class="footnoteLink" href="#note_LCL077_162_3" id="target_note_LCL077_162_3"><sup>3</sup></a> mens inexplicabili formidine agitatur.</p>
<p><span class="br"></span><span class="lineNumber">9</span><span class="br"></span>Quo modo effugiemus hanc volutationem? Uno, si vita nostra non prominebit, si in se colligitur. Ille enim ex futuro suspenditur, cui inritum est praesens. Ubi vero, quidquid mihi debui, redditum est, ubi stabilita mens scit nihil interesse inter diem et saeculum, quicquid deinceps dierum rerumque venturum est, ex alto prospicit et cum multo risu seriem temporum cogitat. Quid enim varietas mobilitasque casuum perturbabit, si certus sis adversus
incerta?</p>
<p><span class="br"></span><span class="lineNumber">10</span><span class="br"></span>Ideo propera, Lucili mi, vivere et singulos dies singulas vitas puta. Qui hoc modo se aptavit,<a class="footnoteLink" href="#note_LCL077_162_4" id="target_note_LCL077_162_4"><sup>4</sup></a> cui vita sua cotidie fuit tota, securus est; in spem<a class="footnoteLink" href="#note_LCL077_162_5" id="target_note_LCL077_162_5"><sup>5</sup></a> viventibus proximum quodque tempus elabitur subitque





</p></section><notes><section class="footnotes"><ul><li class="note" id="note_LCL077_162_1"><a class="footnoteCrossrefLink" href="#target_note_LCL077_162_1" title="Click to highlight in text"><sup class="lineRef">1</sup><span class="italic">terminum</span> Buecheler; <span class="italic">terminus</span> BA.</a></li><script type="text/javascript">document.getElementById('note_LCL077_162_1').style.display = "none";</script><li class="note" id="note_LCL077_162_2"><a class="footnoteCrossrefLink" href="#target_note_LCL077_162_2" title="Click to highlight in text"><sup class="lineRef">2</sup><span class="italic">in aliquid</span> BA. The best solution, in spite of several emendations, is to drop <span class="italic">in.</span></a></li><script type="text/javascript">document.getElementById('note_LCL077_162_2').style.display = "none";</script><li class="note" id="note_LCL077_162_3"><a class="footnoteCrossrefLink" href="#target_note_LCL077_162_3" title="Click to highlight in text"><sup class="lineRef">3</sup><span class="italic">sollicita</span> Buecheler; <span class="italic">collecta</span> BA.</a></li><script type="text/javascript">document.getElementById('note_LCL077_162_3').style.display = "none";</script><li class="note" id="note_LCL077_162_4"><a class="footnoteCrossrefLink" href="#target_note_LCL077_162_4" title="Click to highlight in text"><sup class="lineRef">4</sup><span class="italic">aptavit</span> Stephanus; <span class="italic">aptabit</span> BA.</a></li><script type="text/javascript">document.getElementById('note_LCL077_162_4').style.display = "none";</script><li class="note" id="note_LCL077_162_5"><a class="footnoteCrossrefLink" href="#target_note_LCL077_162_5" title="Click to highlight in text"><sup class="lineRef">5</sup><span class="italic">spem</span> later MSS.; <span class="italic">spe</span> BA.</a></li><script type="text/javascript">document.getElementById('note_LCL077_162_5').style.display = "none";</script></ul></section></notes></section>