<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
“Virtus et philosophia et iustitia verborum inanium crepitus est. Una felicitas est bene vitae facere. Esse, bibere, frui patrimonio, hoc est vivere, hoc est se mortalem esse meminisse. Fluunt dies et inreparabilis vita decurrit; dubitamus sapere? Quid iuvat aetati<a class="footnoteLink" href="#note_LCL077_430_1" id="target_note_LCL077_430_1"><sup>1</sup></a> non semper voluptates recepturae interim, dum potest, dum poscit, ingerere frugalitatem?
Eo mortem praecurre et quidquid illa ablatura est, iam sine tibi interire.<a class="footnoteLink" href="#note_LCL077_430_2" id="target_note_LCL077_430_2"><sup>2</sup></a> Non amicam habes, non puerum, qui amicae moveat invidiam; cottidie sobrius prodis; sic cenas tamquam ephemeridem
patri adprobaturus: non est istud vivere,
<span class="br"></span><span class="lineNumber">11</span><span class="br"></span>sed alienae vitae interesse. Quanta dementia est heredis sui res procurare et sibi negare omnia, ut tibi ex amico inimicum magna faciat hereditas. Plus enim gaudebit tua morte,<a class="footnoteLink" href="#note_LCL077_430_3" id="target_note_LCL077_430_3"><sup>3</sup></a> quo plus acceperit. Istos tristes et superciliosos alienae vitae censores, suae hostes, publicos paedagogos assis ne feceris nec dubitaveris bonam vitam quam opinionem bonam malle.”</p>
<p><span class="br"></span><span class="lineNumber">12</span><span class="br"></span>Hae voces non aliter fugiendae sunt quam illae, quas Ulixes nisi alligatus praetervehi noluit. Idem possunt; abducunt a patria, a parentibus, ab amicis, a virtutibus et in turpem vitam misera nisi



</p></section><notes><section class="footnotes"><ul><li class="note" id="note_LCL077_430_1"><a class="footnoteCrossrefLink" href="#target_note_LCL077_430_1" title="Click to highlight in text"><sup class="lineRef">1</sup><span class="italic">sapere? Quid iuvat aetati</span> Buecheler and Hense: <span class="italic">quod iuvat sapere et aetati</span> BA.</a></li><script type="text/javascript">document.getElementById('note_LCL077_430_1').style.display = "none";</script><li class="note" id="note_LCL077_430_2"><a class="footnoteCrossrefLink" href="#target_note_LCL077_430_2" title="Click to highlight in text"><sup class="lineRef">2</sup><span class="italic">sine tibi interire</span> Hense; <span class="italic">sibi interere</span> BA.</a></li><script type="text/javascript">document.getElementById('note_LCL077_430_2').style.display = "none";</script><li class="note" id="note_LCL077_430_3"><a class="footnoteCrossrefLink" href="#target_note_LCL077_430_3" title="Click to highlight in text"><sup class="lineRef">3</sup><span class="italic">tua morte</span> later MSS.; <span class="italic">tuamor</span> B<sup>1</sup>A.</a></li><script type="text/javascript">document.getElementById('note_LCL077_430_3').style.display = "none";</script></ul></section></notes></section>