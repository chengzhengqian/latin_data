<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>orationem videris sollicitam et politam, scito animum quoque non minus esse pusillis occupatum. Magnus ille remissius loquitur et securius; quaecumque dicit, plus habent fiduciae quam curae.</p>
<p>Nosti comptulos<a class="footnoteLink" href="#note_LCL077_320_1" id="target_note_LCL077_320_1"><sup>1</sup></a> iuvenes, barba et coma nitidos, de capsula totos; nihil ab illis speraveris forte, nihil solidum. Oratio cultus animi est: si circumtonsa est et<a class="footnoteLink" href="#note_LCL077_320_2" id="target_note_LCL077_320_2"><sup>2</sup></a> fucata et manu facta, ostendit illum quoque non esse sincerum et habere aliquid fracti. Non est
<span class="br"></span><span class="lineNumber">3</span><span class="br"></span>ornamentum virile concinnitas. Si nobis animum boni viri liceret inspicere, o quam pulchram faciem, quam sanctam, quam ex magnifico placidoque fulgentem
videremus, hinc iustitia, illinc fortitudine, hinc temperantia prudentiaque lucentibus! Praeter has frugalitas et continentia et tolerantia et liberalitas comitasque et—quis credat?—in homine rarum humanitas bonum, splendorem illi suum adfunderent. Tunc providentia cum elegantia et ex istis magnanimitas
eminentissima quantum, di boni, decoris illi, quantum ponderis gravitatisque adderent! Quanta esset cum gratia auctoritas! Nemo illam
<span class="br"></span><span class="lineNumber">4</span><span class="br"></span>amabilem, qui non simul venerabilem diceret. Si quis viderit hanc faciem altiorem fulgentioremque quam cerni inter humana consuevit, nonne velut numinis occursu obstupefactus resistat et, ut “fas sit vidisse,” tacitus precetur? Tum evocante ipsa vultus benignitate productus adoret ac supplicet, et diu





</p></section><notes><section class="footnotes"><ul><li class="note" id="note_LCL077_320_1"><a class="footnoteCrossrefLink" href="#target_note_LCL077_320_1" title="Click to highlight in text"><sup class="lineRef">1</sup><span class="italic">comptulos</span> Buecheler; <span class="italic">complutos</span> BA.</a></li><script type="text/javascript">document.getElementById('note_LCL077_320_1').style.display = "none";</script><li class="note" id="note_LCL077_320_2"><a class="footnoteCrossrefLink" href="#target_note_LCL077_320_2" title="Click to highlight in text"><sup class="lineRef">2</sup><span class="italic">est et</span> later MSS.; <span class="italic">esset</span> B; <span class="italic">esse</span> A<sup>1</sup>.</a></li><script type="text/javascript">document.getElementById('note_LCL077_320_2').style.display = "none";</script></ul></section></notes></section>