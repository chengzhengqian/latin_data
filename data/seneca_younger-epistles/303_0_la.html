<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
et magna vitia est, sed non extra omnia. Effugit avaritiam, sed iram adhuc sentit; iam non sollicitatur
libidine, etiamnunc ambitione; iam non concupiscit, sed adhuc timet. Et in ipso metu ad quaedam satis firmus est, quibusdam cedit. Mortem contemnit, dolorem reformidat.</p>
<p><span class="br"></span><span class="lineNumber">15</span><span class="br"></span>De hoc loco aliquid cogitemus. Bene nobiscum agetur, si in hunc admittimur numerum. Magna felicitate naturae magnaque et adsidua intentione studii secundus occupatur gradus; sed ne hic quidem contemnendus est color tertius. Cogita, quantum circa te videas malorum, aspice, quam nullum sit nefas sine exemplo, quantum cotidie nequitia proficiat,
quantum publice privatimque peccetur; intelleges
satis nos consequi, si inter pessimos non sumus.</p>
<p><span class="br"></span><span class="lineNumber">16</span><span class="br"></span>“Ego vero,” inquis, “spero me posse et amplioris ordinis fieri.” Optaverim hoc nobis magis quam promiserim; praeoccupati sumus. Ad virtutem contendimus
inter vitia districti. Pudet dicere: honesta colimus, quantum vacat. At quam grande praemium expectat, si occupationes nostras et mala tenacissima abrumpimus. Non cupiditas nos, non timor pellet.
<span class="br"></span><span class="lineNumber">17</span><span class="br"></span>Inagitati terroribus, incorrupti voluptatibus nec mortem horrebimus nec deos; sciemus mortem malum non esse, deos malo<a class="footnoteLink" href="#note_LCL076_144_1" id="target_note_LCL076_144_1"><sup>1</sup></a> non esse. Tam inbecillum



</p></section><notes><section class="footnotes"><ul><li class="note" id="note_LCL076_144_1"><a class="footnoteCrossrefLink" href="#target_note_LCL076_144_1" title="Click to highlight in text"><sup class="lineRef">1</sup><span class="italic">malo</span> Hense; <span class="italic">maio</span> PM<sup>1</sup>; <span class="italic">maiores</span> V; <span class="italic">malos</span> b.</a></li><script type="text/javascript">document.getElementById('note_LCL076_144_1').style.display = "none";</script></ul></section></notes></section>