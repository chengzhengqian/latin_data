<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

omnes attoniti vocem praeconis exspectent, stare otiosum et spectare illas nundinas nec ementem <span class="br"></span><span class="lineNumber">4</span><span class="br"></span>quicquam nec vendentem? Quanto hic maiore gaudio
fruitur, qui non praetoria aut consularia comitia securus intuetur, sed magna illa, in quibus alii honores anniversarios petunt, alii perpetuas potestates,
alii bellorum eventus prosperos triumphosque, alii divitias, alii matrimonia ac liberos, alii salutem suam suorumque! Quanti animi res est solum nihil petere, nulli supplicare, et dicere: “Nihil mihi tecum, fortuna. Non facio mei tibi copiam. Scio apud te Catones repelli, Vatinios fieri. Nihil rogo.”
Hoc est privatam facere fortunam.</p>
<p><span class="br"></span><span class="lineNumber">5</span><span class="br"></span>Licet ergo haec in vicem scribere et hanc semper integram egerere materiam circumspicientibus tot milia hominum inquieta, qui ut aliquid pestiferi consequantur, per mala nituntur in malum petuntque
<span class="br"></span><span class="lineNumber">6</span><span class="br"></span>mox fugienda aut etiam fastidienda. Cui enim adsecuto satis fuit, quod optanti nimium videbatur? Non est, ut existimant homines, avida felicitas, sed pusilla; itaque neminem satiat. Tu ista credis excelsa,
quia longe ab illis iaces; ei vero, qui ad illa pervenit, humilia sunt. Mentior, nisi adhuc quaerit escendere; istud, quod tu summum putas, gradus
<span class="br"></span><span class="lineNumber">7</span><span class="br"></span>est. Omnes autem male habet ignorantia veri;


</p></section><notes></notes></section>