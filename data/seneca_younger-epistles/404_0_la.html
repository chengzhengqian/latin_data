<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

multae inopiae. Aliter,” inquit, “quam debes, paupertatem
intellegis. Paupertas enim est non quae pauca possidet, sed quae multa non possidet; ita non ab eo dicitur, quod habet, sed ab eo, quod ei deest.”
<span class="br"></span><span class="lineNumber">40</span><span class="br"></span>Facilius, quod volo, exprimerem, si Latinum verbum esset, quo ἀνυπαρξία significatur. Hanc paupertati Antipater adsignat; ego non video, quid aliud sit paupertas quam parvi possessio. De isto videbimus, si quando valde vacabit, quae sit divitiarum, quae paupertatis substantia; sed tunc quoque considerabimus, numquid satius sit paupertatem permulcere, divitiis demere supercilium quam litigare de verbis, quasi iam de rebus iudicatum sit.</p>
<p><span class="br"></span><span class="lineNumber">41</span><span class="br"></span>Putemus nos ad contionem vocatos; lex de abolendis
divitiis fertur. His interrogationibus suasuri aut dissuasuri sumus? His effecturi, ut populus Romanus paupertatem, fundamentum et causam imperii
sui, requirat ac laudet,<a class="footnoteLink" href="#note_LCL076_346_1" id="target_note_LCL076_346_1"><sup>1</sup></a> divitias autem suas timeat, ut cogitet has se apud victos repperisse, hinc ambitum et largitiones et tumultus in urbem sanctissimam
et temperantissimam inrupisse, nimis luxuriose ostentari gentium spolia, quod unus populus eripuerit omnibus, facilius ab omnibus uni eripi posse? Hanc



</p></section><notes><section class="footnotes"><ul><li class="note" id="note_LCL076_346_1"><a class="footnoteCrossrefLink" href="#target_note_LCL076_346_1" title="Click to highlight in text"><sup class="lineRef">1</sup><span class="italic">laudet</span> later MSS.; <span class="italic">laudes</span> VPb.</a></li><script type="text/javascript">document.getElementById('note_LCL076_346_1').style.display = "none";</script></ul></section></notes></section>