<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

facere aliquid grande temptanti, sed qui ipsum vitium ament. Itaque ubicumque videris orationem corruptam placere, ibi mores quoque a recto descivisse non erit dubium.</p>
<p>Quomodo conviviorum luxuria, quomodo vestium aegrae civitatis indicia sunt, sic orationis licentia, si modo frequens est, ostendit animos quoque, a quibus
<span class="br"></span><span class="lineNumber">12</span><span class="br"></span>verba exeunt, procidisse. Mirari quidem non debes corrupta excipi non tantum a<a class="footnoteLink" href="#note_LCL077_308_1" id="target_note_LCL077_308_1"><sup>1</sup></a> corona sordidiore, sed ab hac quoque turba cultiore, togis enim inter se isti, non iudiciis distant. Hoc magis mirari potes, quod non tantum vitiosa, sed vitia laudentur. Nam illud semper factum est: nullum sine venia placuit ingenium. Da mihi quemcumque vis, magni nominis
virum<a class="footnoteLink" href="#note_LCL077_308_2" id="target_note_LCL077_308_2"><sup>2</sup></a>; dicam, quid illi aetas sua ignoverit, quid in illo sciens dissimulaverit. Multos tibi dabo, quibus vitia non nocuerint, quosdam, quibus profuerint.
Dabo, inquam, maximae famae et inter admiranda propositos, quos si quis corrigit, delet; sic enim vitia virtutibus inmissa sunt, ut illas secum
<span class="br"></span><span class="lineNumber">13</span><span class="br"></span>tractura sint. Adice nunc, quod oratio certam regulam
non habet; consuetudo illam civitatis, quae numquam in eodem diu stetit, versat. Multi ex alieno saeculo petunt verba,duodecim tabulas loquuntur.
Gracchus illis et Crassus et Curio nimis culti et recentes sunt, ad Appium usque et Coruncanium redeunt. Quidam contra, dum nihil nisi tritum et






</p></section><notes><section class="footnotes"><ul><li class="note" id="note_LCL077_308_1"><a class="footnoteCrossrefLink" href="#target_note_LCL077_308_1" title="Click to highlight in text"><sup class="lineRef">1</sup><span class="italic">a</span> later MSS.; om. BA.</a></li><script type="text/javascript">document.getElementById('note_LCL077_308_1').style.display = "none";</script><li class="note" id="note_LCL077_308_2"><a class="footnoteCrossrefLink" href="#target_note_LCL077_308_2" title="Click to highlight in text"><sup class="lineRef">2</sup><span class="italic">virum</span> later MSS.; <span class="italic">utrum</span> BA.</a></li><script type="text/javascript">document.getElementById('note_LCL077_308_2').style.display = "none";</script></ul></section></notes></section>