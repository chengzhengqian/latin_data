<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

pondere manus motae et saltus vel ille, qui corpus in altum levat, vel ille, qui in longum mittit, vel ille, ut ita dicam, saliaris<a class="footnoteLink" href="#note_LCL075_98_1" id="target_note_LCL075_98_1"><sup>1</sup></a> aut, ut contumeliosius dicam, fullonius; quoius<a class="footnoteLink" href="#note_LCL075_98_2" id="target_note_LCL075_98_2"><sup>2</sup></a> libet ex his elige usum rudem,
<span class="br"></span><span class="lineNumber">5</span><span class="br"></span>facilem. Quicquid facies, cito redi a corpore ad animum. Illum noctibus ac diebus exerce; labore modico alitur ille. Hanc exercitationem non frigus, non aestus inpediet, ne senectus quidem. Id bonum
<span class="br"></span><span class="lineNumber">6</span><span class="br"></span>cura, quod vetustate fit melius. Neque ego te iubeo semper inminere libro aut pugillaribus; dandum est aliquod intervallum animo, ita tamen ut non resolvatur,
sed remittatur. Gestatio et corpus concutit et studio non officit; possis legere, possis dictare, possis loqui, possis audire, quorum nihil ne ambulatio quidem vetat fieri.</p>
<p><span class="br"></span><span class="lineNumber">7</span><span class="br"></span>Nec tu intentionem vocis contempseris, quam veto te per gradus et certos modos extollere, deinde deprimere.
Quid si velis deinde quemadmodum ambules
discere? Admitte istos, quos nova artificia docuit fames; erit qui gradus tuos temperet et buccas edentis observet et in tantum procedat, in quantum audaciam eius patientia et credulitate<a class="footnoteLink" href="#note_LCL075_98_3" id="target_note_LCL075_98_3"><sup>3</sup></a> produxeris. Quid ergo? A clamore protinus et a summa contentione
vox tua incipiet? Usque eo naturale est paulatim incitari, ut litigantes quoque a sermone incipiunt,<a class="footnoteLink" href="#note_LCL075_98_4" id="target_note_LCL075_98_4"><sup>4</sup></a>
ad vociferationem transeunt.<a class="footnoteLink" href="#note_LCL075_98_5" id="target_note_LCL075_98_5"><sup>5</sup></a> Nemo statim






 
</p></section><notes><section class="footnotes"><ul><li class="note" id="note_LCL075_98_1"><a class="footnoteCrossrefLink" href="#target_note_LCL075_98_1" title="Click to highlight in text"><sup class="lineRef">1</sup><span class="italic">saliaris</span> Madvig; <span class="italic">salutarisÌ‡</span> pLb; <span class="italic">saltaris</span> P.</a></li><script type="text/javascript">document.getElementById('note_LCL075_98_1').style.display = "none";</script><li class="note" id="note_LCL075_98_2"><a class="footnoteCrossrefLink" href="#target_note_LCL075_98_2" title="Click to highlight in text"><sup class="lineRef">2</sup><span class="italic">quoius</span> Buecheler; <span class="italic">quos (quod) libet</span> MSS.</a></li><script type="text/javascript">document.getElementById('note_LCL075_98_2').style.display = "none";</script><li class="note" id="note_LCL075_98_3"><a class="footnoteCrossrefLink" href="#target_note_LCL075_98_3" title="Click to highlight in text"><sup class="lineRef">3</sup><span class="italic">patientia et credulitate</span> Lipsius; <span class="italic">patientiae credulitate (crudelitate)</span> MSS.</a></li><script type="text/javascript">document.getElementById('note_LCL075_98_3').style.display = "none";</script><li class="note" id="note_LCL075_98_4"><a class="footnoteCrossrefLink" href="#target_note_LCL075_98_4" title="Click to highlight in text"><sup class="lineRef">4</sup><span class="italic">incipiunt</span> Capps; <span class="italic">incipiant</span> MSS.</a></li><script type="text/javascript">document.getElementById('note_LCL075_98_4').style.display = "none";</script><li class="note" id="note_LCL075_98_5"><a class="footnoteCrossrefLink" href="#target_note_LCL075_98_5" title="Click to highlight in text"><sup class="lineRef">5</sup><span class="italic">transeunt</span> L<sup>1</sup>; <span class="italic">transeant</span> other MSS., Hense.</a></li><script type="text/javascript">document.getElementById('note_LCL075_98_5').style.display = "none";</script></ul></section></notes></section>