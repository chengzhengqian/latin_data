<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

gubernatorem tempestate ac procella, quia non possit id, quod proposuit, efficere nec tenere cursum suum; deteriorem
illum in arte sua non fieri, in opere fieri. Quibus Peripateticus “ergo,” inquit, “et sapientem deteriorem
faciet paupertas, dolor et quicquid aliud tale fuerit. Virtutem enim illi non eripiet, sed opera
<span class="br"></span><span class="lineNumber">32</span><span class="br"></span>eius inpediet.” Hoc recte diceretur, nisi dissimilis esset gubernatoris condicio et sapientis. Huic enim propositum est in vita agenda non utique, quod temptat,
efficere, sed omnia recte facere. Gubernatori propositum est utique navem in portum perducere. Artes ministrae sunt, praestare debent, quod promittunt.
Sapientia domina rectrixque est; artes serviunt vitae, sapientia imperat.</p>
<p><span class="br"></span><span class="lineNumber">33</span><span class="br"></span>Ego aliter respondendum iudico: nec artem gubernatoris
deteriorem ulla tempestate fieri nec ipsam administrationem
artis. Gubernator tibi non felicitatem promisit, sed utilem operam et navis regendae scientiam.
Haec eo magis apparet, quo illi magis aliqua fortuita vis obstitit. Qui hoc potuit dicere “Neptune, numquam hanc navem nisi rectam,” arti satis fecit; tempestas non opus gubernatoris impedit, sed successum.
<span class="br"></span><span class="lineNumber">34</span><span class="br"></span>“Quid ergo?” inquit, “non nocet gubernatori ea res, quae illum tenere portum vetat, quae conatus eius inritos efficit, quae aut refert illum aut detinet



</p></section><notes></notes></section>