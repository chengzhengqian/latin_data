<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
duce erramus et dicimus: “Non ego ambitiosus sum, sed nemo aliter Romae potest vivere. Non ego sumptuosus
sum, sed urbs ipsa magnas inpensas exigit Non est meum vitium, quod iracundus sum, quod nondum
constitui certum genus vitae; adulescentia haec
<span class="br"></span><span class="lineNumber">4</span><span class="br"></span>facit.” Quid nos decipimus? Non est extrinsecus malum nostrum; intra nos est, in visceribus ipsis sedet, et ideo difficulter ad sanitatem pervenimus, quia nos aegrotare nescimus.</p>
<p>Si curari coeperimus, quando tot morborum tantas vires<a class="footnoteLink" href="#note_LCL075_332_1" id="target_note_LCL075_332_1"><sup>1</sup></a> discutiemus? Nunc vero ne<a class="footnoteLink" href="#note_LCL075_332_2" id="target_note_LCL075_332_2"><sup>2</sup></a> quaerimus quidem medicum, qui minus negotii haberet, si adhiberetur ad recens vitium. Sequerentur teneri et rudes animi
<span class="br"></span><span class="lineNumber">5</span><span class="br"></span>recta monstrantem. Nemo difficulter ad naturam reducitur, nisi qui ab illa defecit. Erubescimus discere bonam mentem; at mehercules, si turpe est magistrum huius rei quaerere, illud desperandum est, posse nobis casu tantum bonum influere.</p>
<p>Laborandum est, et ut verum dicam, ne labor quidem magnus est, si modo, ut dixi, ante animum nostrum formare incipimus et recorrigere, quam indurescat pravitas eius. Sed nec indurata despero.
<span class="br"></span><span class="lineNumber">6</span><span class="br"></span>Nihil est, quod non expugnet pertinax opera et intenta ac diligens cura; robora in rectum quamvis flexa revocabis. Curvatas trabes calor explicat et aliter natae in id finguntur, quod usus noster exigit; quanto facilius animus accipit formam, flexibilis et


</p></section><notes><section class="footnotes"><ul><li class="note" id="note_LCL075_332_1"><a class="footnoteCrossrefLink" href="#target_note_LCL075_332_1" title="Click to highlight in text"><sup class="lineRef">1</sup><span class="italic">morborum tantas vires</span> Gertz; <span class="italic">morbos tantas ve res</span> MSS.</a></li><script type="text/javascript">document.getElementById('note_LCL075_332_1').style.display = "none";</script><li class="note" id="note_LCL075_332_2"><a class="footnoteCrossrefLink" href="#target_note_LCL075_332_2" title="Click to highlight in text"><sup class="lineRef">2</sup><span class="italic">ne</span> Muretus; <span class="italic">nec</span> MSS.</a></li><script type="text/javascript">document.getElementById('note_LCL075_332_2').style.display = "none";</script></ul></section></notes></section>