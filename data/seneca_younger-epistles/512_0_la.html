<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

poenas et aliquando specie boni puniunt. Vis deos propitiare? Bonus esto. Satis illos coluit, quisquis imitatus est.</p>
<p><span class="br"></span><span class="lineNumber">51</span><span class="br"></span>Ecce altera quaestio, quomodo hominibus sit utendum. Quid agimus? Quae damus praecepta?
Ut parcamus sanguini humano? Quantulum est ei non nocere, cui debeas prodesse! Magna scilicet laus est, si homo mansuetus homini est. Praecipiemus, ut naufrago manum porrigat, erranti viam monstret, cum esuriente panem suum dividat? Quando omnia, quae praestanda ac vitanda sunt, dicam, cum possim breviter hanc illi formulam humani
<span class="br"></span><span class="lineNumber">52</span><span class="br"></span>officii tradere: omne hoc, quod vides, quo divina atque humana conclusa sunt, unum est; membra sumus corporis magni. Natura nos cognatos edidit, cum ex isdem et in eadem gigneret. Haec nobis amorem indidit mutuum et sociabiles fecit. Illa aequum iustumque composuit; ex illius constitutione
miserius est nocere quam laedi. Ex illius imperio
<span class="br"></span><span class="lineNumber">53</span><span class="br"></span>paratae sint iuvandis manus. Ille versus et in pectore et in ore sit:</p>
<blockquote><p><span class="line">Homo sum, humani nihil a me alienum puto.</span><span class="linebreak"></span></p></blockquote>
<p class="noindent">Habeamus in commune; nati sumus. Societas nostra lapidum fornicationi simillima est, quae casura, nisi in vicem obstarent, hoc ipso sustinetur.</p>
<p><span class="br"></span><span class="lineNumber">54</span><span class="br"></span>Post deos hominesque dispiciamus, quomodo rebus


</p></section><notes></notes></section>