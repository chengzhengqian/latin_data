<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

nec lumine di egent et ne homines quidem delectantur
fuligine. Vetemus salutationibus matutinis fungi et foribus adsidere templorum; humana ambitio
istis officiis capitur, deum colit qui novit. Vetemus
lintea et strigiles Iovi ferre et speculum tenere Iunoni; non quaerit ministros deus. Quidni? Ipse humano generi ministrat, ubique et omnibus praesto est. Audiat licet, quem modum servare in sacrificiis debeat, quam procul resilire a molestis superstitionibus,
numquam satis profectum erit, nisi qualem debet deum mente conceperit, omnia habentem, omnia tribuentem, beneficum<a class="footnoteLink" href="#note_LCL077_88_1" id="target_note_LCL077_88_1"><sup>1</sup></a> gratis. Quae causa est dis
<span class="br"></span><span class="lineNumber">49</span><span class="br"></span>bene faciendi? Natura. Errat, si quis illos putat nocere nolle; non possunt. Nec accipere iniuriam queunt nec facere; laedere etenim laedique coniunctum
est. Summa illa ac pulcherrima omnium natura quos periculo exemit, ne periculosos quidem fecit.</p>
<p><span class="br"></span><span class="lineNumber">50</span><span class="br"></span>Primus est deorum cultus deos credere; deinde reddere illis maiestatem suam, reddere bonitatem, sine qua nulla maiestas est. Scire illos esse, qui praesident mundo, qui universa vi sua temperant, qui humani generis tutelam gerunt interdum incuriosi<a class="footnoteLink" href="#note_LCL077_88_2" id="target_note_LCL077_88_2"><sup>2</sup></a> singulorum. Hi nec dant malum nec habent; ceterum castigant quosdam et coercent et inrogant




</p></section><notes><section class="footnotes"><ul><li class="note" id="note_LCL077_88_1"><a class="footnoteCrossrefLink" href="#target_note_LCL077_88_1" title="Click to highlight in text"><sup class="lineRef">1</sup><span class="italic">beneficum</span> cod. Velz., also Windhaus and Madvig; <span class="italic">beneficium</span> BA.</a></li><script type="text/javascript">document.getElementById('note_LCL077_88_1').style.display = "none";</script><li class="note" id="note_LCL077_88_2"><a class="footnoteCrossrefLink" href="#target_note_LCL077_88_2" title="Click to highlight in text"><sup class="lineRef">2</sup><span class="italic">incuriosi</span> Madvig; <span class="italic">curiosi</span> BA.</a></li><script type="text/javascript">document.getElementById('note_LCL077_88_2').style.display = "none";</script></ul></section></notes></section>