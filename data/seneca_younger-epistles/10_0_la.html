<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
</section>
<section class="div2">
<h2><span class="sc">V.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Quod pertinaciter studes et omnibus omissis hoc unum agis, ut te meliorem cotidie facias, et probo et gaudeo, nec tantum hortor, ut perseveres, sed etiam rogo. Illud autem te admoneo, ne eorum more, qui non proficere sed conspici cupiunt, facias aliqua, quae in habitu tuo aut genere vitae notabilia sint.
<span class="br"></span><span class="lineNumber">2</span><span class="br"></span>Asperum cultum et intonsum caput et neglegentiorem barbam et indictum argento odium et cubile humi positum, et quicquid aliud ambitio nempe perversa<a class="footnoteLink" href="#note_LCL075_20_1" id="target_note_LCL075_20_1"><sup>1</sup></a> via sequitur, evita. Satis ipsum nomen philosophiae, etiam si modeste tractetur, invidiosum est; quid si nos hominum consuetudini coeperimus excerpere? Intus omnia dissimilia sint, frons populo nostra
<span class="br"></span><span class="lineNumber">3</span><span class="br"></span>conveniat. Non splendeat toga, ne sordeat quidem. Non habeamus argentum, in quod solidi auri caelatura
descenderit, sed non putemus frugalitatis indicium
auro argentoque caruisse. Id agamus, ut meliorem vitam sequamur quam vulgus, non ut contrariam;
alioquin quos emendari volumus, fugamus a nobis et avertimus. Illud quoque efficimus, ut nihil imitari velint nostri, dum timent, ne imitanda sint omnia.</p>
<p><span class="br"></span><span class="lineNumber">4</span><span class="br"></span>Hoc primum philosophia promittit, sensum communem,
humanitatem et congregationem. A qua professione dissimilitudo nos separabit. Videamus,

</p></section><notes><section class="footnotes"><ul><li class="note" id="note_LCL075_20_1"><a class="footnoteCrossrefLink" href="#target_note_LCL075_20_1" title="Click to highlight in text"><sup class="lineRef">1</sup><span class="italic">ambitio nempe perversa</span> Gertz; <span class="italic">ambitionem perversa</span> MSS.</a></li><script type="text/javascript">document.getElementById('note_LCL075_20_1').style.display = "none";</script></ul></section></notes></section>