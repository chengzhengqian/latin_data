<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
animalia beatam vitam actura; quod fieri nullo modo potest. Omnia pro honesto patienda sunt; quod non erat faciendum, si esset ullum aliud bonum quam honestum.</p>
<p>Haec quamvis latius exsecutus essem priore
<span class="br"></span><span class="lineNumber">27</span><span class="br"></span>epistula, constrinxi et breviter percucurri. Numquam
autem vera tibi opinio talis videbitur, nisi animum adleves et te ipse interroges, si res exegerit, ut pro patria moriaris et salutem omnium civium tua redimas, an porrecturus sis cervicem non tantum patienter, sed etiam libenter. Si hoc facturus es, nullum aliud bonum est. Omnia enim relinquis, ut hoc habeas. Vide quanta vis honesti sit: pro re publica morieris, etiam si statim facturus hoc eris,
<span class="br"></span><span class="lineNumber">28</span><span class="br"></span>cum scieris tibi esse faciendum. Interdum ex re pulcherrima magnum gaudium etiam exiguo tempore ac brevi capitur, et quamvis fructus operis peracti nullus ad defunctum exemptumque rebus humanis pertineat, ipsa tamen contemplatio futuri operis iuvat, et vir fortis ac iustus, cum mortis suae pretia ante se posuit, libertatem patriae, salutem omnium, pro quibus dependit animam, in summa voluptate
<span class="br"></span><span class="lineNumber">29</span><span class="br"></span>est et periculo suo fruitur. Sed ille quoque, cui hoc gaudium eripitur, quod<a class="footnoteLink" href="#note_LCL076_162_1" id="target_note_LCL076_162_1"><sup>1</sup></a> tractatio operis maximi et

</p></section><notes><section class="footnotes"><ul><li class="note" id="note_LCL076_162_1"><a class="footnoteCrossrefLink" href="#target_note_LCL076_162_1" title="Click to highlight in text"><sup class="lineRef">1</sup><span class="italic">quod</span> Arg. b; <span class="italic">quam</span> VPb.</a></li><script type="text/javascript">document.getElementById('note_LCL076_162_1').style.display = "none";</script></ul></section></notes></section>