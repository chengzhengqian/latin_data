<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p><span class="br"></span><span class="lineNumber">9</span><span class="br"></span>M. Cato Censorius, quem tam e re publica fuit nasci quam Scipionem, alter enim cum hostibus nostris
bellum, alter cum moribus gessit, cantherio vehebatur
et hippoperis quidem inpositis, ut secum utilia portaret. O quam cuperem illi nunc occurrere aliquem
ex his trossulis in via<a class="footnoteLink" href="#note_LCL076_328_1" id="target_note_LCL076_328_1"><sup>1</sup></a> cursores et Numidas et multum ante se pulveris agentem! Hic sine dubio cultior comitatiorque quam M. Cato videretur, hic, qui inter illos apparatus delicatos cum maxime dubitat,
<span class="br"></span><span class="lineNumber">10</span><span class="br"></span>utrum se ad gladium locet an ad cultrum. O quantum erat saeculi decus, imperatorem triumphalem,
censorium, quod super omnia haec est, Catonem uno caballo esse contentum et ne toto quidem! Partem enim sarcinae ab utroque latere dependente? occupabant. Ita non omnibus obesis mannis et asturconibus
et tolutariis praeferres unicum illum equum
<span class="br"></span><span class="lineNumber">11</span><span class="br"></span>ab ipso Catone defrictum? Video non futurum finem in ista materia ullum, nisi quem ipse mihi fecero. Hic itaque conticescam, quantum ad ista, quae sine dubio talia divinavit futura, qualia nunc sunt, qui primus appellavit “inpedimenta.” Nunc volo paucissimas
adhuc interrogationes nostrorum tibi reddere ad virtutem pertinentes, quam satisfacere vitae beatae contendimus.</p>
<p><span class="br"></span><span class="lineNumber">12</span><span class="br"></span>“Quod bonum est, bonos facit. Nam et in arte musica quod bonum est, facit musicum. Fortuita







</p></section><notes><section class="footnotes"><ul><li class="note" id="note_LCL076_328_1"><a class="footnoteCrossrefLink" href="#target_note_LCL076_328_1" title="Click to highlight in text"><sup class="lineRef">1</sup>After <span class="italic">via</span> Lipsius removed <span class="italic">divitibus.</span></a></li><script type="text/javascript">document.getElementById('note_LCL076_328_1').style.display = "none";</script></ul></section></notes></section>