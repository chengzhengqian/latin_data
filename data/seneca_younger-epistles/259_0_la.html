<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
</section>
<section class="div2">
<h2><span class="sc">LXX.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Post longum intervallum Pompeios tuos vidi. In conspectum adulescentiae meae reductus sum. Quicquid
illic iuvenis feceram, videbar mihi facere adhuc
<span class="br"></span><span class="lineNumber">2</span><span class="br"></span>posse et paulo ante fecisse. Praenavigavimus, Lucili, vitam et quemadmodum in mari, ut ait Vergilius noster,</p>
<blockquote><p><span class="line">Terraeque urbesque recedunt,</span><span class="linebreak"></span></p></blockquote>
<p class="noindent">sic in hoc cursu rapidissimi temporis primum pueritiam abscondimus, deinde adulescentiam, deinde quidquid est illud inter iuvenem et senem medium, in utriusque confinio positum, deinde ipsius senectutis optimos annos. Novissime incipit ostendi publicus finis
<span class="br"></span><span class="lineNumber">3</span><span class="br"></span>generis humani. Scopulum esse illum putamus dementissimi; portus est, aliquando petendus, numquam
recusandus, in quem si quis intra primos annos delatus est, non magis queri debet quam qui cito navigavit. Alium enim, ut scis, venti segnes ludunt ac detinent et tranquillitatis lentissimae taedio lassant, alium pertinax flatus celerrime perfert.</p>
<p><span class="br"></span><span class="lineNumber">4</span><span class="br"></span>Idem evenire nobis puta: alios vita velocissime adduxit, quo veniendum erat etiam cunctantibus, alios maceravit et coxit. Quae, ut scis, non semper



</p></section><notes></notes></section>