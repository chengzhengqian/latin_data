<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
spississimum, domi remanet et premit habentem, quemadmodum Attalus noster dicere solebat: “malitia
ipsa maximam partem veneni sui bibit.” Illud venenum, quod serpentes in alienam perniciem proferunt,
sine sua continent, non est huic simile; hoc
<span class="br"></span><span class="lineNumber">23</span><span class="br"></span>habentibus pessimum est. Torquet ingratus se et macerat; odit, quae accepit, quia redditurus est, et extenuat,
iniurias vero dilatat atque auget. Quid autem eo miserius, cui beneficia excidunt haerent iniuriae?</p>
<p>At contra sapientia exornat omne beneficium ac sibi ipsa commendat et se adsidua eius commemoratione
<span class="br"></span><span class="lineNumber">24</span><span class="br"></span>delectat. Malis una voluptas est et haec brevis, dum accipiunt beneficia, ex quibus sapienti longum gaudium manet ac perenne. Non enim illum accipere,
sed accepisse delectat, quod inmortale est et adsiduum. Illa eontemnit, quibus laesus est, nec
<span class="br"></span><span class="lineNumber">25</span><span class="br"></span>obliviscitur per neglegentiam, sed volens. Non vertit omnia in peius nec quaerit, cui inputet casum, et peccata hominum ad fortunam potius refert. Non calumniatur verba nec vultus; quicquid accidit, benigne
interpretando levat. Non offensae potius quam officii meminit. Quantum potest, in priore ac meliore se memoria detinet nec mutat animum adversus bene



</p></section><notes></notes></section>