<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
Nulli enim nisi audituro dicendum est. Ideo de Diogene nec minus de aliis Cynicis, qui libertate promiscua
usi sunt et obvios monuerunt, dubitari solet,
<span class="br"></span><span class="lineNumber">2</span><span class="br"></span>an hoc facere debuerint. Quid enim, si quis surdos obiurget aut natura morbove mutos? “Quare,” inquis, “verbis parcam? Gratuita sunt. Non possum scire, an ei profuturus sim, quem admoneo; illud scio, alicui me profuturum si multos admonuero. Spargenda manus est.<a class="footnoteLink" href="#note_LCL075_204_1" id="target_note_LCL075_204_1"><sup>1</sup></a> Non potest fieri, ut non aliquando succedat multa temptanti.”</p>
<p><span class="br"></span><span class="lineNumber">3</span><span class="br"></span>Hoc, mi Lucili, non existimo magno viro faciendum;
diluitur eius auctoritas nec habet apud eos satis ponderis, quos posset minus obsolefacta corrigere. Sagittarius non aliquando ferire debet, sed aliquando deerrare. Non est ars, quae ad effectum casu venit. Sapientia ars est; certum petat, eligat profecturos, ab is, quos desperavit, recedat, non tamen cito relinquat et in ipsa desperatione extrema remedia temptet.</p>
<p><span class="br"></span><span class="lineNumber">4</span><span class="br"></span>Marcellinum nostrum ego nondum despero. Etiamnunc servari potest, sed si cito illi manus porrigitur. Est quidem periculum, ne porrigentem trahat; magna in illo ingenii vis est, sed iam tendentis in pravum. Nihilominus adibo hoc periculum
<span class="br"></span><span class="lineNumber">5</span><span class="br"></span>et audebo illi mala sua ostendere. Faciet



</p></section><notes><section class="footnotes"><ul><li class="note" id="note_LCL075_204_1"><a class="footnoteCrossrefLink" href="#target_note_LCL075_204_1" title="Click to highlight in text"><sup class="lineRef">1</sup>So the MSS.; otherwise Hense would read <span class="italic">spargendum plena manu est.</span></a></li><script type="text/javascript">document.getElementById('note_LCL075_204_1').style.display = "none";</script></ul></section></notes></section>