<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

propter curam mei facio, ante omnia est mei cura. Haec animalibus inest cunctis nec inseritur, sed
innascitur.</p>
<p><span class="br"></span><span class="lineNumber">18</span><span class="br"></span>Producit fetus suos natura, non abicit. Et quia tutela certissima ex proximo est, sibi quisque commissus
est. Itaque, ut in prioribus epistulis dixi, tenera quoque animalia et materno utero vel ovo<a class="footnoteLink" href="#note_LCL077_406_1" id="target_note_LCL077_406_1"><sup>1</sup></a> modo effusa, quid sit infestum, ipsa<a class="footnoteLink" href="#note_LCL077_406_2" id="target_note_LCL077_406_2"><sup>2</sup></a> protinus norunt et mortifera devitant. Umbram quoque transvolantium
reformidant obnoxia avibus rapto viventibus.</p>
<p>Nullum animal ad vitam prodit sine metu mortis.
<span class="br"></span><span class="lineNumber">19</span><span class="br"></span>“Quemadmodum,” inquit, “editum animal intellectum habere aut salutaris aut mortiferae rei potest?” Primum quaeritur, an intellegat, non quemadmodum
intellegat. Esse autem illis intellectum ex eo apparet, quod nihil amplius, si intellexerint, facient. Quid est, quare pavonem, quare anserem gallina non fugiat, at tanto minorem et ne notum quidem sibi accipitrem? Quare pulli faelem timeant, canem non timeant? Apparet illis inesse nocituri scientiam non experimento collectam; nam antequam
<span class="br"></span><span class="lineNumber">20</span><span class="br"></span>possint experisci, cavent.<a class="footnoteLink" href="#note_LCL077_406_3" id="target_note_LCL077_406_3"><sup>3</sup></a> Deinde ne hoc casu existimes fieri, nec metuunt alia quam debent nec umquam obliviscuntur huius tutelae et diligentiae;





</p></section><notes><section class="footnotes"><ul><li class="note" id="note_LCL077_406_1"><a class="footnoteCrossrefLink" href="#target_note_LCL077_406_1" title="Click to highlight in text"><sup class="lineRef">1</sup><span class="italic">ovo</span> Bartsch; <span class="italic">quo</span> BA.</a></li><script type="text/javascript">document.getElementById('note_LCL077_406_1').style.display = "none";</script><li class="note" id="note_LCL077_406_2"><a class="footnoteCrossrefLink" href="#target_note_LCL077_406_2" title="Click to highlight in text"><sup class="lineRef">2</sup><span class="italic">ipsa</span> Hense; <span class="italic">ipsi</span> or <span class="italic">ipsis</span> MSS.</a></li><script type="text/javascript">document.getElementById('note_LCL077_406_2').style.display = "none";</script><li class="note" id="note_LCL077_406_3"><a class="footnoteCrossrefLink" href="#target_note_LCL077_406_3" title="Click to highlight in text"><sup class="lineRef">3</sup><span class="italic">experisci cavent</span> Buecheler; <span class="italic">experisciavent, experiri cavent,</span> or <span class="italic">experis cavent</span> MSS.</a></li><script type="text/javascript">document.getElementById('note_LCL077_406_3').style.display = "none";</script></ul></section></notes></section>