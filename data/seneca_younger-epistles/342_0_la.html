<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
sum aut verecundia aut instantis pertinacia aut spe.”
<span class="br"></span><span class="lineNumber">6</span><span class="br"></span>Eo animo quidque debetur, quo datur, nec quantum sit, sed a quali profectum voluntate, perpenditur. Nunc coniectura tollatur; et illud beneficium fuit et hoc, quod modum beneficii prioris excessit, iniuria est. Vir bonus utrosque calculos sic ponit, ut se ipse circumscribat; beneficio adicit, iniuriae demit.</p>
<p>Alter ille remissior iudex, quem esse me malo,
<span class="br"></span><span class="lineNumber">7</span><span class="br"></span>iniuriae oblivisci iubebit,<a class="footnoteLink" href="#note_LCL076_222_1" id="target_note_LCL076_222_1"><sup>1</sup></a> officii meminisse. “Hoc certe,” inquis,<a class="footnoteLink" href="#note_LCL076_222_2" id="target_note_LCL076_222_2"><sup>2</sup></a> “iustitiae convenit, suum cuique reddere, beneficio gratiam, iniuriae talionem aut certe malam gratiam.” Verum erit istud, cum alius iniuriam fecerit, alius beneficium dederit; nam si idem est, beneficio vis iniuriae extinguitur. Nam cui, etiam si merita non antecessissent, oportebat ignosci, post beneficia laedenti plus quam venia debetur.
<span class="br"></span><span class="lineNumber">8</span><span class="br"></span>Non pono utrique par pretium. Pluris aestimo beneficium quam iniuriam. Non omnes grati sciunt debere beneficium; potest etiam inprudens et rudis et unus e turba, utique dum prope est ab accepto; ignorat autem, quantum pro eo debeat. Uni sapienti notum est, quanti res quaeque taxanda sit. Nam
 



</p></section><notes><section class="footnotes"><ul><li class="note" id="note_LCL076_222_1"><a class="footnoteCrossrefLink" href="#target_note_LCL076_222_1" title="Click to highlight in text"><sup class="lineRef">1</sup><span class="italic">iubebit</span> Gertz; <span class="italic">debebit</span> VPb.</a></li><script type="text/javascript">document.getElementById('note_LCL076_222_1').style.display = "none";</script><li class="note" id="note_LCL076_222_2"><a class="footnoteCrossrefLink" href="#target_note_LCL076_222_2" title="Click to highlight in text"><sup class="lineRef">2</sup><span class="italic">inquis</span> later MSS.; <span class="italic">inquam</span> VPb.</a></li><script type="text/javascript">document.getElementById('note_LCL076_222_2').style.display = "none";</script></ul></section></notes></section>