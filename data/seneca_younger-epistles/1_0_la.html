<section class="div1 language" lang="la"><header><hgroup><h1>The Epistles Of Seneca</h1></hgroup></header>
<h1><span class="ac">L. Annaei Senecae Ad Lucilium Epistulae</span></h1>
<section class="div2">
<h2><span class="sc">I.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Ita fac, mi Lucili; vindica te tibi, et tempus, quod adhuc aut auferebatur aut subripiebatur aut excidebat,
collige et serva. Persuade tibi hoc sic esse, ut scribo: quaedam tempora eripiuntur nobis, quaedam subducuntur, quaedam effluunt. Turpissima tamen est iactura, quae per neglegentiam fit. Et si volueris attendere, maxima pars vitae elabitur male agentibus, magna nihil agentibus, tota vita aliud agentibus.
<span class="br"></span><span class="lineNumber">2</span><span class="br"></span>Quem mihi dabis, qui aliquod pretium tempori ponat, qui diem aestimet, qui intellegat se cotidie mori? In hoc enim fallimur, quod mortem prospicimus; magna pars eius iam praeterit. Quicquid aetatis retro est, mors tenet.</p>
<p>Fac ergo, mi Lucili, quod facere te scribis, omnes
horas conplectere. Sic fiet, ut minus ex crastino
pendeas, si hodierno manum inieceris. Dum differtur,
</p></section><notes></notes></section>