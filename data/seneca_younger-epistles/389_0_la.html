<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

Catonem tibi aedilem aut Fabium Maximum aut ex Corneliis aliquem manu sua temperasse? Nam hoc quoque nobilissimi aediles fungebantur officio intrandi ea loca, quae populum receptabant, exigendique munditias
et utilem ac salubrem temperaturam, non hanc, quae nuper inventa est similis incendio, adeo quidem, ut convictum in aliquo scelere servum vivum lavari oporteat. Nihil mihi videtur iam interesse, ardeat balineum an caleat.</p>
<p><span class="br"></span><span class="lineNumber">11</span><span class="br"></span>Quantae nunc aliqui rusticitatis damnant Scipionem,
quod non in caldarium suum latis specularibus
diem admiserat, quod non in multa luce decoquebatur
et expectabat,<a class="footnoteLink" href="#note_LCL076_316_1" id="target_note_LCL076_316_1"><sup>1</sup></a> ut in balneo concoqueret. O hominem calamitosum! Nesciit<a class="footnoteLink" href="#note_LCL076_316_2" id="target_note_LCL076_316_2"><sup>2</sup></a> vivere. Non saccata aqua lavabatur, sed saepe turbida et, cum plueret vehementius, paene lutulenta. Nec multum eius intererat, an<a class="footnoteLink" href="#note_LCL076_316_3" id="target_note_LCL076_316_3"><sup>3</sup></a> sic lavaretur; veniebat enim ut
<span class="br"></span><span class="lineNumber">12</span><span class="br"></span>sudorem illic ablueret, non ut unguentum. Quas nunc quorundam voces futuras credis? “Non invideo Scipioni; vere in exilio vixit, qui sic lavabatur.”
Immo, si scias, non cotidie lavabatur. Nam, ut aiunt, qui priscos mores urbis tradiderunt, brachia et crura cotidie abluebant, quae scilicet sordes opere collegerant,
ceterum toti nundinis lavabantur. Hoc loco dicet aliquis: “olim<a class="footnoteLink" href="#note_LCL076_316_4" id="target_note_LCL076_316_4"><sup>4</sup></a> liquet mihi inmundissimos fuisse. Quid putas illos oluisse?” Militiam, laborem,






</p></section><notes><section class="footnotes"><ul><li class="note" id="note_LCL076_316_1"><a class="footnoteCrossrefLink" href="#target_note_LCL076_316_1" title="Click to highlight in text"><sup class="lineRef">1</sup><span class="italic">expectabat</span> later MSS.; <span class="italic">spectabat</span> VPb.</a></li><script type="text/javascript">document.getElementById('note_LCL076_316_1').style.display = "none";</script><li class="note" id="note_LCL076_316_2"><a class="footnoteCrossrefLink" href="#target_note_LCL076_316_2" title="Click to highlight in text"><sup class="lineRef">2</sup><span class="italic">nesciit</span> Gothofredus; <span class="italic">nescit</span> VPb.</a></li><script type="text/javascript">document.getElementById('note_LCL076_316_2').style.display = "none";</script><li class="note" id="note_LCL076_316_3"><a class="footnoteCrossrefLink" href="#target_note_LCL076_316_3" title="Click to highlight in text"><sup class="lineRef">3</sup><span class="italic">an</span> later MSS.; <span class="italic">ac</span> VPb.</a></li><script type="text/javascript">document.getElementById('note_LCL076_316_3').style.display = "none";</script><li class="note" id="note_LCL076_316_4"><a class="footnoteCrossrefLink" href="#target_note_LCL076_316_4" title="Click to highlight in text"><sup class="lineRef">4</sup><span class="italic">aliquis: olim</span> Hense; <span class="italic">aliquotis, aliquo, aliquis</span> MSS.</a></li><script type="text/javascript">document.getElementById('note_LCL076_316_4').style.display = "none";</script></ul></section></notes></section>