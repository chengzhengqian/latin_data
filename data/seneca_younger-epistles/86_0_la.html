<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
mortis, qui sunt plurimi, colligo. Respice ad haec nostra tempora, de quorum languore ac deliciis querimur;
omnis ordinis homines suggerent, omnis fortunae,
omnis aetatis, qui mala sua morte praeciderint.</p>
<p>Mihi crede, Lucili, adeo mors timenda non est, ut beneficio eius nihil timendum<a class="footnoteLink" href="#note_LCL075_172_1" id="target_note_LCL075_172_1"><sup>1</sup></a> sit. Securus itaque
<span class="br"></span><span class="lineNumber">12</span><span class="br"></span>inimici minas audi. Et quamvis conscientia tibi tua fiduciam faciat, tamen quia multa extra causam valent, et quod aequissimum est spera, et ad id te quod est iniquissimum conpara. Illud autem ante omnia memento, demere rebus tumultum ac videre, quid in quaque re sit; scies nihil esse in istis terribile
<span class="br"></span><span class="lineNumber">13</span><span class="br"></span>nisi ipsum timorem. Quod vides accidere pueris, hoc nobis quoque maiusculis pueris evenit: illi quos amant, quibus adsueverunt, cum quibus ludunt, si personatos vident, expavescunt. Non hominibus tantum, sed rebus persona demenda est et reddenda facies sua.</p>
<p><span class="br"></span><span class="lineNumber">14</span><span class="br"></span>Quid mihi gladios et ignes ostendis et turbam carnificum circa te frementem? Tolle istam pompam, sub qua lates et stultos territas! Mors es,<a class="footnoteLink" href="#note_LCL075_172_2" id="target_note_LCL075_172_2"><sup>2</sup></a> quam nuper servus meus, quam ancilla contempsit. Quid tu rursus mihi flagella et eculeos magno apparatu explicas? Quid singulis articulis singula machinamenta,
quibus extorqueantur, aptata et mille alia



 
</p></section><notes><section class="footnotes"><ul><li class="note" id="note_LCL075_172_1"><a class="footnoteCrossrefLink" href="#target_note_LCL075_172_1" title="Click to highlight in text"><sup class="lineRef">1</sup><span class="italic">timendum</span> p; <span class="italic">anteferendum</span> L; <span class="italic">anteferendum timendum</span> Pb; <span class="italic">ante (a te</span> Lipsius) <span class="italic">verendum</span> Gertz.</a></li><script type="text/javascript">document.getElementById('note_LCL075_172_1').style.display = "none";</script><li class="note" id="note_LCL075_172_2"><a class="footnoteCrossrefLink" href="#target_note_LCL075_172_2" title="Click to highlight in text"><sup class="lineRef">2</sup><span class="italic">es</span> Lipsius; <span class="italic">est</span> MSS.</a></li><script type="text/javascript">document.getElementById('note_LCL075_172_2').style.display = "none";</script></ul></section></notes></section>