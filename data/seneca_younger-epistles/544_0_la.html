<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p><span class="br"></span><span class="lineNumber">8</span><span class="br"></span>Humilia praeterea tibi videri dicis omnia et parum erecta; quo vitio carere eum iudico. Non sunt enim humilia illa sed placida et ad animi tenorem<a class="footnoteLink" href="#note_LCL077_154_1" id="target_note_LCL077_154_1"><sup>1</sup></a> quietum compositumque formata, nec depressa sed plana. Deest illis oratorius vigor stimulique, quos quaeris, et subiti ictus sententiarum. Sed totum corpus videris quam sit comptum; honestum est. Non habet oratio eius, sed dabit,<a class="footnoteLink" href="#note_LCL077_154_2" id="target_note_LCL077_154_2"><sup>2</sup></a> dignitatem.</p>
<p><span class="br"></span><span class="lineNumber">9</span><span class="br"></span>Adfer, quem Fabiano possis praeponere. Dic Ciceronem, cuius libri ad philosophiam pertinentes paene totidem sunt, quot Fabiani; cedam, sed non statim pusillum est, si quid maximo minus est. Dic Asinium Pollionem; cedam, et respondeamus: in re tanta eminere est post duos esse. Nomina adhuc T. Livium, scripsit enim et dialogos, quos non magis philosophiae adnumerare possis quam historiae, et ex professo philosophiam continentis libros; huic quoque dabo locum. Vide tamen, quam multos antecedat, qui a tribus vincitur et tribus
eloquentissimis.</p>
<p><span class="br"></span><span class="lineNumber">10</span><span class="br"></span>Sed non praestat omnia: non est fortis oratio eius, quamvis elata sit; non est violenta nec torrens, quamvis effusa sit; non est perspicua, sed pura. “Desideres,” inquis, “contra vitia aliquid aspere dici, contra pericula animose, contra fortunam superbe,




</p></section><notes><section class="footnotes"><ul><li class="note" id="note_LCL077_154_1"><a class="footnoteCrossrefLink" href="#target_note_LCL077_154_1" title="Click to highlight in text"><sup class="lineRef">1</sup><span class="italic">enim humilia illa sed placida et ad animi tenorem</span> later MSS. and Harl.; <span class="italic">enim tenorem</span> BA.</a></li><script type="text/javascript">document.getElementById('note_LCL077_154_1').style.display = "none";</script><li class="note" id="note_LCL077_154_2"><a class="footnoteCrossrefLink" href="#target_note_LCL077_154_2" title="Click to highlight in text"><sup class="lineRef">2</sup><span class="italic">dabit</span> Lipsius; <span class="italic">debet</span> BA.</a></li><script type="text/javascript">document.getElementById('note_LCL077_154_2').style.display = "none";</script></ul></section></notes></section>