<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
sola satis est, omnium enim bonorum vis et origo in ipsa est. Quid refert, an aqua decurrens intercipiatur
atque abeat,<a class="footnoteLink" href="#note_LCL076_130_1" id="target_note_LCL076_130_1"><sup>1</sup></a> si fons, ex quo fluxerat, salvus est? Non dices vitam iustiorem salvis liberis quam amissis nec ordinatiorem nec prudentiorem nec honestiorem; ergo ne meliorem quidem. Non facit adiectio<a class="footnoteLink" href="#note_LCL076_130_2" id="target_note_LCL076_130_2"><sup>2</sup></a> amicorum<a class="footnoteLink" href="#note_LCL076_130_3" id="target_note_LCL076_130_3"><sup>3</sup></a> sapientiorem, non facit stultiorem
detractio, ergo nec beatiorem aut miseriorem. Quamdiu virtus salva fuerit, non senties, quidquid<a class="footnoteLink" href="#note_LCL076_130_4" id="target_note_LCL076_130_4"><sup>4</sup></a>
<span class="br"></span><span class="lineNumber">26</span><span class="br"></span>abscesserit. “Quid ergo? Non est beatior et amicorum et liberorum turba succinctus?” Quidni non sit? Summum enim bonum nec infringitur nec
augetur; in suo modo permanet, utcumque fortuna se gessit. Sive illi senectus longa contigit sive citra senectutem finitus est, eadem mensura summi boni est, quamvis aetatis diversa sit.</p>
<p><span class="br"></span><span class="lineNumber">27</span><span class="br"></span>Utrum maiorem an minorem circulum scribas, ad spatium eius pertinet, non ad formam. Licet alter diu manserit, alterum statim obduxeris et in eum in quo scriptus est pulverem solveris, in eadem uterque forma fuit. Quod rectum est, nec magnitudine aestimatur nec numero nec tempore; non magis produci quam contrahi potest. Honestam vitam ex centum annorum numero in quantum voles corripe et in unum diem coge; aeque honesta est.







</p></section><notes><section class="footnotes"><ul><li class="note" id="note_LCL076_130_1"><a class="footnoteCrossrefLink" href="#target_note_LCL076_130_1" title="Click to highlight in text"><sup class="lineRef">1</sup><span class="italic">abeat</span> later MSS.; <span class="italic">habitat</span> Pb; <span class="italic">haebetaet</span> V; <span class="italic">habetat</span> M<sup>1</sup>.</a></li><script type="text/javascript">document.getElementById('note_LCL076_130_1').style.display = "none";</script><li class="note" id="note_LCL076_130_2"><a class="footnoteCrossrefLink" href="#target_note_LCL076_130_2" title="Click to highlight in text"><sup class="lineRef">2</sup><span class="italic">adiectio</span> Madvig; <span class="italic">adiecto</span> V; <span class="italic">alecto</span> P; <span class="italic">allecto</span> b.</a></li><script type="text/javascript">document.getElementById('note_LCL076_130_2').style.display = "none";</script><li class="note" id="note_LCL076_130_3"><a class="footnoteCrossrefLink" href="#target_note_LCL076_130_3" title="Click to highlight in text"><sup class="lineRef">3</sup><span class="italic">amicorum</span> later MSS.; <span class="italic">amico</span> VPb.</a></li><script type="text/javascript">document.getElementById('note_LCL076_130_3').style.display = "none";</script><li class="note" id="note_LCL076_130_4"><a class="footnoteCrossrefLink" href="#target_note_LCL076_130_4" title="Click to highlight in text"><sup class="lineRef">4</sup><span class="italic">quidquid</span> Gertz; <span class="italic">quid</span> VP; <span class="italic">qui</span> b.</a></li><script type="text/javascript">document.getElementById('note_LCL076_130_4').style.display = "none";</script></ul></section></notes></section>