<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

tela deriguntur.<a class="footnoteLink" href="#note_LCL077_226_1" id="target_note_LCL077_226_1"><sup>1</sup></a> Quaedam in nos fixa sunt, quaedam
vibrant et cum maxime veniunt, quaedam
<span class="br"></span><span class="lineNumber">6</span><span class="br"></span>in alios perventura nos stringunt. Nihil miremur eorum, ad quae nati sumus, quae ideo nulli querenda, quia paria sunt omnibus. Ita dico, paria sunt; nam etiam quod effugit aliquis, pati potuit. Aequum autem ius est non quo omnes usi sunt, sed quod omnibus latum est. Imperetur aequitas animo et sine querella mortalitatis tributa pendamus.</p>
<p><span class="br"></span><span class="lineNumber">7</span><span class="br"></span>Hiems frigora adducit: algendum est. Aestas calores refert: aestuandum est. Intemperies caeli valitudinem temptat: aegrotandum est. Et fera nobis aliquo loco occurret et homo perniciosior feris omnibus. Aliud aqua, aliud ignis eripiet. Hanc rerum condicionem mutare non possumus; illud possumus, magnum sumere animum et viro bono dignum, quo fortiter fortuita patiamur et naturae
<span class="br"></span><span class="lineNumber">8</span><span class="br"></span>consentiamus. Natura autem hoc, quod vides, regnum mutationibus temperat; nubilo serena succedunt;
turbantur maria, cum quieverunt; flant in vicem venti; noctem dies sequitur; pars caeli consurgit,
pars mergitur. Contrariis rerum aeternitas constat.</p>
<p><span class="br"></span><span class="lineNumber">9</span><span class="br"></span>Ad hanc legem animus noster aptandus est; hanc sequatur, huic pareat. Et quaecumque fiunt, debuisse
fieri putet nec velit obiurgare naturam. Optimum est pati, quod emendare non possis, et

</p></section><notes><section class="footnotes"><ul><li class="note" id="note_LCL077_226_1"><a class="footnoteCrossrefLink" href="#target_note_LCL077_226_1" title="Click to highlight in text"><sup class="lineRef">1</sup><span class="italic">varia sunt, in nos tela deriguntur</span> Hense; B and A omit <span class="italic">tela</span> and read <span class="italic">diriguntur.</span></a></li><script type="text/javascript">document.getElementById('note_LCL077_226_1').style.display = "none";</script></ul></section></notes></section>