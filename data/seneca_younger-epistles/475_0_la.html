<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

dolore pro remedio futuram obstinationem animi, qui levius sibi facit, quicquid contumaciter passus est. Optimam doloris esse naturam, quod non potest nec qui extenditur magnus esse nec qui est magnus extendi; omnia fortiter excipienda, quae nobis mundi necessitas imperat.</p>
<p><span class="br"></span><span class="lineNumber">8</span><span class="br"></span>“His decretis cum illum in conspectum suae condicionis adduxeris et cognoverit beatam esse vitam non quae secundum voluptatem<a class="footnoteLink" href="#note_LCL077_16_1" id="target_note_LCL077_16_1"><sup>1</sup></a> est, sed secundum naturam, cum virtutem unicum bonum hominis adamaverit, turpitudinem solum malum fugerit, reliqua
omnia, divitias, honores, bonam valitudinem, vires, imperia, scierit esse mediam partem nec bonis adnumerandam nec malis, monitorem non desiderabit<a class="footnoteLink" href="#note_LCL077_16_2" id="target_note_LCL077_16_2"><sup>2</sup></a>
ad singula, qui dicat: sic incede, sic cena. Hoc viro hoc feminae, hoc marito hoc caelibi convenit.
<span class="br"></span><span class="lineNumber">9</span><span class="br"></span>Ista enim qui diligentissime monent, ipsi facere non possunt. Haec paedagogus puero, haec avia nepoti praecipit, et irascendum non esse magister iracundissimus disputat. Si ludum litterarium intraveris,
scies ista, quae ingenti supercilio philosophi iactant, in puerili esse praescripto.</p>
<p><span class="br"></span><span class="lineNumber">10</span><span class="br"></span>“Utrum deinde manifesta an dubia praecipies? Non desiderant manifesta monitorem, praecipienti dubia non creditur; supervacuum est ergo praecipere. Id




</p></section><notes><section class="footnotes"><ul><li class="note" id="note_LCL077_16_1"><a class="footnoteCrossrefLink" href="#target_note_LCL077_16_1" title="Click to highlight in text"><sup class="lineRef">1</sup><span class="italic">voluptalem</span> later MSS.; <span class="italic">voluntatem</span> BA.</a></li><script type="text/javascript">document.getElementById('note_LCL077_16_1').style.display = "none";</script><li class="note" id="note_LCL077_16_2"><a class="footnoteCrossrefLink" href="#target_note_LCL077_16_2" title="Click to highlight in text"><sup class="lineRef">2</sup><span class="italic">desiderabit</span> later MSS.; <span class="italic">desideravit</span> BA.</a></li><script type="text/javascript">document.getElementById('note_LCL077_16_2').style.display = "none";</script></ul></section></notes></section>