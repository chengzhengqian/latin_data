<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
amisso amico nec fluant. Lacrimandum est, non plorandum.</p>
<p><span class="br"></span><span class="lineNumber">2</span><span class="br"></span>Duram tibi legem videor ponere, cum poetarum Graecorum maximus ius flendi dederit in unum dumtaxat diem, cum dixerit etiam Niobam de cibo cogitasse? Quaeris, unde sint lamentationes, unde inmodici fletus? Per lacrimas argumenta desiderii quaerimus et dolorem non sequimur, sed ostendimus. Nemo tristis sibi est. O infelicem stultitiam! Est aliqua et doloris ambitio.</p>
<p><span class="br"></span><span class="lineNumber">3</span><span class="br"></span>“Quid ergo?” inquis, “Obliviscar amici?” Brevem illi apud te memoriam promittis, si cum dolore mansura
est; iam istam frontem ad risum quaelibet fortuita res transferet. Non differo in longius tempus, quo desiderium omne mulcetur, quo etiam acerrimi luctus residunt. Cum primum te observare desieris, imago ista tristitiae discedet; nunc ipse custodis dolorem tuum. Sed custodienti quoque elabitur eoque citius, quo est acrior, desinit.</p>
<p><span class="br"></span><span class="lineNumber">4</span><span class="br"></span>Id agamus, ut iucunda nobis amissorum fiat recordatio.
Nemo libenter ad id redit, quod non sine tormento cogitaturus est. Sic et<a class="footnoteLink" href="#note_LCL075_430_1" id="target_note_LCL075_430_1"><sup>1</sup></a> illud fieri necesse est, ut cum aliquo nobis morsu amissorum, quos amavimus, nomen occurrat. Sed hic quoque morsus
<span class="br"></span><span class="lineNumber">5</span><span class="br"></span>habet suam voluptatem. Nam, ut dicere solebat Attalus noster, “sic amicorum defunctorum memoria




</p></section><notes><section class="footnotes"><ul><li class="note" id="note_LCL075_430_1"><a class="footnoteCrossrefLink" href="#target_note_LCL075_430_1" title="Click to highlight in text"><sup class="lineRef">1</sup><span class="italic">sic et</span> Hense; <span class="italic">sic ut</span> pLV; <span class="italic">sic</span> Pb.</a></li><script type="text/javascript">document.getElementById('note_LCL075_430_1').style.display = "none";</script></ul></section></notes></section>