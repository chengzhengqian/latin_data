<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
gratior est esurienti cibus. Quicquid ex abstinentia contigit, avidius excipitur. Illas vero animi voluptates,
quae maiores certioresque sunt, nemo medicus aegro negat. Has quisquis sequitur et bene intellegit,
<span class="br"></span><span class="lineNumber">23</span><span class="br"></span>omnia sensuum blandimenta contemnit. “O infelicem
aegrum!” Quare? Quia non vino nivem diluit? Quia non rigorem potionis suae, quam capaci scypho miscuit, renovat fracta insuper glacie? Quia non ostrea illi Lucrina in ipsa mensa aperiuntur? Quia non circa cenationem eius tumultus cocorum est ipsos cum opsoniis focos transferentium? Hoc enim iam luxuria commenta est: ne quis intepescat cibus, ne quid palato iam calloso parum ferveat,
<span class="br"></span><span class="lineNumber">24</span><span class="br"></span>cenam culina prosequitur. “O infelicem aegrum!” edet, quantum concoquat. Non iacebit in conspectu aper ut vilis caro a mensa relegatus, nec in repositorio eius pectora avium, totas enim videre fastidium est, congesta ponentur. Quid tibi mali factum est? Cenabis tamquam aeger, immo aliquando tamquam sanus.</p>
<p><span class="br"></span><span class="lineNumber">25</span><span class="br"></span>Sed omnia ista facile perferemus, sorbitionem, aquam calidam et quicquid aliud intolerabile videtur delicatis et luxu fluentibus magisque animo quam corpore morbidis; tantum mortem desinamus horrere. Desinemus autem, si fines bonorum ac malorum




</p></section><notes></notes></section>