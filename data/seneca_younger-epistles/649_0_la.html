<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

tamquam ad bona feruntur decepti rumoribus, deinde mala esse aut inania aut minora<a class="footnoteLink" href="#note_LCL077_364_1" id="target_note_LCL077_364_1"><sup>1</sup></a> quam speraverint, adepti ac multa passi vident. Maiorque pars miratur
ex intervallo fallentia, et vulgo bona pro magnis sunt.</p>
<p><span class="br"></span><span class="lineNumber">8</span><span class="br"></span>Hoc ne nobis quoque eveniat, quaeramus, quid sit bonum. Varia eius interpretatio fuit, alius illud aliter expressit. Quidam ita finiunt: “bonum est quod invitat animos, quod ad se vocat.” Huic statim opponitur: quid, si invitat quidem, sed in perniciem? Scis, quam multa mala blanda sint. Verum et veri simile inter se differunt; ita quod bonum est, vero iungitur; non est enim bonum nisi verum est. At quod invitat ad se et adlicefacit,<a class="footnoteLink" href="#note_LCL077_364_2" id="target_note_LCL077_364_2"><sup>2</sup></a> veri simile est;
<span class="br"></span><span class="lineNumber">9</span><span class="br"></span>subripit, sollicitat, adtrahit. Quidam ita finierunt:
“bonum est, quod petitionem sui movet, vel quod impetum animi tendentis ad se movet.” Et huic idem opponitur; multa enim impetum animi movent, quae petantur petentium malo. Melius illi, qui ita finierunt: “bonum est, quod ad se impetum animi secundum naturam movet et ita demum petendum est, cum coepit esse expetendum.” Iam et honestum est; hoc enim est perfecte petendum.</p>
<p><span class="br"></span><span class="lineNumber">10</span><span class="br"></span>Locus ipse me admonet, ut quid intersit inter bonum honestumque dicam. Aliquid inter se mixtum
 


</p></section><notes><section class="footnotes"><ul><li class="note" id="note_LCL077_364_1"><a class="footnoteCrossrefLink" href="#target_note_LCL077_364_1" title="Click to highlight in text"><sup class="lineRef">1</sup><span class="italic">minora</span> later MSS.; <span class="italic">miro</span> BA.</a></li><script type="text/javascript">document.getElementById('note_LCL077_364_1').style.display = "none";</script><li class="note" id="note_LCL077_364_2"><a class="footnoteCrossrefLink" href="#target_note_LCL077_364_2" title="Click to highlight in text"><sup class="lineRef">2</sup><span class="italic">adlicefacit</span> Gronovius; <span class="italic">adlicer</span> B; <span class="italic">adicer</span> A.</a></li><script type="text/javascript">document.getElementById('note_LCL077_364_2').style.display = "none";</script></ul></section></notes></section>