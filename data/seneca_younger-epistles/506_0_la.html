<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

et bella gerere gerendaque liberis tradere, cum inter
<span class="br"></span><span class="lineNumber">32</span><span class="br"></span>se etiam mutis ac feris pax sit. Adversus tam potentem explicitumque late furorem operosior philosophia
facta est et tantum sibi virium sumpsit, quantum iis, adversus quae parabatur, accesserat.</p>
<p>Expeditum erat obiurgare indulgentes mero et petentes delicatiorem cibum; non erat animus ad frugalitatem magna vi reducendus, a qua paullum discesserat:</p>
<blockquote><p><span class="br"></span><span class="lineNumber">33</span><span class="br"></span><span class="line">Nunc manibus rapidis opus est, nunc arte magistra.</span><span class="linebreak"></span></p></blockquote>
<p class="noindent">Voluptas ex omni quaeritur. Nullum intra se manet vitium; in avaritiam luxuria praeceps est. Honesti oblivio invasit. Nihil turpest, cuius placet pretium. Homo, sacra res homini, iam per lusum ac iocum occiditur et quem erudiri ad inferenda accipiendaque vulnera nefas erat, is iam nudus inermisque producitur
satisque spectaculi ex homine mors est.</p>
<p><span class="br"></span><span class="lineNumber">34</span><span class="br"></span>In hac ergo morum perversitate desideratur solito vehementius aliquid, quod mala inveterata discutiat; decretis agendum est, ut revellatur penitus falsorum recepta persuasio. His si adiunxerimus praecepta, consolationes, adhortationes, poterunt valere; per
<span class="br"></span><span class="lineNumber">35</span><span class="br"></span>se inefficaces sunt. Si volumus habere obligatos et malis, quibus iam tenentur, avellere, discant, quid malum, quid bonum sit. Sciant omnia praeter virtutem


</p></section><notes></notes></section>