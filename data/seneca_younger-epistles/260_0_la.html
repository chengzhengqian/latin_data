<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

retinenda est. Non enim vivere bonum est, sed bene vivere. Itaque sapiens vivit, quantum debet, non
<span class="br"></span><span class="lineNumber">5</span><span class="br"></span>quantum potest. Videbit ubi victurus sit, cum quibus, quomodo, quid acturus. Cogitat semper, qualis vita, non quanta sit. Si multa<a class="footnoteLink" href="#note_LCL076_58_1" id="target_note_LCL076_58_1"><sup>1</sup></a> occurrunt molesta et tranquillitatem turbantia, emittit se. Nec hoc tantum in necessitate ultima facit, sed cum primum illi coepit suspecta esse fortuna, diligenter circumspicit, numquid ideo<a class="footnoteLink" href="#note_LCL076_58_2" id="target_note_LCL076_58_2"><sup>2</sup></a> desinendum sit. Nihil existimat sua referre, faciat finem an accipiat, tardius fiat an citius. Non tamquam de magno detrimento timet; nemo multum ex stilicidio potest perdere.
<span class="br"></span><span class="lineNumber">6</span><span class="br"></span>Citius mori aut tardius ad rem non pertinet, bene mori aut male ad rem pertinet. Bene autem mori est effugere male vivendi periculum.</p>
<p>Itaque effeminatissimam vocem illius Rhodii existimo, qui cum in caveam coniectus esset a tyranno et tamquam ferum aliquod animal aleretur, suadenti cuidam, ut abstineret cibo: “omnia,” inquit,
<span class="br"></span><span class="lineNumber">7</span><span class="br"></span>“homini, dum vivit, speranda sunt.” Ut sit hoc verum, non omni pretio vita emenda est. Quaedam licet magna, licet certa sint, tamen ad illa turpi infirmitatis confessione non veniam. Ego cogitem in eo, qui vivit, omnia posse fortunam, potius quam cogitem in eo, qui scit mori, nil posse fortunam?





</p></section><notes><section class="footnotes"><ul><li class="note" id="note_LCL076_58_1"><a class="footnoteCrossrefLink" href="#target_note_LCL076_58_1" title="Click to highlight in text"><sup class="lineRef">1</sup><span class="italic">si multa</span> later MSS.; <span class="italic">si</span> (<span class="italic">sit</span> p) <span class="italic">simulata</span> pVPb.</a></li><script type="text/javascript">document.getElementById('note_LCL076_58_1').style.display = "none";</script><li class="note" id="note_LCL076_58_2"><a class="footnoteCrossrefLink" href="#target_note_LCL076_58_2" title="Click to highlight in text"><sup class="lineRef">2</sup><span class="italic">ideo</span> C. Brakman; <span class="italic">illo</span> MSS.; <span class="italic">illo die</span> Muretus.</a></li><script type="text/javascript">document.getElementById('note_LCL076_58_2').style.display = "none";</script></ul></section></notes></section>