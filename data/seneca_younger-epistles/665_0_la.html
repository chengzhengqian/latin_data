<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
</section>
<section class="div2">
<h2><span class="ac">CXXI.<span class="linebreak"></span>
<span class="sc">Seneca Lvcilio svo salvtem</span></span></h2>
<p><span class="br"></span><span class="lineNumber">1</span><span class="br"></span>Litigabis, ego video, cum tibi hodiernam quaestiunculam, in qua satis diu haesimus, exposuero. Iterum enim exclamabis: “hoc quid ad mores?”
Sed exclama, dum tibi primum alios opponam, cum quibus litiges, Posidonium et Archidemum; hi iudicium
accipient. Deinde dicam: non quicquid
<span class="br"></span><span class="lineNumber">2</span><span class="br"></span>morale est, mores bonos facit. Aliud ad hominem alendum pertinet, aliud ad exercendum, aliud ad vestiendum, aliud ad docendum, aliud ad delectandum.
Omnia tamen ad hominem pertinent, etiam si non omnia meliorem eum faciunt. Mores<a class="footnoteLink" href="#note_LCL077_396_1" id="target_note_LCL077_396_1"><sup>1</sup></a> alia aliter attingunt: quaedam illos corrigunt et ordinant,
quaedam naturam eorum et originem scrutantur.
<span class="br"></span><span class="lineNumber">3</span><span class="br"></span>Cum quaero,<a class="footnoteLink" href="#note_LCL077_396_2" id="target_note_LCL077_396_2"><sup>2</sup></a> quare hominem natura produxerit,
quare praetulerit animalibus ceteris, longe me iudicas mores reliquisse? Falsum est. Quomodo enim scies, qui habendi sint, nisi quid homini sit optimum,
inveneris, nisi naturam eius inspexeris? Tunc demum intelleges, quid faciendum tibi, quid vitandum sit, cum didiceris, quid naturae tuae debeas.</p>
<p><span class="br"></span><span class="lineNumber">4</span><span class="br"></span>“Ego,” inquis, “volo discere, quomodo minus cupiam, minus timeam. Superstitionem mihi excute.
Doce leve esse vanumque hoc, quod felicitas dicitur, unam illi syllabam facillime accedere.” Desiderio






</p></section><notes><section class="footnotes"><ul><li class="note" id="note_LCL077_396_1"><a class="footnoteCrossrefLink" href="#target_note_LCL077_396_1" title="Click to highlight in text"><sup class="lineRef">1</sup><span class="italic">mores</span> later MSS.; <span class="italic">timores</span> BA.</a></li><script type="text/javascript">document.getElementById('note_LCL077_396_1').style.display = "none";</script><li class="note" id="note_LCL077_396_2"><a class="footnoteCrossrefLink" href="#target_note_LCL077_396_2" title="Click to highlight in text"><sup class="lineRef">2</sup><span class="italic">quaero</span> add. Schweighaeuser; <span class="italic">quaeritur</span> later MSS.; om. BA.</a></li><script type="text/javascript">document.getElementById('note_LCL077_396_2').style.display = "none";</script></ul></section></notes></section>