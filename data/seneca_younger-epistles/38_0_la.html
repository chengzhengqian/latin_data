<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

Postea videbimus, utrum ista suis viribus valeant an inbecillitate nostra.</p>
<p><span class="br"></span><span class="lineNumber">6</span><span class="br"></span>Illud praesta mihi, ut, quotiens circumsteterint, qui tibi te miserum esse persuadeant, non quid audias, sed quid sentias, cogites et cum patientia tua deliberes ac te ipse interroges, qui tua optime nosti: Quid est, quare isti me conplorent? Quid est, quod trepident, quod contagium quoque mei timeant, quasi transilire calamitas possit? Est aliquid istic mali, an res ista magis infamis est quam mala? Ipse te interroga: Numquid sine causa crucior et maereo et
<span class="br"></span><span class="lineNumber">7</span><span class="br"></span>quod non est malum, facio? “Quomodo,” inquis, “intellegam, vana sint an vera, quibus angor?” Accipe huius rei regulam: aut praesentibus torquemur
aut futuris aut utrisque. De praesentibus facile iudicium est; si corpus tuum liberum et<a class="footnoteLink" href="#note_LCL075_76_1" id="target_note_LCL075_76_1"><sup>1</sup></a> sanum est, nec ullus ex iniuria dolor est. Videbimus quid
<span class="br"></span><span class="lineNumber">8</span><span class="br"></span>futurum sit. Hodie nihil negotii habet. “At enim futurum est.” Primum dispice, an certa argumenta sint venturi mali. Plerumque enim suspicionibus laboramus, et inludit nobis illa, quae conficere bellum solet, fama, multo autem magis singulos conficit. Ita est, mi Lucili; cito accedimus opinioni Non

</p></section><notes><section class="footnotes"><ul><li class="note" id="note_LCL075_76_1"><a class="footnoteCrossrefLink" href="#target_note_LCL075_76_1" title="Click to highlight in text"><sup class="lineRef">1</sup><span class="italic">est</span> Madvig; <span class="italic">et</span>MSS.</a></li><script type="text/javascript">document.getElementById('note_LCL075_76_1').style.display = "none";</script></ul></section></notes></section>