<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<blockquote><p>
<span class="line indent9">liquentia mella</span><span class="linebreak"></span>
<span class="line">Stipant et dulci distendunt nectare cellas.</span><span class="linebreak"></span></p></blockquote>
<p class="noindent"><span class="br"></span><span class="lineNumber">4</span><span class="br"></span>De illis non satis constat, utrum sucum ex floribus ducant, qui protinus mel sit, an quae collegerunt, in hunc saporem mixtura quadam et proprietate spiritus sui mutent. Quibusdam enim placet non faciendi mellis scientiam esse illis, sed colligendi. Aiunt inveniri apud Indos mel in arundinum foliis, quod aut ros illius caeli aut ipsius arundinis umor dulcis et pinguior gignat. In nostris quoque herbis vim eandem, sed minus manifestam et notabilem poni, quam persequatur et contrahat animal huic rei genitum. Quidam existimant conditura et dispositione
in hanc qualitatem verti, quae ex tenerrimis virentium florentiumque decerpserint, non sine quodam,
ut ita, dicam, fermento, quo in unum diversa coalescunt.</p>
<p><span class="br"></span><span class="lineNumber">5</span><span class="br"></span>Sed ne ad aliud quam de quo agitur abducar,<a class="footnoteLink" href="#note_LCL076_278_1" id="target_note_LCL076_278_1"><sup>1</sup></a> nos quoque has apes debemus imitari et quaecumque ex diversa lectione congessimus, separare, melius enim distincta servantur, deinde adhibita ingenii nostri cura et facultate in unum saporem varia illa libamenta confundere, ut etiam si apparuerit, unde sumptum sit, aliud tamen esse quam unde sumptum est, appareat. Quod in corpore nostro videmus sine
<span class="br"></span><span class="lineNumber">6</span><span class="br"></span>ulla opera nostra facere naturam: alimenta, quae




</p></section><notes><section class="footnotes"><ul><li class="note" id="note_LCL076_278_1"><a class="footnoteCrossrefLink" href="#target_note_LCL076_278_1" title="Click to highlight in text"><sup class="lineRef">1</sup><span class="italic">abducar</span> Erasmus; <span class="italic">adducar</span> VPb.</a></li><script type="text/javascript">document.getElementById('note_LCL076_278_1').style.display = "none";</script></ul></section></notes></section>