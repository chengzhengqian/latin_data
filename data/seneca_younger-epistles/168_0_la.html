<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
</section>
<section class="div2">
<h2><span class="sc">LI.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Quomodo quisque potest, mi Lucili! Tu istic habes Aetnam, editum illum ac<a class="footnoteLink" href="#note_LCL075_336_1" id="target_note_LCL075_336_1"><sup>1</sup></a> nobilissimum Siciliae montem, quem quare dixerit Messala unicum, sive Valgius, apud utrumque enim legi, non reperio, cum plurima loca evomant ignem, non tantum edita, quod crebrius evenit, videlicet quia ignis in altissimum effertur, sed etiam iacentia. Nos utcumque possumus, contenti sumus Bais, quas postero die quam adtigeram reliqui, locum ob hoc devitandum, cum habeat quasdam
naturales dotes, quia illum sibi celebrandum
<span class="br"></span><span class="lineNumber">2</span><span class="br"></span>luxuria desumpsit. “Quid ergo? Ulli loco indicendum
est odium?” Minime. Sed quemadmodum aliqua vestis sapienti ac probo viro magis convenit quam aliqua, nec ullum colorem ille odit, sed aliquem parum putat aptum esse frugalitatem professo; sic regio quoque est, quam sapiens vir aut ad sapientiam tendens declinet tamquam alienam bonis moribus.
<span class="br"></span><span class="lineNumber">3</span><span class="br"></span>Itaque de secessu cogitans numquam Canopum eliget, quamvis neminem Canopus esse frugi vetet, ne Baias quidem; deversorium vitiorum esse coeperunt. Illic sibi plurimum luxuria permittit, illic, tamquam aliqua. licentia debeatur loco, magis solvitur.</p>
<p><span class="br"></span><span class="lineNumber">4</span><span class="br"></span>Non tantum corpori, sed etiam moribus salubrem





</p></section><notes><section class="footnotes"><ul><li class="note" id="note_LCL075_336_1"><a class="footnoteCrossrefLink" href="#target_note_LCL075_336_1" title="Click to highlight in text"><sup class="lineRef">1</sup><span class="italic">editum illum ac</span> Chatelain and Hense; <span class="italic">et illuc</span> MSS.</a></li><script type="text/javascript">document.getElementById('note_LCL075_336_1').style.display = "none";</script></ul></section></notes></section>