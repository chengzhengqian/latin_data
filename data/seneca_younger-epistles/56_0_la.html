<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

volo.” Simul et para et<a class="footnoteLink" href="#note_LCL075_112_1" id="target_note_LCL075_112_1"><sup>1</sup></a> disce; si quid te vetat bene
<span class="br"></span><span class="lineNumber">6</span><span class="br"></span>vivere, bene mori non vetat. Non est quod nos paupertas a philosophia revocet, ne egestas quidem. Toleranda est enim ad hoc properantibus vel fames. Quam toleravere quidam in obsidionibus, et quod aliud erat illis patientiae praemium quam in arbitrium non cadere victoris? Quanto hic<a class="footnoteLink" href="#note_LCL075_112_2" id="target_note_LCL075_112_2"><sup>2</sup></a> maius est quod promittitur:
perpetua libertas, nullius nec hominis nec dei timor. Et quidem vel esurienti ad ista veniendum
<span class="br"></span><span class="lineNumber">7</span><span class="br"></span>est. Perpessi sunt exercitus inopiam omnium rerum, vixerunt herbarum radicibus et dictu foedis tulerunt famem. Haec omnia passi sunt pro regno, quo magis mireris, alieno. Dubitabit aliquis ferre paupertatem, ut animum furoribus liberet?</p>
<p>Non est ergo prius adquirendum; licet ad philosophiam
<span class="br"></span><span class="lineNumber">8</span><span class="br"></span>etiam sine viatico pervenire. Ita est. Cum omnia habueris, tunc habere et sapientiam voles? Haec erit ultimum vitae instrumentum et, ut ita dicam, additamentum? Tu vero, sive aliquid habes, iam philosophare,—unde enim scis, an iam nimis habeas?—sive nihil, hoc prius quaere quam quicquam.
<span class="br"></span><span class="lineNumber">9</span><span class="br"></span>“At necessaria deerunt.” Primum deesse non poterunt, quia natura minimum petit, naturae


</p></section><notes><section class="footnotes"><ul><li class="note" id="note_LCL075_112_1"><a class="footnoteCrossrefLink" href="#target_note_LCL075_112_1" title="Click to highlight in text"><sup class="lineRef">1</sup><span class="italic">para et</span> Madvig; <span class="italic">parare</span> MSS.; <span class="italic">et te parare</span> Haase.</a></li><script type="text/javascript">document.getElementById('note_LCL075_112_1').style.display = "none";</script><li class="note" id="note_LCL075_112_2"><a class="footnoteCrossrefLink" href="#target_note_LCL075_112_2" title="Click to highlight in text"><sup class="lineRef">2</sup><span class="italic">hic</span> Madvig; <span class="italic">hoc</span> MSS.</a></li><script type="text/javascript">document.getElementById('note_LCL075_112_2').style.display = "none";</script></ul></section></notes></section>