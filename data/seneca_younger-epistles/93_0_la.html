<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p><span class="br"></span><span class="lineNumber">7</span><span class="br"></span>Dissimilem te fieri multis oportet. Dum tibi tutum non est<a class="footnoteLink" href="#note_LCL075_186_1" id="target_note_LCL075_186_1"><sup>1</sup></a> ad te recedere, circumspice singulos; nemo est, cui non satius sit cum quolibet esse quam secum.
“Tunc praecipue in te ipse secede, cum esse cogeris in turba”; si bonus vir, si quietus, si temperans. Alioquin in turbam tibi a te recedendum est; istic malo viro propius es. <span class="sc">Vale.</span></p>
</section>
<section class="div2">
<h2><span class="sc">XXVI.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Modo dicebam tibi, in conspectu esse me senectutis;
iam vereor, ne senectutem post me reliquerim. Aliud iam his annis, certe huic corpori, vocabulum convenit, quoniam quidem senectus lassae aetatis, non fractae, nomen est; inter decrepitos me numera et extrema tangentis.</p>
<p><span class="br"></span><span class="lineNumber">2</span><span class="br"></span>Gratias tamen mihi apud te ago; non sentio in animo aetatis iniuriam, cum sentiam in corpore. Tantum vitia et vitiorum ministeria senuerunt; viget animus et gaudet non multum sibi esse cum corpore. Magnam partem oneris sui posuit. Exultat et mihi facit controversiam de senectute. Hunc ait esse
<span class="br"></span><span class="lineNumber">3</span><span class="br"></span>florem suum. Credamus illi; bono suo utatur. Ire in cogitationem iubet et dispicere, quid ex hac




</p></section><notes><section class="footnotes"><ul><li class="note" id="note_LCL075_186_1"><a class="footnoteCrossrefLink" href="#target_note_LCL075_186_1" title="Click to highlight in text"><sup class="lineRef">1</sup><span class="italic">est</span> Muretus; <span class="italic">sit</span> MSS.</a></li><script type="text/javascript">document.getElementById('note_LCL075_186_1').style.display = "none";</script></ul></section></notes></section>