<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
vel ad mortis vel ad vitae patientiam. In utrumque<a class="footnoteLink" href="#note_LCL075_180_1" id="target_note_LCL075_180_1"><sup>1</sup></a> enim monendi ac firmandi sumus, et ne nimis amemus vitam et ne nimis oderimus. Etiam cum ratio suadet finire se,<a class="footnoteLink" href="#note_LCL075_180_2" id="target_note_LCL075_180_2"><sup>2</sup></a> non temere nec cum procursu capiendus est
<span class="br"></span><span class="lineNumber">25</span><span class="br"></span>inpetus. Vir fortis ac sapiens non fugere debet e vita, sed exire. Et ante omnia ille quoque vitetur affectus, qui multos occupavit, libido moriendi. Est enim, mi Lucili, ut ad alia, sic etiam ad moriendum inconsulta animi inclinatio, quae saepe generosos atque acerrimae indolis viros corripit, saepe ignavos iacentesque; illi contemnunt vitam, hi gravantur.</p>
<p><span class="br"></span><span class="lineNumber">26</span><span class="br"></span>Quosdam subit eadem faciendi videndique satietas et vitae non odium sed fastidium, in quod prolabimur ipsa inpellente philosophia, dum dicimus: “Quousque eadem? Nempe expergiscar dormiam, esuriam fastidiam,<a class="footnoteLink" href="#note_LCL075_180_3" id="target_note_LCL075_180_3"><sup>3</sup></a> algebo aestuabo. Nullius rei finis est, sed in orbem nexa sunt omnia, fugiunt ac secuntur. Diem nox premit, dies noctem, aestas in autumnum desinit, autumno hiemps instat, quae vere conpescitur; omnia sic transeunt ut revertantur. Nihil novi facio, nihil novi video; fit aliquando et huius rei nausia.”
Multi sunt, qui non acerbum iudicent vivere, sed supervacuum. <span class="sc">Vale.</span></p>
</section><notes><section class="footnotes"><ul><li class="note" id="note_LCL075_180_1"><a class="footnoteCrossrefLink" href="#target_note_LCL075_180_1" title="Click to highlight in text"><sup class="lineRef">1</sup><span class="italic">aut in utrumque</span> pLPb; Hense rejects <span class="italic">aut.</span></a></li><script type="text/javascript">document.getElementById('note_LCL075_180_1').style.display = "none";</script><li class="note" id="note_LCL075_180_2"><a class="footnoteCrossrefLink" href="#target_note_LCL075_180_2" title="Click to highlight in text"><sup class="lineRef">2</sup><span class="italic">se</span> Madvig; <span class="italic">sed</span> MSS.</a></li><script type="text/javascript">document.getElementById('note_LCL075_180_2').style.display = "none";</script><li class="note" id="note_LCL075_180_3"><a class="footnoteCrossrefLink" href="#target_note_LCL075_180_3" title="Click to highlight in text"><sup class="lineRef">3</sup>Hense adds <span class="italic">fastidiam.</span></a></li><script type="text/javascript">document.getElementById('note_LCL075_180_3').style.display = "none";</script></ul></section></notes></section>