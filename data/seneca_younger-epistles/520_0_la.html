<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
adsentior. Ex animo illum, non quia necesse est, sequor. Nihil umquam mihi incidet, quod tristis excipiam, quod malo vultu. Nullum tributum invitus conferam. Omnia autem, ad quae gemimus, quae expavescimus, tributa vitae sunt; horum, mi Lucili, nec speraveris immunitatem nec petieris.</p>
<p><span class="br"></span><span class="lineNumber">3</span><span class="br"></span>Vesicae<a class="footnoteLink" href="#note_LCL077_106_1" id="target_note_LCL077_106_1"><sup>1</sup></a> te dolor inquietavit, epistulae venerunt<a class="footnoteLink" href="#note_LCL077_106_2" id="target_note_LCL077_106_2"><sup>2</sup></a> parum dulces, detrimenta continua, propius<a class="footnoteLink" href="#note_LCL077_106_3" id="target_note_LCL077_106_3"><sup>3</sup></a> accedam,
de capite timuisti. Quid, tu nesciebas haec te optare, cum optares senectutem? Omnia ista in longa vita sunt, quomodo in longa via et pulvis et
<span class="br"></span><span class="lineNumber">4</span><span class="br"></span>lutum et pluvia. “Sed volebam vivere, carere tamen incommodis omnibus.” Tam effeminata vox virum dedecet. Videris, quemadmodum hoc votum meum excipias; ego illud magno animo, non tantum bono facio: neque di neque deae faciant, ut te fortuna
<span class="br"></span><span class="lineNumber">5</span><span class="br"></span>in deliciis habeat. Ipse te interroga, si quis potestatem
tibi deus faciat, utrum velis vivere in macello an in castris.</p>
<p>Atqui vivere, Lucili, militare est. Itaque hi, qui iactantur et per operosa atque ardua sursum ac deorsum eunt et expeditiones periculosissimas obeunt, fortes viri sunt primoresque castrorum; isti, quos putida<a class="footnoteLink" href="#note_LCL077_106_4" id="target_note_LCL077_106_4"><sup>4</sup></a> quies aliis laborantibus molliter habet, turturillae sunt, tuti contumeliae causa. <span class="sc">Vale.</span></p>
</section><notes><section class="footnotes"><ul><li class="note" id="note_LCL077_106_1"><a class="footnoteCrossrefLink" href="#target_note_LCL077_106_1" title="Click to highlight in text"><sup class="lineRef">1</sup><span class="italic">vesicae</span> later MSS.; <span class="italic">vesica</span> BA.</a></li><script type="text/javascript">document.getElementById('note_LCL077_106_1').style.display = "none";</script><li class="note" id="note_LCL077_106_2"><a class="footnoteCrossrefLink" href="#target_note_LCL077_106_2" title="Click to highlight in text"><sup class="lineRef">2</sup><span class="italic">venerunt</span> von Ian; <span class="italic">vero erunt</span> BA.</a></li><script type="text/javascript">document.getElementById('note_LCL077_106_2').style.display = "none";</script><li class="note" id="note_LCL077_106_3"><a class="footnoteCrossrefLink" href="#target_note_LCL077_106_3" title="Click to highlight in text"><sup class="lineRef">3</sup><span class="italic">propius</span> later MSS.; <span class="italic">propitius</span> BA.</a></li><script type="text/javascript">document.getElementById('note_LCL077_106_3').style.display = "none";</script><li class="note" id="note_LCL077_106_4"><a class="footnoteCrossrefLink" href="#target_note_LCL077_106_4" title="Click to highlight in text"><sup class="lineRef">4</sup><span class="italic">putida</span> later MSS.; <span class="italic">putica</span> BA.</a></li><script type="text/javascript">document.getElementById('note_LCL077_106_4').style.display = "none";</script></ul></section></notes></section>