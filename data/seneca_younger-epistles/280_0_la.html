<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

tempus satis magnum est, etiam si a pueritia usque ad longissimos humani aevi terminos vita producitur. Non multum refert, utrum omittas philosophiam an intermittas; non enim ubi interrupta est, manet, sed eorum more, quae intenta dissiliunt, usque ad initia sua recurrit, quod a continuatione discessit. Resistendum
est occupationibus, nec explicandae, sed submovendae
sunt. Tempus quidem nullum parum est idoneum studio salutari; atqui multi inter illa non
<span class="br"></span><span class="lineNumber">4</span><span class="br"></span>student, propter quae studendum est. “Incidet aliquid, quod inpediat.” Non quidem eum, cuius animus in omni negotio laetus atque alacer est; inperfectis adhuc interscinditur laetitia, sapientis vero contexitur gaudium, nulla causa rumpitur, nulla fortuna, semper et ubique tranquillus<a class="footnoteLink" href="#note_LCL076_98_1" id="target_note_LCL076_98_1"><sup>1</sup></a> est. Non enim ex alieno pendet nec favorem fortunae aut hominis expectat. Domestica illi felicitas est; exiret
<span class="br"></span><span class="lineNumber">5</span><span class="br"></span>ex animo, si intraret; ibi nascitur. Aliquando extrinsecus,
quo admoneatur mortalitatis, intervenit, sed id leve et quod summam cutem stringat. Aliquo, inquam, incommodo adflatur; maximum autem illud bonum est fixum. Ita dico: extrinsecus aliqua sunt incommoda, velut in corpore interdum robusto solidoque eruptiones quaedam pusularum et ulcuscula,
<span class="br"></span><span class="lineNumber">6</span><span class="br"></span>nullum in alto malum est. Hoc, inquam, interest



</p></section><notes><section class="footnotes"><ul><li class="note" id="note_LCL076_98_1"><a class="footnoteCrossrefLink" href="#target_note_LCL076_98_1" title="Click to highlight in text"><sup class="lineRef">1</sup><span class="italic">tranquillus</span> Haase; <span class="italic">tranquillum</span> MSS.</a></li><script type="text/javascript">document.getElementById('note_LCL076_98_1').style.display = "none";</script></ul></section></notes></section>