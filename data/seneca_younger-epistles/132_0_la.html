<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
adferunt? Nam quod in conspectu dulcissimum est, id amici manus epistulae inpressa praestat, agnoscere.</p>
<p><span class="br"></span><span class="lineNumber">2</span><span class="br"></span>Audisse te scribis Serapionem philosophum, cum istuc adplicuisset: “Solet magno cursu verba convellere,
quae non effundit una, sed premit et urguet. Plura enim veniunt quam quibus vox una sufficiat.”
Hoc non probo in philosopho, cuius pronuntiatio quoque, sicut vita, debet esse conposita; nihil autem ordinatum est, quod praecipitatur et properat. Itaque oratio illa apud Homerum concitata et sine intermissione
in morem nivis superveniens iuveniori<a class="footnoteLink" href="#note_LCL075_264_1" id="target_note_LCL075_264_1"><sup>1</sup></a> oratori data est, lenis et melle dulcior seni profluit.</p>
<p><span class="br"></span><span class="lineNumber">3</span><span class="br"></span>Sic itaque habe, istam<a class="footnoteLink" href="#note_LCL075_264_2" id="target_note_LCL075_264_2"><sup>2</sup></a> vim dicendi rapidam atque abundantem aptiorem esse circulanti quam agenti rem magnam ac seriam docentique. Aeque stillare illum nolo quam currere; nec extendat aures nec obruat. Nam illa quoque inopia et exilitas minus intentum auditorem habet taedio interruptae tarditatis,
facilius tamen insidit, quod exspectatur, quam quod praetervolat. Denique tradere homines discipulis
praecepta dicuntur; non traditur quod fugit.
<span class="br"></span><span class="lineNumber">4</span><span class="br"></span>Adice nunc, quod quae veritati operam dat oratio, inconposita esse debet et simplex. Haec popularis






</p></section><notes><section class="footnotes"><ul><li class="note" id="note_LCL075_264_1"><a class="footnoteCrossrefLink" href="#target_note_LCL075_264_1" title="Click to highlight in text"><sup class="lineRef">1</sup><span class="italic">iuveniori</span> Hense; <span class="italic">iuveni</span> Haupt; omitted
in MSS.</a></li><script type="text/javascript">document.getElementById('note_LCL075_264_1').style.display = "none";</script><li class="note" id="note_LCL075_264_2"><a class="footnoteCrossrefLink" href="#target_note_LCL075_264_2" title="Click to highlight in text"><sup class="lineRef">2</sup><span class="italic">habe istam</span> later MSS.; <span class="italic">habe ut istam</span> pLPb.</a></li><script type="text/javascript">document.getElementById('note_LCL075_264_2').style.display = "none";</script></ul></section></notes></section>