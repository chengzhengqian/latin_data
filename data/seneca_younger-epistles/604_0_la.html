<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

pretium auri argentique vicerunt, exquisitos colores et vestes ultra non tantum nostrum, sed ultra finem hostium advectas; hinc puerorum perspicuos cultu atque forma greges, hinc feminarum, et alia, quae res suas recognoscens summi imperii fortuna protulerat.
<span class="br"></span><span class="lineNumber">15</span><span class="br"></span>Quid hoc est, inquam, aliud nisi<a class="footnoteLink" href="#note_LCL077_274_1" id="target_note_LCL077_274_1"><sup>1</sup></a> inritare cupiditates hominum per se incitatas? Quid sibi vult ista pecuniae pompa? Ad discendam avaritiam convenimus? At mehercules minus cupiditatis istinc effero quam adtuleram. Contempsi divitias, non quia
<span class="br"></span><span class="lineNumber">16</span><span class="br"></span>supervacuae, sed quia pusillae sunt. Vidistine, quam intra paucas horas ille ordo quamvis lentus dispositusque
transierit? Hoc totam vitam nostram occupavit, quod totum diem occupare non potuit?</p>
<p>“Accessit illud quoque: tam supervacuae mihi visae
<span class="br"></span><span class="lineNumber">17</span><span class="br"></span>sunt habentibus quam fuerunt spectantibus. Hoc itaque ipse mihi dico, quotiens tale aliquid praestrinxerit
oculos meos, quotiens occurrit domus splendida, cohors culta servorum, lectica formonsis inposita calonibus: Quid miraris? Quid stupes? Pompa est. Ostenduntur istae res, non possidentur, et dum
<span class="br"></span><span class="lineNumber">18</span><span class="br"></span>placent, transeunt. Ad veras potius te converte divitias. Disce parvo esse contentus et illam vocem magnus atque animosus exclama: ‘habemus aquam, habemus polentam, Iovi ipsi controversiam de felicitate<a class="footnoteLink" href="#note_LCL077_274_2" id="target_note_LCL077_274_2"><sup>2</sup></a>
faciamus.’ Faciamus, oro te, etiam si ista defuerint. Turpe est beatam vitam in auro et
 
</p></section><notes><section class="footnotes"><ul><li class="note" id="note_LCL077_274_1"><a class="footnoteCrossrefLink" href="#target_note_LCL077_274_1" title="Click to highlight in text"><sup class="lineRef">1</sup><span class="italic">aliud nisi</span> later MSS.; <span class="italic">aliud</span> BA.</a></li><script type="text/javascript">document.getElementById('note_LCL077_274_1').style.display = "none";</script><li class="note" id="note_LCL077_274_2"><a class="footnoteCrossrefLink" href="#target_note_LCL077_274_2" title="Click to highlight in text"><sup class="lineRef">2</sup><span class="italic">felicitate</span> later MSS.; <span class="italic">facilitate</span> BA.</a></li><script type="text/javascript">document.getElementById('note_LCL077_274_2').style.display = "none";</script></ul></section></notes></section>