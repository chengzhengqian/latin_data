<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
et vario exitii<a class="footnoteLink" href="#note_LCL076_82_1" id="target_note_LCL076_82_1"><sup>1</sup></a> genere tollentur; alias destruent bella, alias desidia paxque ad inertiam versa consumet et magnis opibus exitiosa res, luxus. Omnes hos fertiles campos repentina<a class="footnoteLink" href="#note_LCL076_82_2" id="target_note_LCL076_82_2"><sup>2</sup></a> maris inundatio abscondet aut in subitam cavernam considentis soli lapsus abducet. Quid est ergo quare indigner aut doleam,
<span class="br"></span><span class="lineNumber">16</span><span class="br"></span>si exiguo momento publica fata praecedo?‚Äù Magnus animus deo pareat et quicquid lex universi iubet, sine cunctatione patiatur; aut in meliorem emittitur vitam lucidius tranquilliusque inter divina mansurus aut certe sine ullo futurus incommodo sui<a class="footnoteLink" href="#note_LCL076_82_3" id="target_note_LCL076_82_3"><sup>3</sup></a> naturae remiscebitur et revertetur in totum.</p>
<p>Non est ergo M. Catonis maius bonum honesta vita quam mors honesta, quoniam non intenditur virtus. Idem esse dicebat Socrates veritatem et virtutem. Quomodo illa non crescit, sic ne virtus
<span class="br"></span><span class="lineNumber">17</span><span class="br"></span>quidem; habet numeros suos, plena est. Non est itaque quod mireris paria esse bona, et quae ex proposito sumenda sunt et quae si ita res tulit. Nam si hanc inaequalitatem receperis, ut fortiter torqueri in minoribus bonis numeres, numerabis etiam in malis, et infelicem Socraten dices in carcere, infelicem Catonem vulnera sua animosius quam








</p></section><notes><section class="footnotes"><ul><li class="note" id="note_LCL076_82_1"><a class="footnoteCrossrefLink" href="#target_note_LCL076_82_1" title="Click to highlight in text"><sup class="lineRef">1</sup><span class="italic">exitii</span> later MSS.; <span class="italic">exhilii</span> V; <span class="italic">exilii</span> Pb.</a></li><script type="text/javascript">document.getElementById('note_LCL076_82_1').style.display = "none";</script><li class="note" id="note_LCL076_82_2"><a class="footnoteCrossrefLink" href="#target_note_LCL076_82_2" title="Click to highlight in text"><sup class="lineRef">2</sup><span class="italic">repentina</span> later MSS.; <span class="italic">repentini</span> VPb.</a></li><script type="text/javascript">document.getElementById('note_LCL076_82_2').style.display = "none";</script><li class="note" id="note_LCL076_82_3"><a class="footnoteCrossrefLink" href="#target_note_LCL076_82_3" title="Click to highlight in text"><sup class="lineRef">3</sup><span class="italic">sui</span> G. Gemoll; <span class="italic">si</span> VPb.</a></li><script type="text/javascript">document.getElementById('note_LCL076_82_3').style.display = "none";</script></ul></section></notes></section>