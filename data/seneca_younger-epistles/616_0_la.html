<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

desiderium suum maerens, victor tot regum atque populorum irae tristitiaeque succumbens. Id enim egerat, ut omnia potius haberet in potestate quam
<span class="br"></span><span class="lineNumber">30</span><span class="br"></span>adfectus. O quam magnis homines tenentur erroribus,
qui ius dominandi trans maria cupiunt permittere
felicissimosque se iudicant, si multas<a class="footnoteLink" href="#note_LCL077_298_1" id="target_note_LCL077_298_1"><sup>1</sup></a> milite<a class="footnoteLink" href="#note_LCL077_298_2" id="target_note_LCL077_298_2"><sup>2</sup></a> provincias optinent et novas veteribus adiungunt, ignari, quod sit illud ingens parque dis regnum.
<span class="br"></span><span class="lineNumber">31</span><span class="br"></span>Imperare sibi maximum imperium est. Doceat me, quam sacra res sit iustitia alienum bonum spectans, nihil ex se petens nisi usum sui. Nihil sit illi cum ambitione famaque; sibi placeat.</p>
<p>Hoc ante omnia sibi quisque persuadeat: me iustum esse gratis oportet. Parum est; adhuc illud persuadeat sibi: me in hanc pulcherrimam virtutem ultro etiam inpendere iuvet. Tota cogitatio a privatis
commodis quam longissime aversa sit. Non est quod spectes, quod sit iustae rei praemium; maius in iusto<a class="footnoteLink" href="#note_LCL077_298_3" id="target_note_LCL077_298_3"><sup>3</sup></a> est. Illud adhuc tibi adfige, quod paulo
<span class="br"></span><span class="lineNumber">32</span><span class="br"></span>ante dicebam: nihil ad rem pertinere, quam multi aequitatem tuam noverint. Qui virtutem suam publicari vult, non virtuti laborat, sed gloriae. Non vis esse iustus<a class="footnoteLink" href="#note_LCL077_298_4" id="target_note_LCL077_298_4"><sup>4</sup></a> sine gloria? At mehercules saepe iustus esse debebis cum infamia. Et tunc, si sapis, mala opinio bene parta delectet. <span class="sc">Vale.</span></p>
</section><notes><section class="footnotes"><ul><li class="note" id="note_LCL077_298_1"><a class="footnoteCrossrefLink" href="#target_note_LCL077_298_1" title="Click to highlight in text"><sup class="lineRef">1</sup><span class="italic">si multas</span> later MSS.; <span class="italic">simulatas</span> BA.</a></li><script type="text/javascript">document.getElementById('note_LCL077_298_1').style.display = "none";</script><li class="note" id="note_LCL077_298_2"><a class="footnoteCrossrefLink" href="#target_note_LCL077_298_2" title="Click to highlight in text"><sup class="lineRef">2</sup><span class="italic">milite</span> Buecheler; <span class="italic">pro milite</span> BA.</a></li><script type="text/javascript">document.getElementById('note_LCL077_298_2').style.display = "none";</script><li class="note" id="note_LCL077_298_3"><a class="footnoteCrossrefLink" href="#target_note_LCL077_298_3" title="Click to highlight in text"><sup class="lineRef">3</sup><span class="italic">in iusto</span> Schweighaeuser and Madvig; <span class="italic">iniustae</span> BA; <span class="italic">in iustitia</span> later MSS.</a></li><script type="text/javascript">document.getElementById('note_LCL077_298_3').style.display = "none";</script><li class="note" id="note_LCL077_298_4"><a class="footnoteCrossrefLink" href="#target_note_LCL077_298_4" title="Click to highlight in text"><sup class="lineRef">4</sup><span class="italic">iustus</span> later MSS.; <span class="italic">intus</span> BA.</a></li><script type="text/javascript">document.getElementById('note_LCL077_298_4').style.display = "none";</script></ul></section></notes></section>