<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p><span class="br"></span><span class="lineNumber">15</span><span class="br"></span>Denique nullum animal pars est alterius animalis. Iustitia autem pars est animi; non est ergo animal. Videor mihi in re confessa perdere operam; magis enim indignandum de isto quam disputandum est. Nullum animal alteri par est. Circumspice omnium corpora: nulli non et color proprius est et figura sua
<span class="br"></span><span class="lineNumber">16</span><span class="br"></span>et magnitudo. Inter cetera, propter quae mirabile divini artificis ingenium est, hoc quoque existimo, et quod in tanta copia rerum numquam in idem incidit; etiam quae similia videntur, cum contuleris, diversa sunt. Tot fecit genera foliorum: nullum non sua proprietate signatum. Tot animalia: nullius magnitudo
cum altero convenit, utique aliquid interest. Exegit a se, ut quae alia erant, et dissimilia essent et inparia; virtutes omnes, ut dicitis, pares sunt. Ergo non sunt animalia.</p>
<p><span class="br"></span><span class="lineNumber">17</span><span class="br"></span>Nullum non animal per se agit. Virtus autem per se nihil agit, sed cum homine. Omnia animalia aut rationalia sunt, ut homines, ut di, aut inrationalia, ut ferae, ut pecora.<a class="footnoteLink" href="#note_LCL077_290_1" id="target_note_LCL077_290_1"><sup>1</sup></a> Virtutes utique rationales sunt; atqui nec homines sunt nec di; ergo non sunt
<span class="br"></span><span class="lineNumber">18</span><span class="br"></span>animalia. Omne rationale animal nihil agit, nisi primum specie alicuius rei inritatum est, deinde impetum cepit, deinde adsensio confirmavit hunc impetum. Quid sit adsensio, dicam. Oportet me ambulare: tunc demum ambulo, cum hoc mihi dixi et adprobavi hanc opinionem meam. Oportet me sedere: tunc demum sedeo. Haec adsensio in



</p></section><notes><section class="footnotes"><ul><li class="note" id="note_LCL077_290_1"><a class="footnoteCrossrefLink" href="#target_note_LCL077_290_1" title="Click to highlight in text"><sup class="lineRef">1</sup><span class="italic">aut . . . pecora</span> later MSS.; om. BA.</a></li><script type="text/javascript">document.getElementById('note_LCL077_290_1').style.display = "none";</script></ul></section></notes></section>