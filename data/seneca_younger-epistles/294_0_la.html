<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
corruit. Adversus hos casus muniendi sumus. Nullus autem contra fortunam inexpugnabilis murus est; intus instruamur. Si illa pars tuta est, pulsari homo potest, capi non potest.</p>
<p><span class="br"></span><span class="lineNumber">20</span><span class="br"></span>Quod sit hoc instrumentum, scire desideras? Nihil indignetur sibi accidere sciatque illa ipsa, quibus laedi videtur, ad conservationem<a class="footnoteLink" href="#note_LCL076_126_1" id="target_note_LCL076_126_1"><sup>1</sup></a> universi pertinere et ex iis esse, quae cursum mundi officiumque consummant. Placeat homini, quicquid deo placuit; ob hoc ipsum se<a class="footnoteLink" href="#note_LCL076_126_2" id="target_note_LCL076_126_2"><sup>2</sup></a> suaque miretur, quod non potest vinci, quod mala ipsa sub se tenet, quod ratione, qua valentius nihil est, casum doloremque
<span class="br"></span><span class="lineNumber">21</span><span class="br"></span>et iniuriam subigit. Ama rationem! Huius te amor contra durissima armabit. Feras catulorum amor in venabula inpingit feritasque et inconsultus impetus praestat indomitas; iuvenilia nonnumquam ingenia cupido gloriae in contemptum tam ferri quam ignium misit; species quosdam atque umbra virtutis in mortem voluntariam trudit. Quanto his omnibus fortior ratio est, quanto constantior, tanto vehementius
per metus ipsos et pericula exibit.</p>
<p><span class="br"></span><span class="lineNumber">22</span><span class="br"></span>“Nihil agitis,” inquit, “quod negatis ullum<a class="footnoteLink" href="#note_LCL076_126_3" id="target_note_LCL076_126_3"><sup>3</sup></a> esse aliud honesto bonum; non faciet vos haec munitio tutos a fortuna et inmunes. Dicitis enim inter bona



</p></section><notes><section class="footnotes"><ul><li class="note" id="note_LCL076_126_1"><a class="footnoteCrossrefLink" href="#target_note_LCL076_126_1" title="Click to highlight in text"><sup class="lineRef">1</sup><span class="italic">conservationem</span> later MSS.; <span class="italic">conversationem</span> VPb.</a></li><script type="text/javascript">document.getElementById('note_LCL076_126_1').style.display = "none";</script><li class="note" id="note_LCL076_126_2"><a class="footnoteCrossrefLink" href="#target_note_LCL076_126_2" title="Click to highlight in text"><sup class="lineRef">2</sup><span class="italic">se</span> added by Ed. Rom.</a></li><script type="text/javascript">document.getElementById('note_LCL076_126_2').style.display = "none";</script><li class="note" id="note_LCL076_126_3"><a class="footnoteCrossrefLink" href="#target_note_LCL076_126_3" title="Click to highlight in text"><sup class="lineRef">3</sup><span class="italic">ullum</span> later MSS.; <span class="italic">unum</span> VPb.</a></li><script type="text/javascript">document.getElementById('note_LCL076_126_3').style.display = "none";</script></ul></section></notes></section>