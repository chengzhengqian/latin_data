<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

Nam de illis extraordinariis, quae licet differre, licet castigare et opprimere, hoc unum commonefaciam: ista voluptas naturalis est, non necessaria; huic nihil debes; si quid inpendis, voluntarium est. Venter praecepta non audit; poscit, appellat. Non est tamen molestus creditor; parvo dimittitur, si modo das illi, quod debes, non quod potes. <span class="sc">Vale.</span></p>
</section>
<section class="div2">
<h2><span class="sc">XXII.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Iam intellegis educendum esse te ex istis occupationibus
speciosis et malis. Sed quo modo id consequi
possis quaeris. Quaedam non nisi a praesente monstrantur. Non potest medicus per epistulas cibi aut balinei tempus eligere; vena tangenda est. Vetus proverbium est gladiatorem in harena capere consilium; aliquid adversarii vultus, aliquid manus mota, aliquid ipsa inclinatio corporis intuentem
<span class="br"></span><span class="lineNumber">2</span><span class="br"></span>monet. Quid fieri soleat, quid oporteat, in universum
et mandari potest et scribi; tale consilium non tantum absentibus, etiam posteris datur. Illud alterum,
quando fieri debeat aut quemadmodum, ex longinquo nemo suadebit, cum rebus ipsis deliberandum


</p></section><notes></notes></section>