<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
infusae, quod opportune dati mille denarii. Multum enim interest, donaveris an succurreris, servaverit illum tua liberalitas an instruxerit. Saepe quod datur, exiguum est, quod sequitur ex eo, magnum. Quantum autem existimas interesse, utrum aliquis quod derat a se,<a class="footnoteLink" href="#note_LCL076_228_1" id="target_note_LCL076_228_1"><sup>1</sup></a> quod praestabat, sumpserit an beneficium acceperit ut daret?</p>
<p><span class="br"></span><span class="lineNumber">15</span><span class="br"></span>Sed ne in eadem, quae satis scrutati sumus, revolvamur.
In hac conparatione beneficii et iniuriae vir bonus iudicabit quidem quod erit aequissimum, sed beneficio favebit; in hanc erit partem proclivior.
<span class="br"></span><span class="lineNumber">16</span><span class="br"></span>Plurimum autem momenti persona solet adferre in rebus eiusmodi: “Dedisti mihi beneficium in servo, iniuriam fecisti in patre. Servasti mihi filium, sed patrem<a class="footnoteLink" href="#note_LCL076_228_2" id="target_note_LCL076_228_2"><sup>2</sup></a> abstulisti.” Alia deinceps, per quae procedit omnis conlatio, prosequetur et, si pusillum erit, quod intersit, dissimulabit. Etiam si multum fuerit, sed si id donari salva pietate ac fide poterit, remittet; id
<span class="br"></span><span class="lineNumber">17</span><span class="br"></span>est, si ad ipsum tota pertinebit iniuria. Summa rei haec est: facilis erit in conmutando. Patietur plus inputari sibi. Invitus beneficium per conpensationem iniuriae solvet. In hanc partem inclinabit, huc verget, ut cupiat debere gratiam, cupiat referre.


</p></section><notes><section class="footnotes"><ul><li class="note" id="note_LCL076_228_1"><a class="footnoteCrossrefLink" href="#target_note_LCL076_228_1" title="Click to highlight in text"><sup class="lineRef">1</sup><span class="italic">derat a se</span> Haase; <span class="italic">derata sed</span> VP; <span class="italic">dederat sed</span> b; <span class="italic">daret, a se, quod praesto erat</span> Madvig.</a></li><script type="text/javascript">document.getElementById('note_LCL076_228_1').style.display = "none";</script><li class="note" id="note_LCL076_228_2"><a class="footnoteCrossrefLink" href="#target_note_LCL076_228_2" title="Click to highlight in text"><sup class="lineRef">2</sup><span class="italic">patrem</span> edd.; <span class="italic">patri</span> Vb; <span class="italic">patiā</span> P.</a></li><script type="text/javascript">document.getElementById('note_LCL076_228_2').style.display = "none";</script></ul></section></notes></section>