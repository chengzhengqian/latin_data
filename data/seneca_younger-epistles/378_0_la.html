<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

animum admissa habitum illum ira carentis animi
<span class="br"></span><span class="lineNumber">16</span><span class="br"></span>retexet. Praeterea si non contemnit venientes extrinsecus
causas et aliquid timet, cum fortiter eundum erit adversus tela, ignes, pro patria, legibus, libertate, cunctanter exibit et animo recedente. Non cadit
<span class="br"></span><span class="lineNumber">17</span><span class="br"></span>autem in sapientem haec diversitas mentis.</p>
<p>Illud praeterea iudico observandum, ne duo, quae separatim probanda sunt, misceamus. Per se enim colligitur unum bonum esse, quod honestum, per se rursus, ad vitam beatam satis esse virtutem. Si unum bonum est, quod honestum, omnes concedunt ad beate vivendum sufficere virtutem; e contrario non remittetur,
si beatum sola virtus facit, unum bonum esse,
<span class="br"></span><span class="lineNumber">18</span><span class="br"></span>quod honestum est. Xenocrates et Speusippus putant beatum vel sola virtute fieri posse, non tamen unum bonum esse, quod honestum est. Epicurus quoque iudicat eum qui<a class="footnoteLink" href="#note_LCL076_294_1" id="target_note_LCL076_294_1"><sup>1</sup></a> virtutem habeat, beatum esse, sed ipsam virtutem non satis esse ad beatam vitam, quia beatum efficiat voluptas, quae ex virtute est, non ipsa virtus. Inepta distinctio. Idem enim negat umquam virtutem esse sine voluptate; ita si ei iuncta semper est atque inseparabilis, et sola satis est. Habet enim secum voluptatem, sine qua non
<span class="br"></span><span class="lineNumber">19</span><span class="br"></span>est, etiam cum sola est. Illud autem absurdum est, quod dicitur beatum quidem futurum vel sola virtute, non futurum autem perfecte beatum. Quod




</p></section><notes><section class="footnotes"><ul><li class="note" id="note_LCL076_294_1"><a class="footnoteCrossrefLink" href="#target_note_LCL076_294_1" title="Click to highlight in text"><sup class="lineRef">1</sup><span class="italic">iudicat eum qui</span> Koch, on the authority of MSS. cited by Fickert; <span class="italic">iudicat cum</span> MSS.</a></li><script type="text/javascript">document.getElementById('note_LCL076_294_1').style.display = "none";</script></ul></section></notes></section>