<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
illud, ergo et hoc.” His respondebimus actiones honestas et praeceptis fieri, non tantum praeceptis.
<span class="br"></span><span class="lineNumber">7</span><span class="br"></span>“Si aliae,” inquit, “artes contentae sunt praeceptis, contenta erit et sapientia, nam et haec ars vitae est. Atqui gubernatorem facit ille, qui praecipit: sic move gubernaculum, sic vela summitte, sic secundo vento utere, sic adverso resiste, sic dubium communemque
tibi vindica. Alios quoque artifices praecepta
conformant<a class="footnoteLink" href="#note_LCL077_62_1" id="target_note_LCL077_62_1"><sup>1</sup></a>; ergo in hoc idem poterunt
<span class="br"></span><span class="lineNumber">8</span><span class="br"></span>artifice vivendi.” Omnes istae artes circa instrumenta
vitae occupatae sunt, non circa totam vitam. Itaque multa illas inhibent extrinsecus et inpediunt, spes, cupiditas, timor. At haec, quae artem vitae professa est, nulla re, quo minus se exerceat, vetari potest; discutit enim inpedimenta et traicit<a class="footnoteLink" href="#note_LCL077_62_2" id="target_note_LCL077_62_2"><sup>2</sup></a> obstantia.
Vis scire, quam dissimilis sit aliarum artium condicio et huius? In illis excusatius est voluntate peccare quam casu, in hac maxima culpa est sponte
<span class="br"></span><span class="lineNumber">9</span><span class="br"></span>delinquere. Quod dico, tale est. Grammaticus non erubescet soloecismo, si sciens fecit, erubescet, si nesciens; medicus si deficere aegrum non intellegit, quantum ad artem, magis peccat quam si se intellegere
dissimulat. At in hac arte vivendi turpior volentium culpa est.</p>
<p>Adice nunc, quod artes quoque pleraeque, immo ex omnibus liberalissimae habent decreta sua, non





</p></section><notes><section class="footnotes"><ul><li class="note" id="note_LCL077_62_1"><a class="footnoteCrossrefLink" href="#target_note_LCL077_62_1" title="Click to highlight in text"><sup class="lineRef">1</sup><span class="italic">conformant</span> Hermes and Gertz; <span class="italic">confirmant</span> BA.</a></li><script type="text/javascript">document.getElementById('note_LCL077_62_1').style.display = "none";</script><li class="note" id="note_LCL077_62_2"><a class="footnoteCrossrefLink" href="#target_note_LCL077_62_2" title="Click to highlight in text"><sup class="lineRef">2</sup><span class="italic">traicit</span> Bartsch; <span class="italic">tractat</span> BA.</a></li><script type="text/javascript">document.getElementById('note_LCL077_62_2').style.display = "none";</script></ul></section></notes></section>