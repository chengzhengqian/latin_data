<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

et oculos et aures ab iis, quae reliquit, avertat. Cito
<span class="br"></span><span class="lineNumber">4</span><span class="br"></span>rebellat adfectus. Quocumque se verterit, pretium aliquod praesens occupationis suae aspiciet. Nullum sine auctoramento malum est. Avaritia pecuniam promittit, luxuria multas ac varias voluptates, ambitio purpuram et plausum et ex hoc potentiam et quicquid
<span class="br"></span><span class="lineNumber">5</span><span class="br"></span>potest potentia.<a class="footnoteLink" href="#note_LCL076_54_1" id="target_note_LCL076_54_1"><sup>1</sup></a> Mercede te vitia sollicitant; hic tibi gratis vivendum est. Vix effici toto saeculo potest, ut vitia tam longa licentia tumida subigantur et iugum accipiant, nedum, si tam breve tempus intervallis caedimus.<a class="footnoteLink" href="#note_LCL076_54_2" id="target_note_LCL076_54_2"><sup>2</sup></a> Unam quamlibet rem vix ad
<span class="br"></span><span class="lineNumber">6</span><span class="br"></span>perfectum perducit adsidua vigilia et intentio. Si me quidem velis audire, hoc meditare et exerce, ut mortem et excipias et, si ita res suadebit, accersas. Interest nihil, ilia ad nos veniat an ad illam nos. Illud imperitissimi cuiusque verbum falsum esse tibi ipse persuade: “Bella res est mori sua morte.” Nemo moritur nisi sua morte. Illud praeterea tecum licet cogites: nemo nisi suo die moritur. Nihil perdis ex tuo tempore; nam quod relinquis, alienum est. <span class="sc">Vale.</span></p>
</section><notes><section class="footnotes"><ul><li class="note" id="note_LCL076_54_1"><a class="footnoteCrossrefLink" href="#target_note_LCL076_54_1" title="Click to highlight in text"><sup class="lineRef">1</sup><span class="italic">potest potentia</span> Hense; <span class="italic">potentia</span> VPb; <span class="italic">potia</span> p; <span class="italic">potentia potest</span> later MSS</a></li><script type="text/javascript">document.getElementById('note_LCL076_54_1').style.display = "none";</script><li class="note" id="note_LCL076_54_2"><a class="footnoteCrossrefLink" href="#target_note_LCL076_54_2" title="Click to highlight in text"><sup class="lineRef">2</sup><span class="italic">tempus intervallis caedimus</span> Madvig; <span class="italic">intervallum discedimus</span>
(<span class="italic">discidimus</span>) p VPb.</a></li><script type="text/javascript">document.getElementById('note_LCL076_54_2').style.display = "none";</script></ul></section></notes></section>