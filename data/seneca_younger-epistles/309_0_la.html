<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
vocatur virtus, hoc est honestum et unicum hominis bonum. Nam cum sola ratio perficiat hominem, sola ratio perfecta beatum facit; hoc autem unum bonum est, quo uno beatus efficitur. Dicimus et illa bona esse, quae a virtute profecta contractaque sunt, id est opera eius omnia; sed ideo unum ipsa bonum
<span class="br"></span><span class="lineNumber">17</span><span class="br"></span>est, quia nullum sine illa est. Si omne in animo bonum est, quicquid illum confirmat, extollit, amplificat,
bonum est; validiorem autem animum et excelsiorem
et ampliorem facit virtus. Nam cetera, quae cupiditates nostras inritant, deprimunt quoque animum et labefaciunt et, cum videntur adtollere, inflant ac multa vanitate deludunt. Ergo unum id bonum est, quo melior animus efficietur.</p>
<p><span class="br"></span><span class="lineNumber">18</span><span class="br"></span>Omnes actiones totius vitae honesti ac turpis respectu temperantur; ad haec faciendi et non faciendi ratio derigitur. Quid sit hoc, dicam: vir bonus quod honeste se facturum putaverit, faciet, etiam si<a class="footnoteLink" href="#note_LCL076_156_1" id="target_note_LCL076_156_1"><sup>1</sup></a> laboriosum erit, faciet, etiam si damnosum erit, faciet, etiam si periculosum erit; rursus quod turpe erit, non faciet, etiam si pecuniam adferet, etiam si voluptatem, etiam si potentiam. Ab honesto nulla re deterrebitur, ad turpia nulla invitabitur.
<span class="br"></span><span class="lineNumber">19</span><span class="br"></span>Ergo si honestum utique secuturus est, turpe utique vitaturus et in omni actu vitae spectaturus haec duo,




</p></section><notes><section class="footnotes"><ul><li class="note" id="note_LCL076_156_1"><a class="footnoteCrossrefLink" href="#target_note_LCL076_156_1" title="Click to highlight in text"><sup class="lineRef">1</sup><span class="italic">etiam si</span> later MSS.; <span class="italic">etiam sine pecunia si</span> VPb.</a></li><script type="text/javascript">document.getElementById('note_LCL076_156_1').style.display = "none";</script></ul></section></notes></section>