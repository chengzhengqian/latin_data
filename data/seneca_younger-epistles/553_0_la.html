<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
ac regi debet, unum esse unius boni principale. Hoc si quando desideraveris, per se probatur; interim ponendum fuit, quia in nos<a class="footnoteLink" href="#note_LCL077_172_1" id="target_note_LCL077_172_1"><sup>1</sup></a> nostra tela mittuntur.</p>
<p><span class="br"></span><span class="lineNumber">8</span><span class="br"></span>“Dicitis,” inquit, “nullum bonum ex distantibus esse? Claritas autem ista bonorum virorum secunda opinio est. Nam quomodo fama non est unius sermo nec infamia unius mala existimatio, sic nec claritas uni bono placuisse. Consentire in hoc plures insignes et spectabiles viri debent, ut claritas sit. Haec autem ex iudiciis plurium<a class="footnoteLink" href="#note_LCL077_172_2" id="target_note_LCL077_172_2"><sup>2</sup></a> efficitur, id est distantium;
<span class="br"></span><span class="lineNumber">9</span><span class="br"></span>ergo non est bonum. Claritas,” inquit, “laus est a bonis bono reddita; laus oratio, vox est aliquid significans; vox est autem, licet virorum sit bonorum, non<a class="footnoteLink" href="#note_LCL077_172_3" id="target_note_LCL077_172_3"><sup>3</sup></a> bonum. Nec enim quicquid vir bonus facit, bonum est. Nam et plaudit et sibilat, sed nec plausum quisquam nec sibilum, licet omnia eius admiretur et laudet, bonum dicit, non magis quam sternumentum aut tussim. Ergo claritas bonum non est.
<span class="br"></span><span class="lineNumber">10</span><span class="br"></span>Ad summam dicite nobis, utrum laudantis an laudati bonum sit: si laudati<a class="footnoteLink" href="#note_LCL077_172_4" id="target_note_LCL077_172_4"><sup>4</sup></a> bonum esse dicitis, tam ridiculam rem facitis, quam si adfirmetis meum esse, quod alius bene valeat. Sed laudare dignos honesta actio est; ita laudantis bonum est, cuius actio est,


 


</p></section><notes><section class="footnotes"><ul><li class="note" id="note_LCL077_172_1"><a class="footnoteCrossrefLink" href="#target_note_LCL077_172_1" title="Click to highlight in text"><sup class="lineRef">1</sup><span class="italic">nos</span> added by Schweighaeuser.</a></li><script type="text/javascript">document.getElementById('note_LCL077_172_1').style.display = "none";</script><li class="note" id="note_LCL077_172_2"><a class="footnoteCrossrefLink" href="#target_note_LCL077_172_2" title="Click to highlight in text"><sup class="lineRef">2</sup><span class="italic">plurium</span> later MSS.; <span class="italic">plurimum</span> BA.</a></li><script type="text/javascript">document.getElementById('note_LCL077_172_2').style.display = "none";</script><li class="note" id="note_LCL077_172_3"><a class="footnoteCrossrefLink" href="#target_note_LCL077_172_3" title="Click to highlight in text"><sup class="lineRef">3</sup><span class="italic">bonorum non</span> inserted by Erasmus.</a></li><script type="text/javascript">document.getElementById('note_LCL077_172_3').style.display = "none";</script><li class="note" id="note_LCL077_172_4"><a class="footnoteCrossrefLink" href="#target_note_LCL077_172_4" title="Click to highlight in text"><sup class="lineRef">4</sup><span class="italic">laudati</span> Madvig; <span class="italic">laudantis</span> BA.</a></li><script type="text/javascript">document.getElementById('note_LCL077_172_4').style.display = "none";</script></ul></section></notes></section>