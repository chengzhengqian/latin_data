<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

doloris oriuntur. Bellum in media pace consurgit et auxilia securitatis
in metum transeunt; ex amico inimicus, hostis ex socio. In subitas tempestates hibernisque maiores agitur aestiva tranquillitas. Sine hoste patimur hostilia, et cladis causas, si alia deficiunt,
nimia sibi felicitas invenit. Invadit temperantissimos
morbus, validissimos phthisis, innocentissimos
poena, secretissimos tumultus.</p>
<p>Eligit aliquid novi casus, per quod velut oblitis
<span class="br"></span><span class="lineNumber">6</span><span class="br"></span>vires suas ingerat. Quidquid longa series multis laboribus, multa deum indulgentia struxit, id unus dies spargit ac dissipat. Longam moram dedit malis properantibus, qui diem dixit; hora<a class="footnoteLink" href="#note_LCL076_434_1" id="target_note_LCL076_434_1"><sup>1</sup></a> momentumque temporis evertendis imperiis sufficit. Esset aliquod inbecillitatis nostrae solacium rerumque nostrarum, si tam tarde perirent<a class="footnoteLink" href="#note_LCL076_434_2" id="target_note_LCL076_434_2"><sup>2</sup></a> cuncta quam fiunt<a class="footnoteLink" href="#note_LCL076_434_3" id="target_note_LCL076_434_3"><sup>3</sup></a>; nunc incrementa lente exeunt, festinatur in damnum.
<span class="br"></span><span class="lineNumber">7</span><span class="br"></span>Nihil privatim, nihil publice stabile est; tam hominum quam urbium fata volvuntur. Inter placidissima terror existit nihilque extra tumultuantibus causis mala, unde minime exspectabantur, erumpunt. Quae domesticis bellis steterant regna, quae externis, inpellente nullo ruunt. Quota quaeque felicitatem civitas pertulit?</p>
<p>Cogitanda ergo sunt omnia et animus adversus ea,





</p></section><notes><section class="footnotes"><ul><li class="note" id="note_LCL076_434_1"><a class="footnoteCrossrefLink" href="#target_note_LCL076_434_1" title="Click to highlight in text"><sup class="lineRef">1</sup><span class="italic">hora</span> Gruter; <span class="italic">horam</span> BA.</a></li><script type="text/javascript">document.getElementById('note_LCL076_434_1').style.display = "none";</script><li class="note" id="note_LCL076_434_2"><a class="footnoteCrossrefLink" href="#target_note_LCL076_434_2" title="Click to highlight in text"><sup class="lineRef">2</sup><span class="italic">tam tarde perirent</span> later MSS.; <span class="italic">tanta reperirent</span> BA.</a></li><script type="text/javascript">document.getElementById('note_LCL076_434_2').style.display = "none";</script><li class="note" id="note_LCL076_434_3"><a class="footnoteCrossrefLink" href="#target_note_LCL076_434_3" title="Click to highlight in text"><sup class="lineRef">3</sup><span class="italic">fiunt</span> later MSS.; <span class="italic">finiunt</span> BA.</a></li><script type="text/javascript">document.getElementById('note_LCL076_434_3').style.display = "none";</script></ul></section></notes></section>