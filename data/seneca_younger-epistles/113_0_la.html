<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">7</span><span class="br"></span>est; posce. “Quid ergo?” inquis, “labor frivolus et supervacuus et<a class="footnoteLink" href="#note_LCL075_226_1" id="target_note_LCL075_226_1"><sup>1</sup></a> quem humiles causae evocaverunt,<a class="footnoteLink" href="#note_LCL075_226_2" id="target_note_LCL075_226_2"><sup>2</sup></a> non est malus?” Non magis quam ille, qui pulchris rebus inpenditur, quoniam animi est ipsa tolerantia, quae se ad dura et aspera hortatur ac dicit: “Quid
<span class="br"></span><span class="lineNumber">8</span><span class="br"></span>cessas? Non est viri timere sudorem.” Huc et illud accedat, ut perfecta virtus sit, aequalitas ac tenor vitae per omnia consonans sibi, quod non potest esse, nisi rerum scientia contingit et ars, per quam humana ac divina noscantur. Hoc est summum bonum. Quod si occupas, incipis deorum socius esse, non supplex.</p>
<p><span class="br"></span><span class="lineNumber">9</span><span class="br"></span>“Quomodo,” inquis, “isto pervenitur?” Non per Poeninum Graiumve montem nec per deserta Candaviae, nec Syrtes tibi nec Scylla aut Charybdis adeundae sunt, quae tamen omnia transisti procuratiunculae pretio; tutum iter est, iucundum est, ad quod natura te instruxit. Dedit tibi illa, quae si
<span class="br"></span><span class="lineNumber">10</span><span class="br"></span>non deserueris, par deo surges. Parem autem te deo pecunia non faciet; deus nihil habet. Praetexta non faciet; deus nudus est. Fama non faciet nec ostentatio
tui et in populos nominis dimissa notitia; nemo novit deum, multi de illo male existimant, et inpune. Non turba servorum lecticam tuam per itinera urbana








</p></section><notes><section class="footnotes"><ul><li class="note" id="note_LCL075_226_1"><a class="footnoteCrossrefLink" href="#target_note_LCL075_226_1" title="Click to highlight in text"><sup class="lineRef">1</sup><span class="italic">et</span> Hense; <span class="italic">est</span> MSS.</a></li><script type="text/javascript">document.getElementById('note_LCL075_226_1').style.display = "none";</script><li class="note" id="note_LCL075_226_2"><a class="footnoteCrossrefLink" href="#target_note_LCL075_226_2" title="Click to highlight in text"><sup class="lineRef">2</sup><span class="italic">evocaverunt</span> Haase; <span class="italic">vocaverunt</span> MSS.</a></li><script type="text/javascript">document.getElementById('note_LCL075_226_2').style.display = "none";</script></ul></section></notes></section>