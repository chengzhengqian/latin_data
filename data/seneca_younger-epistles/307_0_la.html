<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
Velox est; et equi. Non dico, in his omnibus vincitur. Non quaero, quid in se maximum habeat, sed quid suum. Corpus habet; et arbores. Habet impetum ac motum voluntarium; et bestiae et vermes. Habet vocem; sed quanto clariorem canes, acutiorem aquilae, graviorem tauri, dulciorem mobilioremque
<span class="br"></span><span class="lineNumber">10</span><span class="br"></span>luscinii? Quid in homine proprium? Ratio. Haec recta et consummata felicitatem hominis implevit.<a class="footnoteLink" href="#note_LCL076_152_1" id="target_note_LCL076_152_1"><sup>1</sup></a> Ergo si omnis res, cum bonum suum perfecit, laudabilis
est et ad finem naturae suae pervenit; homini autem suum bonum ratio est; si hanc perfecit, laudabilis est et finem naturae suae tetigit. Haec ratio perfecta virtus vocatur eademque honestum est.</p>
<p><span class="br"></span><span class="lineNumber">11</span><span class="br"></span>Id itaque unum bonum est in homine, quod unum hominis est. Nunc enim non quaerimus, quid sit bonum, sed quid sit hominis bonum. Si nullum aliud est hominis quam ratio, haec erit unum eius bonum, sed pensandum cum omnibus. Si sit aliquis malus, puto improbabitur; si bonus, puto probabitur. Id ergo in homine primum solumque est, quo et probatur
<span class="br"></span><span class="lineNumber">12</span><span class="br"></span>et inprobatur. Non dubitas, an hoc sit bonum; dubitas an solum bonum sit. Si quis omnia alia habeat, valetudinem, divitias, imagines multas, frequens atrium, sed malus ex confesso sit, inprobabis



</p></section><notes><section class="footnotes"><ul><li class="note" id="note_LCL076_152_1"><a class="footnoteCrossrefLink" href="#target_note_LCL076_152_1" title="Click to highlight in text"><sup class="lineRef">1</sup>The words <span class="italic">quid in homine . . . implevit</span> are suspected by Hilgenfeld.</a></li><script type="text/javascript">document.getElementById('note_LCL076_152_1').style.display = "none";</script></ul></section></notes></section>