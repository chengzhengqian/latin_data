<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

sordidioribus ministris dedit.‚Äù Immo non aliis ex cogitata ista sunt quam quibus hodieque curantur. Quaedam nostra demum prodisse<a class="footnoteLink" href="#note_LCL076_414_1" id="target_note_LCL076_414_1"><sup>1</sup></a> memoria scimus, ut speculariorum usum perlucente testa clarum transmittentium lumen, ut suspensuras balneorum et inpressos parietibus tubos, per quos circumfunderetur
calor, qui ima simul ac summa foveret aequaliter. Quid loquar marmora, quibus templa, quibus domus fulgent? Quid lapideas moles in rotundum ac leve formatas, quibus porticus et capacia populorum tecta suscipimus? Quid verborum notas, quibus quamvis citata excipitur oratio et celeritatem linguae manus sequitur? Vilissimorum mancipiorum ista commenta
<span class="br"></span><span class="lineNumber">26</span><span class="br"></span>sunt; sapientia altius sedet nec manus edocet, animorum
magistra est.</p>
<p>Vis scire, quid illa eruerit, quid effecerit? Non decoros<a class="footnoteLink" href="#note_LCL076_414_2" id="target_note_LCL076_414_2"><sup>2</sup></a> corporis motus nec varios per tubam ac tibiam cantus, quibus exceptus spiritus aut in exitu aut in transitu formatur in vocem. Non arma nec muros nec bello<a class="footnoteLink" href="#note_LCL076_414_3" id="target_note_LCL076_414_3"><sup>3</sup></a> utilia molitur, paci favet et genus
<span class="br"></span><span class="lineNumber">27</span><span class="br"></span>humanum ad concordiam vocat. Non est, inquam, instrumentorum ad usus necessarios opifex. Quid illi tam parvola adsignas? Artificem vides vitae. Alias quidem artes sub dominio habet. Nam cui






</p></section><notes><section class="footnotes"><ul><li class="note" id="note_LCL076_414_1"><a class="footnoteCrossrefLink" href="#target_note_LCL076_414_1" title="Click to highlight in text"><sup class="lineRef">1</sup><span class="italic">prodisse</span> later MSS.; <span class="italic">prodidisse</span> BA.</a></li><script type="text/javascript">document.getElementById('note_LCL076_414_1').style.display = "none";</script><li class="note" id="note_LCL076_414_2"><a class="footnoteCrossrefLink" href="#target_note_LCL076_414_2" title="Click to highlight in text"><sup class="lineRef">2</sup><span class="italic">decoros</span> later MSS.; <span class="italic">dedecoros</span> BA.</a></li><script type="text/javascript">document.getElementById('note_LCL076_414_2').style.display = "none";</script><li class="note" id="note_LCL076_414_3"><a class="footnoteCrossrefLink" href="#target_note_LCL076_414_3" title="Click to highlight in text"><sup class="lineRef">3</sup><span class="italic">bello</span> Madvig; <span class="italic">bella</span> BA.</a></li><script type="text/javascript">document.getElementById('note_LCL076_414_3').style.display = "none";</script></ul></section></notes></section>