<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

non est quicquam apto aptius, quia plano nihil est planius. Non potes dicere hoc magis par esse alicui quam illud; ergo nec honesto honestius quicquam
<span class="br"></span><span class="lineNumber">29</span><span class="br"></span>est. Quod si par omnium virtutum natura est, tria genera bonorum in aequo sunt. Ita dico: in aequo est moderate gaudere et moderate dolere. Laetitia illa non vincit hanc animi firmitatem sub tortore gemitus devorantem; illa bona optabilia, haec mirabilia sunt, utraque nihilominus paria, quia quidquid
incommodi est, vi tanto maioris boni tegitur
<span class="br"></span><span class="lineNumber">30</span><span class="br"></span>Quisquis haec inparia iudicat, ab ipsis virtutibus avertit oculos et exteriora circumspicit; bona vera idem pendent, idem patent. Illa falsa multum habent vani. Itaque speciosa et magna contra visentibus, cum ad pondus revocata sunt, fallunt.</p>
<p><span class="br"></span><span class="lineNumber">31</span><span class="br"></span>Ita est, mi Lucili; quicquid vera ratio commendat, solidum et aeternum est, firmat animum attollitque semper futurum in excelso; illa quae temere laudantur et vulgi sententia bona sunt, inflant inanibus laetos. Rursus ea, quae timentur tamquam mala, iniciunt formidinem mentibus et illas non aliter
<span class="br"></span><span class="lineNumber">32</span><span class="br"></span>quam animalia species periculi agitant. Utraque



</p></section><notes></notes></section>