<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
Idem facit ratio; non late patet, si aspicias; in opere crescit. Pauca sunt, quae dicuntur, sed si illa animus bene excepit, convalescunt et exurgunt. Eadem est, inquam, praeceptorum condicio quae seminum; multum efficiunt, et angusta sunt. Tantum, ut dixi, idonea mens capiat<a class="footnoteLink" href="#note_LCL075_258_1" id="target_note_LCL075_258_1"><sup>1</sup></a> illa et in se trahat. Multa invicem et ipsa generabit et plus reddet quam acceperit. <span class="sc">Vale.</span></p>
</section>
<section class="div2">
<h2><span class="sc">XXXIX.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Commentarios, quos desideras, diligenter ordinatos
et in angustum coactos ego vero conponam. Sed vide, ne plus profutura sit ratio ordinaria quam haec, quae nunc vulgo breviarium dicitur, olim cum latine loqueremur, summarium vocabatur. Illa res discenti magis necessaria est, haec scienti. Illa enim docet, haec admonet. Sed utriusque rei tibi copiam faciam. Tu a me non est quod illum aut illum exigas; qui
<span class="br"></span><span class="lineNumber">2</span><span class="br"></span>notorem dat, ignotus est. Scribam ergo quod vis,




</p></section><notes><section class="footnotes"><ul><li class="note" id="note_LCL075_258_1"><a class="footnoteCrossrefLink" href="#target_note_LCL075_258_1" title="Click to highlight in text"><sup class="lineRef">1</sup><span class="italic">capiat</span> later MSS.; <span class="italic">rapiat</span> pLPb.</a></li><script type="text/javascript">document.getElementById('note_LCL075_258_1').style.display = "none";</script></ul></section></notes></section>