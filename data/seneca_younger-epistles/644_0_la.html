<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

quamprimum moriar”: “quamprimum” istud quid esse vis? Quem illi diem ponis? Citius fieri quam optas, potest. Inbecillae mentis ista sunt verba et hac detestatione misericordiam captantis; non vult mori qui optat. Deos vitam et salutem roga; si mori placuit, hic mortis est fructus, optare desinere.</p>
<p><span class="br"></span><span class="lineNumber">25</span><span class="br"></span>Haec, mi Lucili, tractemus, his formemus animum. Hoc est sapientia, hoc est sapere, non disputatiunculis inanibus subtilitatem vanissimam agitare. Tot quaestiones
fortuna tibi posuit, nondum illas solvisti; iam cavillaris? Quam stultum est, cum signum pugnae acceperis, ventilare. Remove ista lusoria arma; decretoriis
opus est. Dic, qua ratione nulla animum tristitia, nulla formido perturbet, qua ratione hoc secretarum cupiditatium pondus effundam. Agatur
<span class="br"></span><span class="lineNumber">26</span><span class="br"></span>aliquid. “Sapientia bonum est, sapere non est
bonum”; sic fit, ut<a class="footnoteLink" href="#note_LCL077_354_1" id="target_note_LCL077_354_1"><sup>1</sup></a> negemur sapere, ut hoc totum
studium derideatur tamquam operatum supervacuis.
Quid, si scires etiam illud quaeri, an bonum sit futura
sapientia<a class="footnoteLink" href="#note_LCL077_354_2" id="target_note_LCL077_354_2"><sup>2</sup></a>? Quid enim dubi est, oro te, an nec
messem futuram iam sentiant horrea nec futuram
adulescentiam pueritia viribus aut ullo robore intellegat?
Aegro interim nil ventura sanitas prodest,


</p></section><notes><section class="footnotes"><ul><li class="note" id="note_LCL077_354_1"><a class="footnoteCrossrefLink" href="#target_note_LCL077_354_1" title="Click to highlight in text"><sup class="lineRef">1</sup><span class="italic">ut</span> add. Schweighaeuser.</a></li><script type="text/javascript">document.getElementById('note_LCL077_354_1').style.display = "none";</script><li class="note" id="note_LCL077_354_2"><a class="footnoteCrossrefLink" href="#target_note_LCL077_354_2" title="Click to highlight in text"><sup class="lineRef">2</sup><span class="italic">sit futura sapientia</span> Pinc.; <span class="italic">sit puta sapientia</span> BA.</a></li><script type="text/javascript">document.getElementById('note_LCL077_354_2').style.display = "none";</script></ul></section></notes></section>