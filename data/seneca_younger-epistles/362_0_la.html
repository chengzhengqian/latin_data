<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
cum fortissimus sum et omnia bona fide fiunt, sol temperat. Non multum mihi ad balneum superest.
<span class="br"></span><span class="lineNumber">6</span><span class="br"></span>Panis deinde siccus et sine mensa prandium, post quod non sunt lavandae manus. Dormio minimum. Consuetudinem meam nosti: brevissimo somno utor et quasi interiungo. Satis est mihi vigilare desisse. Aliquando dormisse me scio, aliquando suspicor.</p>
<p><span class="br"></span><span class="lineNumber">7</span><span class="br"></span>Ecce circensium obstrepit clamor. Subita aliqua et universa voce feriuntur aures meae. Nec cogitationem
meam excutiunt, ne interrumpunt quidem. Fremitum patientissime fero. Multae voces et in unum confusae pro fluctu mihi sunt aut vento silvam verberante et ceteris sine intellectu sonantibus.</p>
<p><span class="br"></span><span class="lineNumber">8</span><span class="br"></span>Quid ergo est nunc, cui animum adiecerim? Dicam. Superest ex hesterno mihi cogitatio: quid sibi voluerint prudentissimi viri, qui rerum maximarum probationes levissimas et perplexas fecerunt, quae ut
<span class="br"></span><span class="lineNumber">9</span><span class="br"></span>sint verae, tamen mendacio similes sunt. Vult nos ab ebrietate deterrere Zenon, vir maximus, huius sectae fortissimae ac sanctissimae conditor. Audi ergo, quemadmodum colligat virum bonum non futurum ebrium: “ebrio secretum sermonem nemo committit;
viro autem bono committit; ergo vir bonus ebrius non erit.” Quemadmodum opposita interrogatione simili derideatur, adtende. Satis est enim unam




</p></section><notes></notes></section>