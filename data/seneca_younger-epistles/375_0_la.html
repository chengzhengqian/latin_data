<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

Haec est pernicitas per se aestimata, non quae tardissimorum
conlatione laudatur. Quid, si sanum voces leviter febricitantem? Non est bona valitudo mediocritas
<span class="br"></span><span class="lineNumber">5</span><span class="br"></span>morbi. “Sic,” inquit, “sapiens inperturbatus dicitur, quomodo apyrina dicuntur, non quibus nulla inest duritia granorum, sed quibus minor.” Falsum est. Non enim deminutionem malorum in bono viro intellego, sed vacationem; nulla debent esse, non parva. Nam si ulla sunt, crescent et interim inpedient.
Quomodo oculos maior et perfecta sutffusio excaecat, sic modica turbat.</p>
<p><span class="br"></span><span class="lineNumber">6</span><span class="br"></span>Si das aliquos adfectus sapienti, inpar illis erit ratio et velut torrente quodam auferetur, praesertim cum illi non unum adfectum des,<a class="footnoteLink" href="#note_LCL076_288_1" id="target_note_LCL076_288_1"><sup>1</sup></a> cum quo conluctetur,
sed omnis. Plus potest quamvis mediocrium
<span class="br"></span><span class="lineNumber">7</span><span class="br"></span>turba quam posset unius magni violentia. Habet pecuniae cupiditatem, sed modicam. Habet ambitionem,
sed non concitatam. Habet iracundiam, sed placabilem. Habet inconstantiam, sed minus vagam ac mobilem. Habet libidinem non insanam. Melius cum illo ageretur, qui unum vitium integrum haberet, quam cum eo, qui leviora quidem, sed omnia.
<span class="br"></span><span class="lineNumber">8</span><span class="br"></span>Deinde nihil interest, quam magnus sit adfectus;




</p></section><notes><section class="footnotes"><ul><li class="note" id="note_LCL076_288_1"><a class="footnoteCrossrefLink" href="#target_note_LCL076_288_1" title="Click to highlight in text"><sup class="lineRef">1</sup><span class="italic">des</span> later MSS.; <span class="italic">sed</span> Pb; <span class="italic">sit</span> corr. from <span class="italic">sed</span> V.</a></li><script type="text/javascript">document.getElementById('note_LCL076_288_1').style.display = "none";</script></ul></section></notes></section>