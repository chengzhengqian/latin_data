<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
ne tardior quidem, quoniam multum interest, utrum
<span class="br"></span><span class="lineNumber">18</span><span class="br"></span>aliquid obstet tantum, an inpediat. Eodem modo virtuti opposita nihil detrahunt; non est minor, sed minus fulget. Nobis forsitan non aeque apparet ac nitet, sibi eadem est et more solis obscuri in occulto vim suam exercet. Hoc itaque adversus virtutem possunt calamitates et damna et iniuriae, quod adversus solem potest nebula.</p>
<p><span class="br"></span><span class="lineNumber">19</span><span class="br"></span>Invenitur, qui dicat sapientem corpore parum prospero usum nec miserum esse nec beatum. Hic quoque fallitur, exaequat enim fortuita virtutibus et tantundem tribuit honestis quantum honestate carentibus. Quid autem foedius, quid indignius quam comparari veneranda contemptis? Veneranda enim sunt iustitia, pietas, fides, fortitudo, prudentia; e contrario vilia sunt, quae saepe contingunt pleniora vilissimis, crus solidum et lacertus et dentes et
<span class="br"></span><span class="lineNumber">20</span><span class="br"></span>tororum<a class="footnoteLink" href="#note_LCL076_458_1" id="target_note_LCL076_458_1"><sup>1</sup></a> sanitas firmitasque. Deinde si sapiens, cui corpus molestum est, nec miser habebitur nec beatus, sed in medio<a class="footnoteLink" href="#note_LCL076_458_2" id="target_note_LCL076_458_2"><sup>2</sup></a> relinquetur, vita quoque eius nec adpetenda erit nec fugienda. Quid autem tam absurdum quam sapientis vitam adpetendam non esse? Aut quid tam extra fidem quam esse aliquam vitam nec adpetendam nec fugiendam? Deinde si


</p></section><notes><section class="footnotes"><ul><li class="note" id="note_LCL076_458_1"><a class="footnoteCrossrefLink" href="#target_note_LCL076_458_1" title="Click to highlight in text"><sup class="lineRef">1</sup><span class="italic">tororum</span> Capps; <span class="italic">horum</span> MSS.; <span class="italic">ceterorum</span> Buecheler; <span class="italic">nervorum</span> Kronenberg.</a></li><script type="text/javascript">document.getElementById('note_LCL076_458_1').style.display = "none";</script><li class="note" id="note_LCL076_458_2"><a class="footnoteCrossrefLink" href="#target_note_LCL076_458_2" title="Click to highlight in text"><sup class="lineRef">2</sup><span class="italic">in medio</span> later MSS.; <span class="italic">medio</span> BA</a></li><script type="text/javascript">document.getElementById('note_LCL076_458_2').style.display = "none";</script></ul></section></notes></section>