<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent noindent">
moriturum, si Pompeius, exulaturum. Quid habebat, quod timeret, qui ipse<a class="footnoteLink" href="#note_LCL077_210_1" id="target_note_LCL077_210_1"><sup>1</sup></a> sibi et victo et victori constituerat, quae constituta esse ab hostibus iratissimis
poterant? Periit itaque ex decreto suo.</p>
<p><span class="br"></span><span class="lineNumber">33</span><span class="br"></span>Vides posse homines laborem pati: per medias Africae solitudines pedes duxit exercitum. Vides posse tolerari sitim: in collibus arentibus sine ullis inpedimentis victi exercitus reliquias trahens inopiam umoris loricatus tulit et, quotiens aquae fuerat occasio, novissimus bibit. Vides honorem et notam posse contemni: eodem quo repulsus est die in comitio pila lusit. Vides posse non timeri potentiam superiorum: et Pompeium et Caesarem, quorum nemo alterum offendere audebat nisi ut alterum demereretur, simul provocavit. Vides tam mortem posse contemni quam exilium: et exilium sibi indixit et mortem et interim bellum.</p>
<p><span class="br"></span><span class="lineNumber">34</span><span class="br"></span>Possumus itaque adversus ista tantum habere animi, libeat modo subducere iugo collum. In primis autem respuendae voluptates; enervant et effeminant
et multum petunt, multum autem a fortuna petendum est. Deinde spernendae<a class="footnoteLink" href="#note_LCL077_210_2" id="target_note_LCL077_210_2"><sup>2</sup></a> opes: auctoramenta
sunt servitutum. Aurum et argentum et quicquid aliud felices domos onerat, relinquatur; non potest gratis constare libertas. Hanc si magno aestimas, omnia parvo aestimanda sunt. <span class="sc">Vale.</span></p>
</section><notes><section class="footnotes"><ul><li class="note" id="note_LCL077_210_1"><a class="footnoteCrossrefLink" href="#target_note_LCL077_210_1" title="Click to highlight in text"><sup class="lineRef">1</sup><span class="italic">ipse</span> Hense; <span class="italic">id</span> BA.</a></li><script type="text/javascript">document.getElementById('note_LCL077_210_1').style.display = "none";</script><li class="note" id="note_LCL077_210_2"><a class="footnoteCrossrefLink" href="#target_note_LCL077_210_2" title="Click to highlight in text"><sup class="lineRef">2</sup><span class="italic">spernendae</span> later MSS.; <span class="italic">sperandae</span> BA.</a></li><script type="text/javascript">document.getElementById('note_LCL077_210_2').style.display = "none";</script></ul></section></notes></section>