<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

hoc venerit, colorabitur; qui in unguentaria taberna resederunt et paullo diutius commorati sunt, odorem secum loci ferunt. Et qui ad philosophum fuerunt, traxerint aliquid necesse est, quod prodesset etiam neglegentibus. Attende, quid dicam: neglegentibus,
non repugnantibus.</p>
<p><span class="br"></span><span class="lineNumber">5</span><span class="br"></span>“Quid ergo? Non novimus quosdam, qui multis apud philosophum annis persederint et ne colorem quidem duxerint?” Quidni noverim? Pertinacissimos
quidem et adsiduos, quos ego non discipulos
<span class="br"></span><span class="lineNumber">6</span><span class="br"></span>philosophorum, sed inquilinos voco. Quidam veniunt ut audiant, non ut discant, sicut in theatrum voluptatis causa ad delectandas aures oratione vel voce vel fabulis ducimur. Magnam hanc auditorum partem videbis, cui philosophi schola deversorium otii sit Non id agunt, ut aliqua illo vitia deponant, ut aliquam legem vitae accipiant, qua mores suos exigant, sed ut oblectamento aurium perfruantur. Aliqui tamen et cum pugillaribus veniunt, non ut res excipiant, sed ut verba, quae tam sine profectu alieno dicant quam sine suo audiunt. Quidam ad magnificas voces excitantur
et transeunt in adfectum dicentium alacres
<span class="br"></span><span class="lineNumber">7</span><span class="br"></span>vultu et animo, nec aliter concitantur quam solent Phrygii tibicinis sono semiviri et ex imperio furentes.<a class="footnoteLink" href="#note_LCL077_232_1" id="target_note_LCL077_232_1"><sup>1</sup></a> Rapit illos instigatque rerum pulchritudo, non verborum





</p></section><notes><section class="footnotes"><ul><li class="note" id="note_LCL077_232_1"><a class="footnoteCrossrefLink" href="#target_note_LCL077_232_1" title="Click to highlight in text"><sup class="lineRef">1</sup><span class="italic">furentes</span> Erasmus; <span class="italic">fugientes</span> BA<sup>1</sup>.</a></li><script type="text/javascript">document.getElementById('note_LCL077_232_1').style.display = "none";</script></ul></section></notes></section>