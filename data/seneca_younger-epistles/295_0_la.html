<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
esse liberos pios et bene moratam patriam et parentes bonos; horum pericula non potestis spectare securi. Perturbabit vos obsidio patriae, liberorum mors,
<span class="br"></span><span class="lineNumber">23</span><span class="br"></span>parentum servitus.‚Äù Quid adversus hos pro nobis responderi soleat, ponam; deinde tunc adiciam, quid praeterea respondendum putem.</p>
<p>Alia condicio est in iis, quae ablata in locum suum aliquid incommodi substituunt; tamquam bona valitudo vitiata in malam transfertur; acies oculorum exstincta caecitate nos adficit<a class="footnoteLink" href="#note_LCL076_128_1" id="target_note_LCL076_128_1"><sup>1</sup></a>; non tantum velocitas perit poplitibus incisis, sed debilitas pro illa subit. Hoc non est periculum in iis, quae paulo ante rettulimus.
Quare? Si amicum bonum amisi, non est mihi pro illo perfidia patienda, nec si bonos liberos
<span class="br"></span><span class="lineNumber">24</span><span class="br"></span>extuli, in illorum locum impietas succedit. Deinde non amicorum illic<a class="footnoteLink" href="#note_LCL076_128_2" id="target_note_LCL076_128_2"><sup>2</sup></a> aut liberorum interitus, sed corporum est. Bonum autem uno modo perit, si in malum transit; quod natura non patitur, quia omnis virtus et opus omne virtutis incorruptum manet. Deinde etiam si amici perierunt, etiam si probati respondentesque voto patris liberi, est quod illorum expleat locum. Quid sit quaeris? Quod illos quoque
<span class="br"></span><span class="lineNumber">25</span><span class="br"></span>bonos fecerat, virtus. Haec nihil vacare patitur
loci, totum animum tenet, desiderium omnium tollit;




</p></section><notes><section class="footnotes"><ul><li class="note" id="note_LCL076_128_1"><a class="footnoteCrossrefLink" href="#target_note_LCL076_128_1" title="Click to highlight in text"><sup class="lineRef">1</sup><span class="italic">afficit</span> later MSS.; <span class="italic">adfecit</span> VPb.</a></li><script type="text/javascript">document.getElementById('note_LCL076_128_1').style.display = "none";</script><li class="note" id="note_LCL076_128_2"><a class="footnoteCrossrefLink" href="#target_note_LCL076_128_2" title="Click to highlight in text"><sup class="lineRef">2</sup><span class="italic">illic</span> Buecheler; <span class="italic">illis</span> VPb.</a></li><script type="text/javascript">document.getElementById('note_LCL076_128_2').style.display = "none";</script></ul></section></notes></section>