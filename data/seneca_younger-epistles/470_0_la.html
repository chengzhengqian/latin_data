<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

unus e multis. Et vixit et viguit. Aliquando sereno usus est, aliquando, ut solet, validi sideris fulgor per nubila emicuit. Quid quaeris quamdiu vixerit? Vivit; ad posteros usque transiluit et se in memoriam dedit.</p>
<p><span class="br"></span><span class="lineNumber">6</span><span class="br"></span>Nec ideo mihi plures annos accedere recusaverim, nihil tamen mihi ad beatam vitam defuisse dicam, si spatium eius inciditur. Non enim ad eum diem me aptavi, quem ultimum mihi spes avida promiserat, sed nullum non tamquam ultimum aspexi. Quid me interrogas, quando natus sim, an inter iuniores adhuc
<span class="br"></span><span class="lineNumber">7</span><span class="br"></span>censear? Habeo meum. Quemadmodum in minore corporis habitu potest homo esse perfectus, sic et in minore temporis modo potest vita esse perfecta. Aetas inter externa est. Quamdiu sim, alienum est; quamdiu ero,<a class="footnoteLink" href="#note_LCL077_6_1" id="target_note_LCL077_6_1"><sup>1</sup></a> ut sim, meum est. Hoc a me exige, ne velut per tenebras aevum ignobile emetiar, ut agam vitam, non ut praetervehar.</p>
<p><span class="br"></span><span class="lineNumber">8</span><span class="br"></span>Quaeris quod sit amplissimum vitae spatium? Usque ad sapientiam vivere. Qui ad illam pervenit, attigit non longissimum finem, sed maximum. Ille vero glorietur audacter et dis agat gratias interque eos sibi, et rerum naturae inputet, quod fuit. Merito enim inputabit; meliorem illi vitam reddidit quam





</p></section><notes><section class="footnotes"><ul><li class="note" id="note_LCL077_6_1"><a class="footnoteCrossrefLink" href="#target_note_LCL077_6_1" title="Click to highlight in text"><sup class="lineRef">1</sup><span class="italic">ero</span> Buecheler; <span class="italic">vero</span> BA.</a></li><script type="text/javascript">document.getElementById('note_LCL077_6_1').style.display = "none";</script></ul></section></notes></section>