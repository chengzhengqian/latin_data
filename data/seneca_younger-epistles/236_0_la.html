<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

mersa. Si ratio divina est, nullum autem bonum sine ratione est, bonum omne divinum est. Nullum porro inter divina discrimen est; ergo nec inter bona. Paria itaque sunt et gaudium et fortis atque obstinata tormentorum perpessio; in utroque enim eadem est animi magnitudo, in altero remissa et
<span class="br"></span><span class="lineNumber">13</span><span class="br"></span>laeta, in altera pugnax et intenta. Quid? Tu non putas parem esse virtutem eius, qui fortiter hostium moenia expugnat, et eius, qui obsidionem patientissime sustinet? Magnus<a class="footnoteLink" href="#note_LCL076_10_1" id="target_note_LCL076_10_1"><sup>1</sup></a> Scipio, qui Numantiam
cludit et conprimit cogitque invictas manus in exitium ipsas suum verti; magnus ille obsessorum animus, qui scit non esse clusum, cui mors aperta est, et in conplexu libertatis expirat. Aeque reliqua quoque inter se paria sunt, tranquillitas, simplicitas, liberalitas, constantia, aequanimitas, tolerantia. Omnibus enim istis una virtus subest, quae animum rectum et indeclinabilem praestat.</p>
<p><span class="br"></span><span class="lineNumber">14</span><span class="br"></span>“Quid ergo? Nihil interest inter gaudium et dolorum inflexibilem patientiam?” Nihil, quantum ad ipsas virtutes; plurimum inter illa, in quibus virtus utraque ostenditur. In altero enim naturalis est animi remissio ac laxitas, in altero contra naturam dolor. Itaque media sunt haec, quae plurimum intervalli recipiunt; virtus in utroque par est.
<span class="br"></span><span class="lineNumber">15</span><span class="br"></span>Virtutem materia non mutat; nec peiorem facit dura





</p></section><notes><section class="footnotes"><ul><li class="note" id="note_LCL076_10_1"><a class="footnoteCrossrefLink" href="#target_note_LCL076_10_1" title="Click to highlight in text"><sup class="lineRef">1</sup><span class="italic">et magnus</span> MSS.; Haase deletes <span class="italic">et.</span></a></li><script type="text/javascript">document.getElementById('note_LCL076_10_1').style.display = "none";</script></ul></section></notes></section>