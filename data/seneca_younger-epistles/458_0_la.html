<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent noindent">
sumo, cum ambulo ut oportet, cum ceno quemadmodum
debeo, non cena aut ambulatio aut vestis bona sunt, sed meum in iis propositum servantis in
<span class="br"></span><span class="lineNumber">12</span><span class="br"></span>quaque re rationi convenientem modum. Etiamnunc adiciam: mundae vestis electio adpetenda est homini. Natura enim homo mundum<a class="footnoteLink" href="#note_LCL076_454_1" id="target_note_LCL076_454_1"><sup>1</sup></a> et elegans animal est. Itaque non est bonum per se munda vestis, sed mundae vestis electio, quia non in re bonum est, sed in electione quali. Actiones nostrae
<span class="br"></span><span class="lineNumber">13</span><span class="br"></span>honestae sunt, non ipsa quae aguntur. Quod de veste dixi, idem me dicere de corpore existima. Nam hoc quoque natura ut quandam vestem animo circumdedit; velamentum eius est. Quis autem umquam vestimenta aestimavit arcula? Nec bonum nec malum vagina gladium facit. Ergo de corpore quoque idem tibi respondeo: sumpturum quidem me, si detur electio, et sanitatem
et vires, bonum autem futurum iudicium de illis meum, non ipsa.</p>
<p><span class="br"></span><span class="lineNumber">14</span><span class="br"></span>“Est quidem,” inquit, “sapiens beatus; summum tamen illud bonum non consequitur, nisi illi et naturalia instrumenta respondeant. Ita miser quidem
esse, qui virtutem habet, non potest, beatissimus autem non est, qui naturalibus bonis destituitur ut
<span class="br"></span><span class="lineNumber">15</span><span class="br"></span>valitudine, ut membrorum integritate.” Quod incredibilius
videtur, id concedis, aliquem in maximis et continuis doloribus non esse miserum, esse etiam beatum; quod levius est, negas, beatissimum esse.

</p></section><notes><section class="footnotes"><ul><li class="note" id="note_LCL076_454_1"><a class="footnoteCrossrefLink" href="#target_note_LCL076_454_1" title="Click to highlight in text"><sup class="lineRef">1</sup><span class="italic">mundum</span> later MSS.; <span class="italic">mundus</span> BA.</a></li><script type="text/javascript">document.getElementById('note_LCL076_454_1').style.display = "none";</script></ul></section></notes></section>