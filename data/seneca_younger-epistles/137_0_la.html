<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
sed naturalibus causis in tantam laxitatem excavatus, animum tuum quadam religionis suspicione percutiet. Magnorum fluminum capita veneramur; subita ex abdito vasti amnis eruptio aras habet; coluntur aquarum calentium fontes, et stagna quaedam vel
<span class="br"></span><span class="lineNumber">4</span><span class="br"></span>opacitas vel inmensa altitudo sacravit. Si hominem videris interritum periculis, intactum cupiditatibus, inter adversa felicem, in mediis tempestatibus placidum,
ex superiore loco homines videntem, ex aequo deos, non subibit te veneratio eius? Non dices:
“Ista res maior est altiorque quam ut credi similis huic, in quo est, corpusculo possit? Vis isto divina
<span class="br"></span><span class="lineNumber">5</span><span class="br"></span>descendit.” Animum excellentem, moderatum, omnia tamquam minora transeuntem, quicquid timemus optamusque ridentem, caelestis potentia agitat. Non potest res tanta sine adminiculo numinis stare. Itaque maiore sui parte illic est, unde descendit. Quemadmodum
radii solis contingunt quidem terram, sed ibi sunt, unde mittuntur; sic animus magnus ac sacer et in hoc demissus, ut propius<a class="footnoteLink" href="#note_LCL075_274_1" id="target_note_LCL075_274_1"><sup>1</sup></a> divina nossemus, conversatur quidem nobiscum, sed haeret origini suae; illinc pendet, illuc spectat ac nititur, nostris tamquam melior interest.</p>
<p><span class="br"></span><span class="lineNumber">6</span><span class="br"></span>Quis est ergo hic animus? Qui nullo bono nisi

</p></section><notes><section class="footnotes"><ul><li class="note" id="note_LCL075_274_1"><a class="footnoteCrossrefLink" href="#target_note_LCL075_274_1" title="Click to highlight in text"><sup class="lineRef">1</sup>After <span class="italic">propius</span> pLPbM add <span class="italic">quidem.</span> Hense would prefer <span class="italic">quiddam divini.</span></a></li><script type="text/javascript">document.getElementById('note_LCL075_274_1').style.display = "none";</script></ul></section></notes></section>