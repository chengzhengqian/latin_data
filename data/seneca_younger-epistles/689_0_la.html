<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

sunt, eandem naturam habent, illo<a class="footnoteLink" href="#note_LCL077_444_1" id="target_note_LCL077_444_1"><sup>1</sup></a> diversa sunt, quod alterum inmortale, alterum mortale est. Ex his ergo unius bonum natura perficit, dei scilicet, alterius cura, hominis. Cetera tantum<a class="footnoteLink" href="#note_LCL077_444_2" id="target_note_LCL077_444_2"><sup>2</sup></a> in sua natura perfecta sunt, non vere perfecta, a quibus abest ratio.</p>
<p>Hoc enim demum perfectum est, quod secundum universam naturam perfectum, universa autem natura rationalis est. Cetera possunt in suo genere
<span class="br"></span><span class="lineNumber">15</span><span class="br"></span>esse perfecta. In quo non potest beata vita esse, nec id potest, quo beata vita efficitur, beata autem vita bonis efficitur. In muto animali non est beata vita nec id, quo beata vita<a class="footnoteLink" href="#note_LCL077_444_3" id="target_note_LCL077_444_3"><sup>3</sup></a> efficitur, in muto animali
16 bonum non est. Mutum animal sensu conprendit praesentia. Praeteritorum reminiscitur, cum id incidit, quo sensus admoneretur; tamquam equus<a class="footnoteLink" href="#note_LCL077_444_4" id="target_note_LCL077_444_4"><sup>4</sup></a> reminiscitur viae, cum ad initium eius admotus<a class="footnoteLink" href="#note_LCL077_444_5" id="target_note_LCL077_444_5"><sup>5</sup></a> est. In stabulo quidem nulla illi viae est quamvis saepe calcatae memoria. Tertium vero tempus, id est futurum, ad muta non pertinet.</p>
<p><span class="br"></span><span class="lineNumber">17</span><span class="br"></span>Quomodo ergo potest eorum videri perfecta natura, quibus usus perfecti temporis non est? Tempus enim tribus partibus constat, praeterito, praesente, venturo. Animalibus tantum quod gravissimum est intra cursum datum, praesens. Praeteriti rara memoria
est nec umquam revocatur nisi praesentium
<span class="br"></span><span class="lineNumber">18</span><span class="br"></span>occursu. Non potest ergo perfectae naturae bonum

 


</p></section><notes><section class="footnotes"><ul><li class="note" id="note_LCL077_444_1"><a class="footnoteCrossrefLink" href="#target_note_LCL077_444_1" title="Click to highlight in text"><sup class="lineRef">1</sup><span class="italic">illo</span> Schweighaeuser; <span class="italic">illa</span> BA.</a></li><script type="text/javascript">document.getElementById('note_LCL077_444_1').style.display = "none";</script><li class="note" id="note_LCL077_444_2"><a class="footnoteCrossrefLink" href="#target_note_LCL077_444_2" title="Click to highlight in text"><sup class="lineRef">2</sup><span class="italic">tantum</span> cod. Harl. and Schweighaeuser; <span class="italic">tam</span> BA.</a></li><script type="text/javascript">document.getElementById('note_LCL077_444_2').style.display = "none";</script><li class="note" id="note_LCL077_444_3"><a class="footnoteCrossrefLink" href="#target_note_LCL077_444_3" title="Click to highlight in text"><sup class="lineRef">3</sup><span class="italic">nec . . . vita</span> later MSS.; om. BA.</a></li><script type="text/javascript">document.getElementById('note_LCL077_444_3').style.display = "none";</script><li class="note" id="note_LCL077_444_4"><a class="footnoteCrossrefLink" href="#target_note_LCL077_444_4" title="Click to highlight in text"><sup class="lineRef">4</sup><span class="italic">equus</span> later MSS.; <span class="italic">quos</span> BA.</a></li><script type="text/javascript">document.getElementById('note_LCL077_444_4').style.display = "none";</script><li class="note" id="note_LCL077_444_5"><a class="footnoteCrossrefLink" href="#target_note_LCL077_444_5" title="Click to highlight in text"><sup class="lineRef">5</sup><span class="italic">admotus</span> Erasmus; <span class="italic">admotum</span> BA.</a></li><script type="text/javascript">document.getElementById('note_LCL077_444_5').style.display = "none";</script></ul></section></notes></section>