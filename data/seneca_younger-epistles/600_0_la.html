<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

quicquam gravius, quam si inprecatus fueris, ut se habeat iratum.</p>
<p>Sed non est quare cuiquam, quem poena putaveris dignum, optes, ut infestos deos habeat; habet, inquam, etiam si videtur eorum favore produci.
<span class="br"></span><span class="lineNumber">3</span><span class="br"></span>Adhibe diligentiam tuam et intuere, quid sint res nostrae, non quid vocentur; et scies plura mala contingere nobis quam accidere. Quotiens enim felicitatis et<a class="footnoteLink" href="#note_LCL077_266_1" id="target_note_LCL077_266_1"><sup>1</sup></a> causa et initium fuit, quod calamitas vocabatur? Quotiens magna gratulatione excepta res gradum sibi struxit in praeceps et aliquem iam eminentem adlevavit etiamnunc, tamquam adhuc ibi
<span class="br"></span><span class="lineNumber">4</span><span class="br"></span>staret, unde tuto cadunt? Sed ipsum illud cadere non habet in se mali quidquam, si exitum spectes, ultra quem natura neminem deiecit. Prope est rerum omnium terminus, prope est, inquam, et illud, unde felix eicitur, et illud, unde infelix emittitur; nos utraque extendimus et longa spe ac metu facimus.</p>
<p>Sed si sapis, omnia humana condicione metire; simul et quod gaudes et quod times, contrahe. Est autem tanti nihil diu gaudere, ne quid diu timeas.
<span class="br"></span><span class="lineNumber">5</span><span class="br"></span>Sed quare istuc malum adstringo? Non est quod quicquam timendum putes. Vana sunt ista, quae nos movent, quae attonitos habent. Nemo nostrum quid veri esset, excussit, sed metum alter alteri tradidit; nemo ausus est ad id, quo perturbabatur,



</p></section><notes><section class="footnotes"><ul><li class="note" id="note_LCL077_266_1"><a class="footnoteCrossrefLink" href="#target_note_LCL077_266_1" title="Click to highlight in text"><sup class="lineRef">1</sup><span class="italic">et</span> Schweighaeuser; <span class="italic">est</span> BA.</a></li><script type="text/javascript">document.getElementById('note_LCL077_266_1').style.display = "none";</script></ul></section></notes></section>