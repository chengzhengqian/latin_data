<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

domos et spe mortem exigunt.” “Genium festo vix suo testem. Tenuisve cerei fila et crepacem molam. Focum mater aut uxor investiunt.”</p>
<p><span class="br"></span><span class="lineNumber">6</span><span class="br"></span>Non statim, cum haec legeris, hoc tibi occurret, hunc esse, qui solutis tunicis in urbe semper incesserit?
Nam etiam cum absentis Caesaris partibus fungeretur, signum a discincto petebatur. Hunc esse, qui in<a class="footnoteLink" href="#note_LCL077_304_1" id="target_note_LCL077_304_1"><sup>1</sup></a> tribunali, in rostris, in omni publico coetu sic apparuerit, ut pallio velaretur caput exclusis utrimque auribus, non aliter quam in mimo fugitivi divitis solent? Hunc esse, cui tunc maxime civilibus bellis strepentibus et sollicita urbe et armata comitatus hic fuerit in publico spadones duo, magis tamen viri quam ipse? Hunc esse, qui uxorem milliens duxit, cum unam habuerit? Haec verba tam improbe
<span class="br"></span><span class="lineNumber">7</span><span class="br"></span>structa, tam neglegenter abiecta, tam contra consuetudinem
omnium posita ostendunt mores quoque non minus novos et pravos et singulares fuisse. Maxima laus illi tribuitur mansuetudinis, pepercit gladio, sanguine abstinuit nec ulla alia re, quid posset, quam licentia ostendit; hanc ipsam laudem suam corrupit istis orationis portentosissimae deliciis.
<span class="br"></span><span class="lineNumber">8</span><span class="br"></span>Apparet enim mollem fuisse, non mitem. Hoc istae ambages compositionis, hoc verba transversa, hoc sensus miri,<a class="footnoteLink" href="#note_LCL077_304_2" id="target_note_LCL077_304_2"><sup>2</sup></a> magni quidem saepe, sed enervati dum







</p></section><notes><section class="footnotes"><ul><li class="note" id="note_LCL077_304_1"><a class="footnoteCrossrefLink" href="#target_note_LCL077_304_1" title="Click to highlight in text"><sup class="lineRef">1</sup><span class="italic">in</span> later MSS.; <span class="italic">om.</span> BA.</a></li><script type="text/javascript">document.getElementById('note_LCL077_304_1').style.display = "none";</script><li class="note" id="note_LCL077_304_2"><a class="footnoteCrossrefLink" href="#target_note_LCL077_304_2" title="Click to highlight in text"><sup class="lineRef">2</sup><span class="italic">miri</span> Buecheler; <span class="italic">mihi</span> BA.</a></li><script type="text/javascript">document.getElementById('note_LCL077_304_2').style.display = "none";</script></ul></section></notes></section>