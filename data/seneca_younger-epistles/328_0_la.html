<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
et altius urgeret inpressum. Inter haec tamen aliquis non gemuit. “Parum est”; non rogavit. “Parum est”; non respondit. “Parum est”; risit et quidem ex animo. Vis tu post hoc dolorem deridere?</p>
<p><span class="br"></span><span class="lineNumber">20</span><span class="br"></span>“Sed nihil,” inquit, “agere sinit morbus, qui me omnibus abduxit officiis.” Corpus tuum valetudo tenet, non et animum. Itaque cursoris moratur pedes, sutoris aut fabri manus inpediet; si animus tibi esse in usu solet, suadebis docebis, audies disces,<a class="footnoteLink" href="#note_LCL076_194_1" id="target_note_LCL076_194_1"><sup>1</sup></a> quaeres recordaberis. Quid porro? Nihil agere te credis, si temperans aeger sis? Ostendes morbum
<span class="br"></span><span class="lineNumber">21</span><span class="br"></span>posse superari vel certe sustineri. Est, mihi crede, virtuti etiam in lectulo locus. Non tantum arma et acies dant argumenta alacris animi indomitique terroribus;
et in vestimentis vir fortis apparet. Habes, quod agas: bene luctare cum morbo. Si nihil te coegerit, si nihil exoraverit, insigne prodis exemplum. O quam magna erat gloriae materia, si spectaremur aegri! Ipse te specta,<a class="footnoteLink" href="#note_LCL076_194_2" id="target_note_LCL076_194_2"><sup>2</sup></a> ipse te lauda.</p>
<p><span class="br"></span><span class="lineNumber">22</span><span class="br"></span>Praeterea duo genera sunt voluptatum. Corporales morbus inhibet, non tamen tollit. Immo, si verum aestimes, incitat; magis iuvat bibere sitientem;




</p></section><notes><section class="footnotes"><ul><li class="note" id="note_LCL076_194_1"><a class="footnoteCrossrefLink" href="#target_note_LCL076_194_1" title="Click to highlight in text"><sup class="lineRef">1</sup><span class="italic">disces</span> later MSS.; <span class="italic">dices</span> VPb.</a></li><script type="text/javascript">document.getElementById('note_LCL076_194_1').style.display = "none";</script><li class="note" id="note_LCL076_194_2"><a class="footnoteCrossrefLink" href="#target_note_LCL076_194_2" title="Click to highlight in text"><sup class="lineRef">2</sup><span class="italic">specta</span> later MSS.; <span class="italic">expecta</span> VPb.</a></li><script type="text/javascript">document.getElementById('note_LCL076_194_2').style.display = "none";</script></ul></section></notes></section>