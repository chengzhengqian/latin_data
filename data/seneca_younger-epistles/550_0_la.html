<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent noindent">

pactio? Quid tam foeda vitae mendicatio? Huic<a class="footnoteLink" href="#note_LCL077_166_1" id="target_note_LCL077_166_1"><sup>1</sup></a> putes umquam recitasse Vergilium:</p>
<blockquote><p><span class="line">Usque adeone mori miserum est?</span><span class="linebreak"></span></p></blockquote>
<p class="noindent">Optat ultima malorum, et quae pati gravissimum est extendi ac sustineri cupit; qua mercede? Scilicet vitae longioris. Quod autem vivere est diu mori?
<span class="br"></span><span class="lineNumber">14</span><span class="br"></span>Invenitur aliquis, qui velit inter supplicia tabescere et perire membratim et totiens per stilicidia emittere animam quam semel exhalare? Invenitur, qui velit adactus ad illud infelix lignum, iam debilis, iam pravus et in foedum scapularum ac pectoris<a class="footnoteLink" href="#note_LCL077_166_2" id="target_note_LCL077_166_2"><sup>2</sup></a> tuber elisus, cui multae moriendi causae etiam citra crucem fuerant, trahere animam tot tormenta tracturam?</p>
<p>Nega nunc magnum beneficium esse naturae, quod necesse est mori. Multi peiora adhuc pacisci parati
<span class="br"></span><span class="lineNumber">15</span><span class="br"></span>sunt: etiam amicum prodere, ut diutius vivant, et liberos ad stuprum manu sua tradere, ut contingat lucem videre tot consciam scelerum. Excutienda vitae cupido<a class="footnoteLink" href="#note_LCL077_166_3" id="target_note_LCL077_166_3"><sup>3</sup></a> est discendumque nihil interesse, quando patiaris, quod quandoque patiendum est. Quam bene vivas refert, non quam diu; saepe autem in hoc est<a class="footnoteLink" href="#note_LCL077_166_4" id="target_note_LCL077_166_4"><sup>4</sup></a> bene, ne diu. <span class="sc">Vale.</span></p>
</section><notes><section class="footnotes"><ul><li class="note" id="note_LCL077_166_1"><a class="footnoteCrossrefLink" href="#target_note_LCL077_166_1" title="Click to highlight in text"><sup class="lineRef">1</sup><span class="italic">huic</span> Muretus; <span class="italic">cui</span> BA.</a></li><script type="text/javascript">document.getElementById('note_LCL077_166_1').style.display = "none";</script><li class="note" id="note_LCL077_166_2"><a class="footnoteCrossrefLink" href="#target_note_LCL077_166_2" title="Click to highlight in text"><sup class="lineRef">2</sup><span class="italic">ac pectoris</span> later MSS.; <span class="italic">acceptoris</span> BA.</a></li><script type="text/javascript">document.getElementById('note_LCL077_166_2').style.display = "none";</script><li class="note" id="note_LCL077_166_3"><a class="footnoteCrossrefLink" href="#target_note_LCL077_166_3" title="Click to highlight in text"><sup class="lineRef">3</sup><span class="italic">cupido</span> later MSS.; <span class="italic">cui pido</span> BA.</a></li><script type="text/javascript">document.getElementById('note_LCL077_166_3').style.display = "none";</script><li class="note" id="note_LCL077_166_4"><a class="footnoteCrossrefLink" href="#target_note_LCL077_166_4" title="Click to highlight in text"><sup class="lineRef">4</sup><span class="italic">est</span> Gruter; <span class="italic">esse</span> BA.</a></li><script type="text/javascript">document.getElementById('note_LCL077_166_4').style.display = "none";</script></ul></section></notes></section>