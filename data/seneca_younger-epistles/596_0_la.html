<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

est, et in summum perducto bonum supervacuum
est si<a class="footnoteLink" href="#note_LCL077_258_1" id="target_note_LCL077_258_1"><sup>1</sup></a> qui prosit. Numquid instructus omnibus rebus agricola ab alio instrui quaerit? Numquid armatus miles, quantum in aciem exituro satis est tuti,<a class="footnoteLink" href="#note_LCL077_258_2" id="target_note_LCL077_258_2"><sup>2</sup></a> amplius arma desiderat? Ergo nec sapiens; satis enim vitae instructus, satis armatus <span class="br"></span><span class="lineNumber">9</span><span class="br"></span>est.” Ad haec respondeo: et qui in summo est calore, opus est calore adiecto,<a class="footnoteLink" href="#note_LCL077_258_3" id="target_note_LCL077_258_3"><sup>3</sup></a> ut summum teneat.
“Sed ipse se,” inquit, “calor continet.” Primum multum interest inter ista, quae comparas; calor enim unus est, prodesse varium est. Deinde calor non adiuvatur adiectione caloris, ut caleat; sapiens non potest in habitu mentis suae stare, nisi amicos aliquos similes sui admisit, cum quibus virtutes suas
<span class="br"></span><span class="lineNumber">10</span><span class="br"></span>communicet. Adice nunc, quod omnibus inter se virtutibus amicitia est. Itaque prodest, qui virtutes alicuius paris sui<a class="footnoteLink" href="#note_LCL077_258_4" id="target_note_LCL077_258_4"><sup>4</sup></a> amat amandasque invicem praestat.
Similia delectant, utique ubi honesta sunt et
<span class="br"></span><span class="lineNumber">11</span><span class="br"></span>probare ac probari sciunt. Etiamnunc sapientis animum perite movere nemo alius potest quam sapiens, sicut hominem movere rationaliter non potest nisi homo. Quomodo ergo ad rationem movendam ratione opus est, sic ut moveatur ratio perfecta, opus est ratione perfecta.</p>
<p><span class="br"></span><span class="lineNumber">12</span><span class="br"></span>Prodesse dicuntur et qui media nobis largiuntur, pecuniam, gratiam, incolumitatem, alia in usus vitae






</p></section><notes><section class="footnotes"><ul><li class="note" id="note_LCL077_258_1"><a class="footnoteCrossrefLink" href="#target_note_LCL077_258_1" title="Click to highlight in text"><sup class="lineRef">1</sup><span class="italic">si</span> add. Buecheler.</a></li><script type="text/javascript">document.getElementById('note_LCL077_258_1').style.display = "none";</script><li class="note" id="note_LCL077_258_2"><a class="footnoteCrossrefLink" href="#target_note_LCL077_258_2" title="Click to highlight in text"><sup class="lineRef">2</sup><span class="italic">tuti</span> Buecheler; <span class="italic">uti</span> BA.</a></li><script type="text/javascript">document.getElementById('note_LCL077_258_2').style.display = "none";</script><li class="note" id="note_LCL077_258_3"><a class="footnoteCrossrefLink" href="#target_note_LCL077_258_3" title="Click to highlight in text"><sup class="lineRef">3</sup><span class="italic">in . . . adiecto</span> Madvig; <span class="italic">in summa motus est calore adiecto</span> BA.</a></li><script type="text/javascript">document.getElementById('note_LCL077_258_3').style.display = "none";</script><li class="note" id="note_LCL077_258_4"><a class="footnoteCrossrefLink" href="#target_note_LCL077_258_4" title="Click to highlight in text"><sup class="lineRef">4</sup><span class="italic">paris sui</span> Buecheler; <span class="italic">partes sui</span> BA; <span class="italic">pares suis</span> later MSS.</a></li><script type="text/javascript">document.getElementById('note_LCL077_258_4').style.display = "none";</script></ul></section></notes></section>