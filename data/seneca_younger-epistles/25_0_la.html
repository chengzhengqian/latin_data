<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

lucro captus nec varietate fortunae perterritus. Detrahit amicitiae maiestatem suam, qui illam parat ad bonos casus.</p>
<p><span class="br"></span><span class="lineNumber">13</span><span class="br"></span>Se contentus est sapiens. Hoc, mi Lucili, plerique perperam interpretantur; sapientem undique submovent
et intra cutem suam cogunt. Distinguendum autem est, quid et quatenus vox ista promittat; se contentus
est sapiens ad beate vivendum, non ad vivendum. Ad hoc enim multis illi rebus opus est, ad illud tantum animo sano et erecto et despiciente fortunam.</p>
<p><span class="br"></span><span class="lineNumber">14</span><span class="br"></span>Volo tibi Chrysippi quoque distinctionem indicare. Ait sapientem nulla re egere, et tamen multis illi rebus opus esse. “Contra stulto nulla re opus est, nulla enim re uti scit, sed omnibus eget.” Sapienti et manibus et oculis et multis ad cotidianum usum necessariis opus est, eget nulla re. Egere enim
<span class="br"></span><span class="lineNumber">15</span><span class="br"></span>necessitatis est, nihil necesse sapienti est. Ergo quamvis se ipso contentus sit, amicis illi opus est. Hos cupit habere quam plurimos, non ut beate vivat; vivet enim etiam sine amicis beate. Summum bonum extrinsecus instrumenta non quaerit. Domi colitur, ex se totum est. Incipit fortunae esse subiectum,<a class="footnoteLink" href="#note_LCL075_50_1" id="target_note_LCL075_50_1"><sup>1</sup></a> si quam partem sui foris quaerit.</p>
<p><span class="br"></span><span class="lineNumber">16</span><span class="br"></span>“Qualis tamen futura est vita sapientis, si sine amicis relinquatur in custodiam coniectus, vel in aliqua gente aliena destitutus, vel in navigatione longa retentus, aut in desertum litus eiectus?”




</p></section><notes><section class="footnotes"><ul><li class="note" id="note_LCL075_50_1"><a class="footnoteCrossrefLink" href="#target_note_LCL075_50_1" title="Click to highlight in text"><sup class="lineRef">1</sup><span class="italic">subiectum</span> Erasmus; <span class="italic">subiectus</span> MSS.</a></li><script type="text/javascript">document.getElementById('note_LCL075_50_1').style.display = "none";</script></ul></section></notes></section>