<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

exeunt, cuivis manifestum facient. Motum illi felicitate
nimia caput.</p>
<p>Quod vitium hominis esse interdum, interdum <span class="br"></span><span class="lineNumber">9</span><span class="br"></span>temporis solet. Ubi luxuriam late felicitas fudit, cultus<a class="footnoteLink" href="#note_LCL077_306_1" id="target_note_LCL077_306_1"><sup>1</sup></a> primum corporum esse diligentior incipit. Deinde supellectili laboratur. Deinde in ipsas domos inpenditur cura, ut in laxitatem ruris excurrant, ut parietes advectis trans maria marmoribus fulgeant, ut tecta varientur auro, ut lacunaribus pavimentorum respondeat nitor. Deinde ad cenas lautitia transfertur,
et illic commendatio ex novitate et soliti ordinis commutatione captatur, ut ea, quae includere solent cenam, prima ponantur, ut quae advenientibus dabantur, exeuntibus dentur.</p>
<p><span class="br"></span><span class="lineNumber">10</span><span class="br"></span>Cum adsuevit animus fastidire, quae ex more sunt, et illi pro sordidis solita sunt, etiam in oratione, quod novum est, quaerit et modo antiqua verba atque exsoleta revocat ac profert, modo fingit et ignota ac deflectit, modo, id quod nuper increbruit, pro cultu
<span class="br"></span><span class="lineNumber">11</span><span class="br"></span>habetur audax translatio ac frequens. Sunt qui sensus praecidant et hoc gratiam sperent, si sententia pependerit et audienti suspicionem sui fecerit. Sunt qui illos<a class="footnoteLink" href="#note_LCL077_306_2" id="target_note_LCL077_306_2"><sup>2</sup></a> detineant et porrigant. Sunt qui non usque ad vitium accedant, necesse est enim hoc


</p></section><notes><section class="footnotes"><ul><li class="note" id="note_LCL077_306_1"><a class="footnoteCrossrefLink" href="#target_note_LCL077_306_1" title="Click to highlight in text"><sup class="lineRef">1</sup><span class="italic">cultus</span> Muretus; <span class="italic">luxus</span> BA.</a></li><script type="text/javascript">document.getElementById('note_LCL077_306_1').style.display = "none";</script><li class="note" id="note_LCL077_306_2"><a class="footnoteCrossrefLink" href="#target_note_LCL077_306_2" title="Click to highlight in text"><sup class="lineRef">2</sup><span class="italic">illos</span> later MSS.; <span class="italic">illo</span> BA.</a></li><script type="text/javascript">document.getElementById('note_LCL077_306_2').style.display = "none";</script></ul></section></notes></section>