<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

consuetudinem redii. Nec difficulter mihi, ut inciperem
melius cenare, persuasit.</p>
<p><span class="br"></span><span class="lineNumber">23</span><span class="br"></span>Laudare solebat Attalus culcitam, quae resisteret corpori; tali utor etiam senex, in qua vestigium apparere non possit. Haec rettuli ut probarem tibi, quam vehementes haberent tirunculi impetus primos ad optima quaeque, si quis<a class="footnoteLink" href="#note_LCL077_244_1" id="target_note_LCL077_244_1"><sup>1</sup></a> exhortaretur illos, si quis incenderet.<a class="footnoteLink" href="#note_LCL077_244_2" id="target_note_LCL077_244_2"><sup>2</sup></a> Sed aliquid praecipientium vitio peccatur, qui nos docent disputare, non vivere, aliquid discentium, qui propositum adferunt ad praeceptores suos non animum excolendi, sed ingenium. Itaque quae philosophia fuit, facta philologia est.</p>
<p><span class="br"></span><span class="lineNumber">24</span><span class="br"></span>Multum autem ad rem pertinet, quo proposito ad quamquam rem accedas. Qui grammaticus futurus Vergilium scrutatur, non hoc animo legit illud egregium:</p>
<blockquote><p><span class="line">fugit inreparabile tempus:</span><span class="linebreak"></span></p></blockquote>
<p class="noindent">vigilandum est; nisi properamus, relinquemur; agit nos agiturque velox dies; inscii rapimur; omnia in futurum disponimus et inter praecipitia lenti sumus; sed ut observet, quotiens Vergilius de celeritate<a class="footnoteLink" href="#note_LCL077_244_3" id="target_note_LCL077_244_3"><sup>3</sup></a> temporum dicit, hoc uti verbo illum “fugit.”</p>
<blockquote><p>
<span class="line">Optima quaeque dies miseris mortalibus aevi</span><span class="linebreak"></span>
<span class="line">Prima fugit; subeunt morbi tristisque senectus</span><span class="linebreak"></span>
<span class="line">Et labor, et durae rapit inclementia mortis.</span><span class="linebreak"></span></p></blockquote>
<p class="noindent"><span class="br"></span><span class="lineNumber">25</span><span class="br"></span>Ille, qui ad philosophiam spectat, haec eadem quo debet, adducit: numquam Vergilius, inquit, dies dicit







</p></section><notes><section class="footnotes"><ul><li class="note" id="note_LCL077_244_1"><a class="footnoteCrossrefLink" href="#target_note_LCL077_244_1" title="Click to highlight in text"><sup class="lineRef">1</sup><span class="italic">quis</span> later MSS.; <span class="italic">quisque</span> BA.</a></li><script type="text/javascript">document.getElementById('note_LCL077_244_1').style.display = "none";</script><li class="note" id="note_LCL077_244_2"><a class="footnoteCrossrefLink" href="#target_note_LCL077_244_2" title="Click to highlight in text"><sup class="lineRef">2</sup><span class="italic">incenderet</span> Hense: <span class="italic">inpenderet</span> BA<sup>1</sup>.</a></li><script type="text/javascript">document.getElementById('note_LCL077_244_2').style.display = "none";</script><li class="note" id="note_LCL077_244_3"><a class="footnoteCrossrefLink" href="#target_note_LCL077_244_3" title="Click to highlight in text"><sup class="lineRef">3</sup><span class="italic">celeritate</span> later MSS.; <span class="italic">claritate</span> BA.</a></li><script type="text/javascript">document.getElementById('note_LCL077_244_3').style.display = "none";</script></ul></section></notes></section>