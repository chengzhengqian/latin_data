<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
beatae vitae hanc persuasionem, unum bonum esse, quod honestum est? Nam qui alia bona iudicat, in fortunae venit potestatem, alieni arbitrii fit; qui omne bonum honesto circumscripsit, intra se est felix.<a class="footnoteLink" href="#note_LCL076_114_1" id="target_note_LCL076_114_1"><sup>1</sup></a></p>
<p><span class="br"></span><span class="lineNumber">2</span><span class="br"></span>Hic amissis liberis maestus, hic sollicitus aegris, hic turpibus et aliquam passis infamiam tristis. Illum videbis alienae uxoris amore cruciari, illum suae. Non deerit quem repulsa distorqueat; erunt quos ipse
<span class="br"></span><span class="lineNumber">3</span><span class="br"></span>honor vexet. Illa vero maxima ex omni mortalium populo turba miserorum, quam expectatio mortis exagitat undique inpendens. Nihil enim est, unde non subeat. Itaque ut in hostili regione versantibus huc et illuc circumspiciendum est et ad omnem strepitum circumagenda cervix; nisi hic timor e pectore eiectus est, palpitantibus praecordiis vivitur.
<span class="br"></span><span class="lineNumber">4</span><span class="br"></span>Occurrent acti in exilium et evoluti bonis. Occurrent, quod genus egestatis gravissimum est, in divitiis inopes. Occurrent naufragi similiave naufragis passi, quos aut popularis ira aut invidia, perniciosum optimis telum, inopinantes securosque disiecit procellae more, quae in ipsa sereni fiducia solet emergere, aut fulminis





</p></section><notes><section class="footnotes"><ul><li class="note" id="note_LCL076_114_1"><a class="footnoteCrossrefLink" href="#target_note_LCL076_114_1" title="Click to highlight in text"><sup class="lineRef">1</sup><span class="italic">intra se est felix</span> Hense; <span class="italic">intra se felix</span> VPb; <span class="italic">intra se felix est</span> later MSS.</a></li><script type="text/javascript">document.getElementById('note_LCL076_114_1').style.display = "none";</script></ul></section></notes></section>