<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">16</span><span class="br"></span>servile est, honestiorum convictus excutiet. Non est, mi Lucili, quod amicum tantum in foro et in curia quaeras; si diligenter adtenderis, et domi invenies. Saepe bona materia cessat sine artifice; tempta, et experiere.<a class="footnoteLink" href="#note_LCL075_310_1" id="target_note_LCL075_310_1"><sup>1</sup></a> Quemadmodum stultus est, qui equum empturus non ipsum inspicit, sed stratum eius ac frenos, sic stultissimus est, qui hominem aut ex veste aut ex condicione, quae vestis modo nobis circumdata est, aestimat.</p>
<p><span class="br"></span><span class="lineNumber">17</span><span class="br"></span>“Servus est.” Sed fortasse liber animo. “Servus est.” Hoc illi nocebit? Ostende, quis non sit; alius libidini servit, alius avaritiae, alius ambitioni, omnes<a class="footnoteLink" href="#note_LCL075_310_2" id="target_note_LCL075_310_2"><sup>2</sup></a> timori. Dabo consularem aniculae servientem,
dabo ancillulae divitem, ostendam nobilissimos iuvenes mancipia pantomimorum! Nulla servitus turpior est quam voluntaria.</p>
<p>Quare non est quod fastidiosi isti<a class="footnoteLink" href="#note_LCL075_310_3" id="target_note_LCL075_310_3"><sup>3</sup></a> te deterreant, quo minus servis tuis hilarem te praestes et non superbe superiorem; colant potius te quam timeant.
<span class="br"></span><span class="lineNumber">18</span><span class="br"></span>Dicet aliquis nunc me vocare ad pilleum servos et dominos de fastigio suo deicere, quod dixi: colant potius dominum quam timeant. “Ita inquit prorsus: colant tamquam clientes, tamquam salutatores?”
Hoc qui dixerit, obliviscetur id dominis parum non



</p></section><notes><section class="footnotes"><ul><li class="note" id="note_LCL075_310_1"><a class="footnoteCrossrefLink" href="#target_note_LCL075_310_1" title="Click to highlight in text"><sup class="lineRef">1</sup><span class="italic">experiere</span> Pontanus; <span class="italic">experire</span> MSS.</a></li><script type="text/javascript">document.getElementById('note_LCL075_310_1').style.display = "none";</script><li class="note" id="note_LCL075_310_2"><a class="footnoteCrossrefLink" href="#target_note_LCL075_310_2" title="Click to highlight in text"><sup class="lineRef">2</sup><span class="italic">omnes spei</span> Macrobius, followed by some editors.</a></li><script type="text/javascript">document.getElementById('note_LCL075_310_2').style.display = "none";</script><li class="note" id="note_LCL075_310_3"><a class="footnoteCrossrefLink" href="#target_note_LCL075_310_3" title="Click to highlight in text"><sup class="lineRef">3</sup><span class="italic">isti</span> Schweighäuser; <span class="italic">ipsi</span> MSS.</a></li><script type="text/javascript">document.getElementById('note_LCL075_310_3').style.display = "none";</script></ul></section></notes></section>