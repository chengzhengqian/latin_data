<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent noindent">

adiuvat ratione quod praecipit, quae adicit, quare quidque faciendum sit et quis facientem oboedientemque
praeceptis fructus exspectet. Si imperio proficitur, et admonitione; atqui<a class="footnoteLink" href="#note_LCL077_40_1" id="target_note_LCL077_40_1"><sup>1</sup></a> proficitur imperio; ergo et admonitione.</p>
<p><span class="br"></span><span class="lineNumber">45</span><span class="br"></span>In duas partes virtus dividitur, in contemplationem veri et actionem. Contemplationem institutio tradit, actionem admonitio. Virtutem et exercet et ostendit recta actio. Acturo autem si prodest qui suadet, et qui monet proderit. Ergo si recta actio virtuti necessaria est, rectas autem actiones admonitio
<span class="br"></span><span class="lineNumber">46</span><span class="br"></span>demonstrat, et admonitio necessaria est. Duae res plurimum roboris animo dant, fides veri et fiducia; utramque<a class="footnoteLink" href="#note_LCL077_40_2" id="target_note_LCL077_40_2"><sup>2</sup></a> admonitio facit. Nam et creditur illi et, cum creditum est, magnos animus spiritus concipit ac fiducia impletur. Ergo admonitio non est
supervacua.</p>
<p>M. Agrippa, vir ingentis animi, qui solus ex iis, quos civilia bella claros potentesque fecerunt, felix in publicum fuit, dicere solebat multum se huic debere sententiae: “Nam concordia parvae res crescunt, discordia maximae dilabuntur.” Hac se
<span class="br"></span><span class="lineNumber">47</span><span class="br"></span>aibat et fratrem et amicum optimum factum. Si eiusmodi sententiae familiariter in animum receptae formant eum, cur non haec pars philosophiae, quae talibus sententiis constat, idem possit? Pars virtutis disciplina constat, pars exercitatione; et discas oportet et quod didicisti agendo confirmes. Quod si est, non tantum scita sapientiae prosunt, sed etiam





</p></section><notes><section class="footnotes"><ul><li class="note" id="note_LCL077_40_1"><a class="footnoteCrossrefLink" href="#target_note_LCL077_40_1" title="Click to highlight in text"><sup class="lineRef">1</sup><span class="italic">atqui</span> Erasmus; <span class="italic">atque</span> B; <span class="italic">aeque</span> A.</a></li><script type="text/javascript">document.getElementById('note_LCL077_40_1').style.display = "none";</script><li class="note" id="note_LCL077_40_2"><a class="footnoteCrossrefLink" href="#target_note_LCL077_40_2" title="Click to highlight in text"><sup class="lineRef">2</sup><span class="italic">utramque</span> Pincianus (from an old MS.); <span class="italic">utraque</span> BA.</a></li><script type="text/javascript">document.getElementById('note_LCL077_40_2').style.display = "none";</script></ul></section></notes></section>