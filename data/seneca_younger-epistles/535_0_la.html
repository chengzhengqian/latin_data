<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
anni! Dimidium ex hoc edormitur. Adice labores, luctus, pericula, et intelleges etiam in longissima
<span class="br"></span><span class="lineNumber">12</span><span class="br"></span>vita minimum esse, quod vivitur. Sed quis tibi concedet
non melius se habere eum, cui cito reverti licet, cui ante lassitudinem peractum est iter? Vita nec bonum nec malum est; boni ac mali locus est. Ita nihil ille perdidit nisi aleam in damnum certiorem. Potuit evadere modestus et prudens, potuit sub cura tua in meliora formari, sed, quod iustius timetur,
<span class="br"></span><span class="lineNumber">13</span><span class="br"></span>potuit fieri pluribus similis. Aspice illos iuvenes, quos ex nobilissimis domibus in harenam luxuria proiecit; aspice illos, qui suam alienamque libidinem exercent mutuo inpudici, quorum nullus sine ebrietate,
nullus sine aliquo insigni flagitio dies exit; plus timeri quam sperari potuisse manifestum erit.</p>
<p>“Non debes itaque causas doloris accersere nec
<span class="br"></span><span class="lineNumber">14</span><span class="br"></span>levia incommoda indignando cumulare. Non hortor, ut nitaris et surgas; non tam male de te iudico, ut tibi adversus hoc totam putem virtutem advocandam. Non est dolor iste, sed morsus; tu illum dolorem facis.</p>
<p>“Sine dubio multum philosophia profecit, si puerum nutrici adhuc quam patri notiorem animo forti
<span class="br"></span><span class="lineNumber">15</span><span class="br"></span>desideras. Quid? Nunc ego duritiam suadeo et in


</p></section><notes></notes></section>