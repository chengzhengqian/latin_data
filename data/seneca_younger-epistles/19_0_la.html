<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>Rectum iter, quod sero cognovi et lassus errando, aliis monstro. Clamo: â€œVitate, quaecumque vulgo placent, quae casus adtribuit. Ad omne fortuitum bonum suspiciosi pavidique subsistite; et fera et piscis spe aliqua oblectante decipitur. Munera ista fortunae putatis? Insidiae sunt. Quisquis vestrum tutam agere vitam volet, quantum plurimum potest, ista viscata beneficia devitet, in quibus hoc quoque miserrimi fallimur; habere nos putamus, haeremus.
<span class="br"></span><span class="lineNumber">4</span><span class="br"></span>In praecipitia cursus iste deducit. Huius eminentis vitae exitus cadere est. Deinde ne resistere quidem licet, cum coepit transversos agere felicitas, aut saltim rectis aut semel ruere; non evertit<a class="footnoteLink" href="#note_LCL075_38_1" id="target_note_LCL075_38_1"><sup>1</sup></a> fortuna, sed cernulat
et allidit.</p>
<p><span class="br"></span><span class="lineNumber">5</span><span class="br"></span>Hanc ergo sanam ac salubrem formam vitae tenete, ut corpori tantum indulgeatis, quantum bonae valitudini
satis est. Durius tractandum est, ne animo male pareat. Cibus famem sedet, potio sitim extinguat,
vestis arceat frigus, domus munimentum sit adversus infesta corporis. Hanc utrum caespes erexerit an varius lapis gentis alienae, nihil interest; scitote tam bene hominem culmo quam auro tegi. Contemnite omnia, quae supervacuus labor velut ornamentum ac decus ponit. Cogitate nihil praeter




</p></section><notes><section class="footnotes"><ul><li class="note" id="note_LCL075_38_1"><a class="footnoteCrossrefLink" href="#target_note_LCL075_38_1" title="Click to highlight in text"><sup class="lineRef">1</sup><span class="italic">evertit</span> the edition of Mentelin; <span class="italic">vertit</span> MSS.</a></li><script type="text/javascript">document.getElementById('note_LCL075_38_1').style.display = "none";</script></ul></section></notes></section>