<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
nihil habet veri; movere vult turbam et inconsultas aures inpetu rapere, tractandam se non praebet, aufertur. Quomodo autem regere potest, quae regi non potest? Quid, quod haec oratio, quae sanandis mentibus adhibetur, descendere in nos debet? Remedia non prosunt, nisi inmorantur.</p>
<p><span class="br"></span><span class="lineNumber">5</span><span class="br"></span>Multum praeterea habet inanitatis et vani, plus sonat quam valet. Lenienda sunt, quae me exterrent, conpescenda, quae inritant, discutienda, quae fallunt, inhibenda luxuria, corripienda avaritia; quid horum raptim potest fieri? Quis medicus aegros in transitu curat? Quid, quod ne voluptatem quidem ullam habet talis verborum sine dilectu ruentium strepitus?
<span class="br"></span><span class="lineNumber">6</span><span class="br"></span>Sed ut pleraque, quae fieri posse non crederes, cognovisse
satis est, ita istos, qui verba exercuerunt, abunde est semel audisse. Quid enim quis discere, quid imitari velit? Quid de eorum animo iudicet, quorum oratio perturbata et inmissa est nec potest reprimi?
<span class="br"></span><span class="lineNumber">7</span><span class="br"></span>Quemadmodum per proclive currentium non ubi visum est, gradus sistitur, sed incitato corporis pondere se rapit<a class="footnoteLink" href="#note_LCL075_266_1" id="target_note_LCL075_266_1"><sup>1</sup></a> ac longius quam voluit effertur; sic ista dicendi celeritas nec in sua potestate est nec satis decora philosophiae, quae ponere debet verba, non proicere, et pedetemptim procedere.</p>
</section><notes><section class="footnotes"><ul><li class="note" id="note_LCL075_266_1"><a class="footnoteCrossrefLink" href="#target_note_LCL075_266_1" title="Click to highlight in text"><sup class="lineRef">1</sup><span class="italic">se rapit</span> later MSS.; <span class="italic">serpit</span> LPb; <span class="italic">serpitur</span> p.</a></li><script type="text/javascript">document.getElementById('note_LCL075_266_1').style.display = "none";</script></ul></section></notes></section>