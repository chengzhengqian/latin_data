<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>“Accersivit ad se, promisit, intercessit, dedit. Iam vero—o di boni,<a class="footnoteLink" href="#note_LCL077_110_1" id="target_note_LCL077_110_1"><sup>1</sup></a> rem perditam!—etiam noctes certarum
mulierum atque adulescentulorum nobilium introductiones nonnullis iudicibus pro mercedis cumulo
<span class="br"></span><span class="lineNumber">5</span><span class="br"></span>fuerunt.” Non vacat de pretio queri, plus in accessionibus fuit. “Vis severi illius uxorem? Dabo illam. Vis divitis huius? Tibi praestabo concubitum.
Adulterium nisi feceris, damna. Illa formonsa, quam desideras, veniet. Illius tibi noctem promitto nec differo; intra comperendinationem fides promissi mei stabit.<a class="footnoteLink" href="#note_LCL077_110_2" id="target_note_LCL077_110_2"><sup>2</sup></a>” Plus est distribuere adulteria quam facere; hoc vero matribus familiae denuntiare est.
<span class="br"></span><span class="lineNumber">6</span><span class="br"></span>Hi iudices Clodiani a senatu petierant praesidium, quod non erat nisi damnaturis necessarium, et inpetraverant.
Itaque eleganter illis Catulus absoluto reo, “quid vos,” inquit, “praesidium a nobis petebatis?
An ne nummi vobis eriperentur?” Inter hos tamen iocos inpune tulit ante iudicium adulter, in iudicio leno, qui damnationem peius effugit quam meruit.</p>
<p><span class="br"></span><span class="lineNumber">7</span><span class="br"></span>Quicquam fuisse corruptius illis<a class="footnoteLink" href="#note_LCL077_110_3" id="target_note_LCL077_110_3"><sup>3</sup></a> moribus credis, quibus libido non sacris inhiberi, non iudiciis poterat, quibus in ea ipsa quaestione, quae extra ordinem senatusconsulto exercebatur, plus quam quaerebatur, admissum est? Quaerebatur, an post adulterium aliquis posset tutus esse; apparuit sine adulterio



</p></section><notes><section class="footnotes"><ul><li class="note" id="note_LCL077_110_1"><a class="footnoteCrossrefLink" href="#target_note_LCL077_110_1" title="Click to highlight in text"><sup class="lineRef">1</sup><span class="italic">di boni</span> Cicero, <span class="italic">Ad Att.</span> i. 16. 5; <span class="italic">di</span> omitted by BA.</a></li><script type="text/javascript">document.getElementById('note_LCL077_110_1').style.display = "none";</script><li class="note" id="note_LCL077_110_2"><a class="footnoteCrossrefLink" href="#target_note_LCL077_110_2" title="Click to highlight in text"><sup class="lineRef">2</sup><span class="italic">mei stabit</span> ed. Ven.; <span class="italic">me extabit</span> BA.</a></li><script type="text/javascript">document.getElementById('note_LCL077_110_2').style.display = "none";</script><li class="note" id="note_LCL077_110_3"><a class="footnoteCrossrefLink" href="#target_note_LCL077_110_3" title="Click to highlight in text"><sup class="lineRef">3</sup><span class="italic">illis</span> later MSS.; <span class="italic">illius</span> BA.</a></li><script type="text/javascript">document.getElementById('note_LCL077_110_3').style.display = "none";</script></ul></section></notes></section>