<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

Doce me, quid sit pudicitia et quantum in ea bonum, in corpore an in animo posita sit.</p>
<p><span class="br"></span><span class="lineNumber">9</span><span class="br"></span>Ad musicum transeo: doces me, quomodo inter se acutae ac graves consonent, quomodo nervorum disparem
reddentium sonum fiat concordia; fac potius, quomodo animus secum meus consonet nec consilia mea discrepent. Monstras mihi, qui sint modi flebiles; monstra potius, quomodo inter adversa non
<span class="br"></span><span class="lineNumber">10</span><span class="br"></span>emittam flebilem vocem. Metiri me geometres docet latifundia potius quam doceat, quomodo metiar, quantum homini satis sit. Numerare docet me et avaritiae commodat digitos potius quam doceat nihil ad rem pertinere istas conputationes, non esse feliciorem, cuius patrimonium tabularios lassat, immo quam supervacua possideat, qui infelicissimus futurus est, si quantum habeat per se conputare cogetur.
<span class="br"></span><span class="lineNumber">11</span><span class="br"></span>Quid mihi prodest scire agellum in partes dividere, si nescio cum fratre dividere? Quid prodest colligere
subtiliter pedes iugeri et conprendere etiam si quid decempedam effugit, si tristem me facit vicinus inpotens et aliquid ex meo abradens? Docet quomodo
nihil perdam ex finibus meis; at ego discere
<span class="br"></span><span class="lineNumber">12</span><span class="br"></span>volo, quomodo totos hilaris amittam. “Paterno agro et avito,” inquit, “expellor.” Quid? Ante avum



</p></section><notes></notes></section>