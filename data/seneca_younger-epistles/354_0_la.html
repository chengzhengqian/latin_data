<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent noindent">
movere? Non mehercules facile tibi dixerim, utrum ineptior fuerit, qui se hac interrogatione iudicavit mortis metum extinguere, an qui hoc, tamquam ad
<span class="br"></span><span class="lineNumber">10</span><span class="br"></span>rem pertineret, conatus est solvere. Nam et ipse interrogationem contrariam opposuit ex eo natam, quod mortem inter indifferentia ponimus, quae ἀδιάφορα Graeci vocant. “Nihil,” inquit, “indifferens gloriosum est; mors autem gloriosum est; ergo mors non est indifferens.” Haec interrogatio vides ubi obrepat: mors non est gloriosa, sed fortiter mori gloriosum est. Et cum dicis: “indifferens nihil gloriosum est,” concedo tibi ita, ut dicam nihil gloriosum esse nisi circa indifferentia. Tamquam indifferentia esse dico, id est nec bona nec mala, morbum, dolorem, paupertatem, exilium, mortem.
<span class="br"></span><span class="lineNumber">11</span><span class="br"></span>Nihil horum per se gloriosum est, nihil tamen sine his. Laudatur enim non paupertas, sed ille, quem paupertas<a class="footnoteLink" href="#note_LCL076_246_1" id="target_note_LCL076_246_1"><sup>1</sup></a> non summittit nec<a class="footnoteLink" href="#note_LCL076_246_2" id="target_note_LCL076_246_2"><sup>2</sup></a> incurvat. Laudatur non exilium, sed ille qui in exilium ivit tanquam<a class="footnoteLink" href="#note_LCL076_246_3" id="target_note_LCL076_246_3"><sup>3</sup></a> misisset. Laudatur non dolor, sed ille, quem nihil coegit dolor. Nemo mortem laudat, sed eum, cuius
<span class="br"></span><span class="lineNumber">12</span><span class="br"></span>mors ante abstulit animum quam conturbavit. Omnia ista per se non sunt honesta nec gloriosa, sed quicquid
ex illis virtus adiit tractavitque, honestum et gloriosum facit; illa in medio posita sunt; interest, utrum malitia illis an virtus manum admoverit. Mors enim illa, quae in Catone gloriosa est, in Bruto statim






</p></section><notes><section class="footnotes"><ul><li class="note" id="note_LCL076_246_1"><a class="footnoteCrossrefLink" href="#target_note_LCL076_246_1" title="Click to highlight in text"><sup class="lineRef">1</sup>Pb and V<sup>1</sup> omit <span class="italic">sed . . . paupertas.</span></a></li><script type="text/javascript">document.getElementById('note_LCL076_246_1').style.display = "none";</script><li class="note" id="note_LCL076_246_2"><a class="footnoteCrossrefLink" href="#target_note_LCL076_246_2" title="Click to highlight in text"><sup class="lineRef">2</sup><span class="italic">nec</span> later MSS.; <span class="italic">sed</span> VPb.</a></li><script type="text/javascript">document.getElementById('note_LCL076_246_2').style.display = "none";</script><li class="note" id="note_LCL076_246_3"><a class="footnoteCrossrefLink" href="#target_note_LCL076_246_3" title="Click to highlight in text"><sup class="lineRef">3</sup><span class="italic">sed ille qui in exilium ivit tanquam</span> Madvig; . . . <span class="italic">ut quam</span> MSS.</a></li><script type="text/javascript">document.getElementById('note_LCL076_246_3').style.display = "none";</script></ul></section></notes></section>