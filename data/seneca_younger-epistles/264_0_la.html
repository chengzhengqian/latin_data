<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">18</span><span class="br"></span>mentem omnia sine fine concupiscentibus? Nullius rei meditatio tam necessaria est. Alia enim fortasse exercentur in supervacuum. Adversus paupertatem praeparatus est animus; permansere divitiae. Ad contemptum nos doloris armavimus; nunquam a nobis exegit huius virtutis experimentum integri ac sani felicitas corporis. Ut fortiter amissorum desideria pateremur praecepimus nobis; omnes, quos amabamus, superstites fortuna servavit. Huius unius rei usum qui exigat<a class="footnoteLink" href="#note_LCL076_66_1" id="target_note_LCL076_66_1"><sup>1</sup></a> dies veniet.</p>
<p><span class="br"></span><span class="lineNumber">19</span><span class="br"></span>Non est quod existimes magnis tantum viris hoc robur fuisse, quo servitutis humanae claustra perrumperent;
non est quod iudices hoc fieri nisi a Catone non posse, qui quam ferro non emiserat animam manu extraxit. Vilissimae sortis homines<a class="footnoteLink" href="#note_LCL076_66_2" id="target_note_LCL076_66_2"><sup>2</sup></a> ingenti impetu in tutum evaserunt,<a class="footnoteLink" href="#note_LCL076_66_3" id="target_note_LCL076_66_3"><sup>3</sup></a> cumque e commodo<a class="footnoteLink" href="#note_LCL076_66_4" id="target_note_LCL076_66_4"><sup>4</sup></a> mori non licuisset nec ad arbitrium suum instrumenta mortis eligere, obvia quaeque rapuerunt et quae
<span class="br"></span><span class="lineNumber">20</span><span class="br"></span>natura non erant noxia, vi sua tela fecerunt. Nuper in ludo bestiariorum unus e Germanis, cum ad matutina spectacula pararetur, secessit ad exonerandum
corpus; nullum aliud illi dabatur sine custode secretum. Ibi lignum id, quod ad emundanda obscena adhaerente spongia positum est, totum in gulam farsit et interclusis<a class="footnoteLink" href="#note_LCL076_66_5" id="target_note_LCL076_66_5"><sup>5</sup></a> faucibus spiritum elisit.





</p></section><notes><section class="footnotes"><ul><li class="note" id="note_LCL076_66_1"><a class="footnoteCrossrefLink" href="#target_note_LCL076_66_1" title="Click to highlight in text"><sup class="lineRef">1</sup><span class="italic">exigat</span> later MSS.; <span class="italic">excitat</span> pVPb.</a></li><script type="text/javascript">document.getElementById('note_LCL076_66_1').style.display = "none";</script><li class="note" id="note_LCL076_66_2"><a class="footnoteCrossrefLink" href="#target_note_LCL076_66_2" title="Click to highlight in text"><sup class="lineRef">2</sup><span class="italic">extraxit: vilissimae sortis homines</span> several editors, including
Hense and Haase; <span class="italic">extraxit hutilissimae sortis hominis</span> p; <span class="italic">extraxit cum vilissimae sortis homines</span> VPb.</a></li><script type="text/javascript">document.getElementById('note_LCL076_66_2').style.display = "none";</script><li class="note" id="note_LCL076_66_3"><a class="footnoteCrossrefLink" href="#target_note_LCL076_66_3" title="Click to highlight in text"><sup class="lineRef">3</sup><span class="italic">evaserunt</span> Haase; <span class="italic">evaserit</span> or <span class="italic">evaserint</span> MSS.</a></li><script type="text/javascript">document.getElementById('note_LCL076_66_3').style.display = "none";</script><li class="note" id="note_LCL076_66_4"><a class="footnoteCrossrefLink" href="#target_note_LCL076_66_4" title="Click to highlight in text"><sup class="lineRef">4</sup><span class="italic">cumque e(x) commodo</span> C.F.G. Mueller; <span class="italic">cumque commodo</span> (<span class="italic">quomodo</span>) Pb; <span class="italic">cumque incommodo</span> p.</a></li><script type="text/javascript">document.getElementById('note_LCL076_66_4').style.display = "none";</script><li class="note" id="note_LCL076_66_5"><a class="footnoteCrossrefLink" href="#target_note_LCL076_66_5" title="Click to highlight in text"><sup class="lineRef">5</sup><span class="italic">interclusis</span> Hense; <span class="italic">inperclusis</span> VPb, <span class="italic">in perclusi</span> p.</a></li><script type="text/javascript">document.getElementById('note_LCL076_66_5').style.display = "none";</script></ul></section></notes></section>