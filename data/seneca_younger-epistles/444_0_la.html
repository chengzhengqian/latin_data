<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

sanguine manus odium omne in feras verterant. Illi quos aliquod nemus densum a sole protexerat, qui adversus saevitiam hiemis aut imbris vili receptaculo tuti sub fronde vivebant, placidas transigebant sine suspirio noctis. Sollicitudo nos in nostra purpura versat et acerrimis excitat stimulis; at quam mollem
<span class="br"></span><span class="lineNumber">42</span><span class="br"></span>somnum illis dura tellus dabat! Non inpendebant caelata laquearia, sed in aperto iacentes sidera superlabebantur
et insigne spectaculum noctium mundus in praeceps agebatur silentio tantum opus ducens.<a class="footnoteLink" href="#note_LCL076_426_1" id="target_note_LCL076_426_1"><sup>1</sup></a> Tam interdiu illis quam nocte patebant<a class="footnoteLink" href="#note_LCL076_426_2" id="target_note_LCL076_426_2"><sup>2</sup></a> prospectus huius pulcherrimae domus. Libebat intueri signa ex media caeli parte vergentia, rursus ex occulto alia
<span class="br"></span><span class="lineNumber">43</span><span class="br"></span>surgentia. Quidni iuvaret vagari inter tam late sparsa miracula? At vos ad omnem tectorum pavetis sonum et inter picturas vestras, si quid increpuit, fugitis adtoniti. Non habebant domos instar urbium. Spiritus ac liber inter aperta perflatus et levis umbra rupis aut arboris et perlucidi fontes rivique non opere nec fistula nec ullo coacto itinere obsolefacti, sed sponte currentes et prata sine arte formosa, inter haec agreste domicilium rustica politum manu. Haec erat secundum naturam domus, in qua libebat




</p></section><notes><section class="footnotes"><ul><li class="note" id="note_LCL076_426_1"><a class="footnoteCrossrefLink" href="#target_note_LCL076_426_1" title="Click to highlight in text"><sup class="lineRef">1</sup><span class="italic">ducens</span> later MSS.; <span class="italic">dicens</span> BA.</a></li><script type="text/javascript">document.getElementById('note_LCL076_426_1').style.display = "none";</script><li class="note" id="note_LCL076_426_2"><a class="footnoteCrossrefLink" href="#target_note_LCL076_426_2" title="Click to highlight in text"><sup class="lineRef">2</sup><span class="italic">patebant</span> MSS.; <span class="italic">patebat</span> an old reading found by Pincianus.</a></li><script type="text/javascript">document.getElementById('note_LCL076_426_2').style.display = "none";</script></ul></section></notes></section>