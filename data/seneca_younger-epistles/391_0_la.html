<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<q>
<span class="line">Vere fabis satio est: tunc te quoque, medica, putres</span><span class="linebreak"></span>
<span class="line">Accipiunt sulci, et milio venit annua cura.</span><span class="linebreak"></span></q>
An uno<a class="footnoteLink" href="#note_LCL076_320_1" id="target_note_LCL076_320_1"><sup>1</sup></a> tempore ista ponenda sint et an utriusque verna sit satio, hinc aestimes licet: Iunius mensis est, quo tibi scribo, iam proclivis in Iulium; eodem die vidi fabam metentes, milium serentes.</p>
<p><span class="br"></span><span class="lineNumber">17</span><span class="br"></span>Ad olivetum revertar, quod vidi duobus modis depositum<a class="footnoteLink" href="#note_LCL076_320_2" id="target_note_LCL076_320_2"><sup>2</sup></a>: magnarum arborum truncos circumcisis ramis et ad unum redactis pedem cum rapo suo transtulit amputatis radicibus, relicto tantum capite ipso, ex quo illae pependerant. Hoc fimo tinctum in scrobem demisit, deinde terram non adgessit tantum,
<span class="br"></span><span class="lineNumber">18</span><span class="br"></span>sed calcavit et pressit. Negat quicquam esse hac, ut ait, pisatione efficacius; videlicet frigus excludit et ventum. Minus praeterea movetur et ob hoc nascentes
radices prodire patitur ac solum adprendere, quas necesse est cereas<a class="footnoteLink" href="#note_LCL076_320_3" id="target_note_LCL076_320_3"><sup>3</sup></a> adhuc et precario haerentes levis quoque revellat agitatio. Rapum<a class="footnoteLink" href="#note_LCL076_320_4" id="target_note_LCL076_320_4"><sup>4</sup></a> autem arboris, antequam obruat, radit.<a class="footnoteLink" href="#note_LCL076_320_5" id="target_note_LCL076_320_5"><sup>5</sup></a> Ex omni enim materia, quae nudata est, ut ait, radices exeunt novae. Non plures autem super terram eminere debet truncus quam tres aut quattuor pedes. Statim enim ab imo vestietur nec magna pars quemadmodum in olivetis
<span class="br"></span><span class="lineNumber">19</span><span class="br"></span>veteribus arida et retorrida erit. Alter ponendi modus hic fuit: ramos fortes nec corticis duri, quales esse novellarum arborum solent, eodem genere








</p></section><notes><section class="footnotes"><ul><li class="note" id="note_LCL076_320_1"><a class="footnoteCrossrefLink" href="#target_note_LCL076_320_1" title="Click to highlight in text"><sup class="lineRef">1</sup><span class="italic">an uno</span> later MSS.; <span class="italic">annuo</span> VPb.</a></li><script type="text/javascript">document.getElementById('note_LCL076_320_1').style.display = "none";</script><li class="note" id="note_LCL076_320_2"><a class="footnoteCrossrefLink" href="#target_note_LCL076_320_2" title="Click to highlight in text"><sup class="lineRef">2</sup><span class="italic">depositum</span> Gronovius; <span class="italic">dispositum</span> VPb.</a></li><script type="text/javascript">document.getElementById('note_LCL076_320_2').style.display = "none";</script><li class="note" id="note_LCL076_320_3"><a class="footnoteCrossrefLink" href="#target_note_LCL076_320_3" title="Click to highlight in text"><sup class="lineRef">3</sup><span class="italic">cereas</span> later MSS.; <span class="italic">ceteras</span> (<span class="italic">caeteras</span>) MSS.; <span class="italic">teneras</span> Erasmus.</a></li><script type="text/javascript">document.getElementById('note_LCL076_320_3').style.display = "none";</script><li class="note" id="note_LCL076_320_4"><a class="footnoteCrossrefLink" href="#target_note_LCL076_320_4" title="Click to highlight in text"><sup class="lineRef">4</sup><span class="italic">rapum</span> Ludwig von Jan; <span class="italic">parum</span> MSS.</a></li><script type="text/javascript">document.getElementById('note_LCL076_320_4').style.display = "none";</script><li class="note" id="note_LCL076_320_5"><a class="footnoteCrossrefLink" href="#target_note_LCL076_320_5" title="Click to highlight in text"><sup class="lineRef">5</sup><span class="italic">radit</span> Pincianus; <span class="italic">radix</span> MSS.</a></li><script type="text/javascript">document.getElementById('note_LCL076_320_5').style.display = "none";</script></ul></section></notes></section>