<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">8</span><span class="br"></span>Quiritium fidem inplorat. Ergo utcumque tibi impetus
animi suaserit, modo vehementius fac<a class="footnoteLink" href="#note_LCL075_100_1" id="target_note_LCL075_100_1"><sup>1</sup></a> convicium,
modo lentius, prout vox quoque te hortabitur, in id latus. Modesta, cum recipies illam revocarisque,
descendat, non decidat; media oris via abeat<a class="footnoteLink" href="#note_LCL075_100_2" id="target_note_LCL075_100_2"><sup>2</sup></a> nec indocto et rustico more desaeviat. Non enim id agimus, ut exerceatur vox, sed ut exerceat.</p>
<p><span class="br"></span><span class="lineNumber">9</span><span class="br"></span>Detraxi tibi non pusillum negotii; una mercedula et unum Graecum ad haec beneficia accedet. Ecce insigne praeceptum: “Stulta vita ingrata est et trepida;
tota in futurum fertur.” “Quis hoc,” inquis,
“dicit?” Idem qui supra. Quam tu nunc vitam dici existimas stultam? Babae et Isionis? Non ita est; nostra dicitur, quos caeca cupiditas in nocitura, certe numquam satiatura praecipitat, quibus si quid satis esse posset, fuisset, qui non cogitamus, quam iucundum sit nihil poscere, quam magnificum sit
<span class="br"></span><span class="lineNumber">10</span><span class="br"></span>plenum esse nec ex fortuna pendere. Subinde itaque, Lucili, quam multa sis consecutus recordare. Cum aspexeris, quot te antecedant, cogita, quot sequantur. Si vis gratus esse adversus deos et adversus vitam tuam, cogita, quam multos antecesseris. Quid tibi cum ceteris? Te ipse antecessisti.</p>
</section><notes><section class="footnotes"><ul><li class="note" id="note_LCL075_100_1"><a class="footnoteCrossrefLink" href="#target_note_LCL075_100_1" title="Click to highlight in text"><sup class="lineRef">1</sup><span class="italic">fac vicinis</span> MSS.; Hense condemns <span class="italic">vicinis.</span></a></li><script type="text/javascript">document.getElementById('note_LCL075_100_1').style.display = "none";</script><li class="note" id="note_LCL075_100_2"><a class="footnoteCrossrefLink" href="#target_note_LCL075_100_2" title="Click to highlight in text"><sup class="lineRef">2</sup><span class="italic">media oris via abeat</span> Madvig and Buecheler; <span class="italic">mediatoris sui habeat</span> L<sup>1</sup>P.</a></li><script type="text/javascript">document.getElementById('note_LCL075_100_2').style.display = "none";</script></ul></section></notes></section>