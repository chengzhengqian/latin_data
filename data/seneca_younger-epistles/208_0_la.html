<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

descendit. Summa tantum decerpsimus et exiguum temporis impendisse philosophiae satis abundeque
<span class="br"></span><span class="lineNumber">11</span><span class="br"></span>occupatis fuit. Illud praecipue impedit, quod cito nobis placemus; si invenimus, qui nos bonos viros dicat, qui prudentes, qui sanctos, adgnoscimus. Non sumus modica laudatione contenti; quicquid in nos adulatio sine pudore congessit, tamquam debitum prendimus. Optimos nos esse, sapientissimos adfirmantibus
adsentimur,
cum sciamus illos saepe multa mentiri. Adeoque indulgemus nobis, ut laudari velimus in id, cui contraria cum maxime facimus. Mitissimum ille se in ipsis suppliciis audit, in rapinis liberalissimum, in<a class="footnoteLink" href="#note_LCL075_416_1" id="target_note_LCL075_416_1"><sup>1</sup></a> ebrietatibus ac libidinibus temperantissimum. Sequitur itaque, ut ideo mutari nolimus, quia nos optimos esse credimus.</p>
<p><span class="br"></span><span class="lineNumber">12</span><span class="br"></span>Alexander cum iam in India vagaretur et gentes ne finitimis quidem satis notas bello vastaret, in obsidione cuiusdam urbis, dum<a class="footnoteLink" href="#note_LCL075_416_2" id="target_note_LCL075_416_2"><sup>2</sup></a> circumit muros et inbecillissima moenium quaerit, sagitta ictus diu persedere et incepta agere perseveravit. Deinde cum represso sanguine sicci vulneris dolor cresceret et crus suspensum equo paulatim optorpuisset, coactus apsistere “Omnes,” inquit, “iurant esse me Iovis filium, sed vulnus hoc hominem esse me
<span class="br"></span><span class="lineNumber">13</span><span class="br"></span>clamat.” Idem nos faciamus. Pro sua quemque




</p></section><notes><section class="footnotes"><ul><li class="note" id="note_LCL075_416_1"><a class="footnoteCrossrefLink" href="#target_note_LCL075_416_1" title="Click to highlight in text"><sup class="lineRef">1</sup><span class="italic">et in</span> MSS.; <span class="italic">et</span> deleted by Mentel.</a></li><script type="text/javascript">document.getElementById('note_LCL075_416_1').style.display = "none";</script><li class="note" id="note_LCL075_416_2"><a class="footnoteCrossrefLink" href="#target_note_LCL075_416_2" title="Click to highlight in text"><sup class="lineRef">2</sup><span class="italic">dum</span> added by P<sup>2</sup>, omitted by other MSS.</a></li><script type="text/javascript">document.getElementById('note_LCL075_416_2').style.display = "none";</script></ul></section></notes></section>