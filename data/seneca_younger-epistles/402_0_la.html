<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
animi dant, divitiae insolentiam. Nihil autem aliud est insolentia quam species magnitudinis falsa.</p>
<p><span class="br"></span><span class="lineNumber">33</span><span class="br"></span>“Isto modo,” inquit, “etiam malum sunt divitiae, non tantum bonum non sunt.” Essent malum, si ipsae nocerent, si, ut dixi, haberent efficientem causam;
nunc praecedentem habent et quidem non inritantem
tantum animos, sed adtrahentem. Speciem enim boni offundunt veri similem ac plerisque credibilem.
<span class="br"></span><span class="lineNumber">34</span><span class="br"></span>Habet virtus quoque praecedentem causam; adducit invidiam,<a class="footnoteLink" href="#note_LCL076_342_1" id="target_note_LCL076_342_1"><sup>1</sup></a> multis enim propter sapientiam, multis propter iustitiam invidetur. Sed nec ex se<a class="footnoteLink" href="#note_LCL076_342_2" id="target_note_LCL076_342_2"><sup>2</sup></a> hanc causam habet nec veri similem. Contra enim veri similior illa species hominum animis obicitur a virtute, quae illos in amorem et admirationem vocet.</p>
<p><span class="br"></span><span class="lineNumber">35</span><span class="br"></span>Posidonius sic interrogandum ait: “quae neque magnitudinem animo dant nec fiduciam nec securitatem, non sunt bona. Divitiae autem et bona valetudo et similia his nihil horum faciunt; ergo non sunt bona.” Hanc interrogationem magis etiamnunc hoc modo intendit: “quae neque magnitudinem animo dant nec fiduciam nec securitatem, contra autem insolentiam, tumorem, arrogantiam creant, mala sunt. A fortuitis autem in haec inpellimur;


</p></section><notes><section class="footnotes"><ul><li class="note" id="note_LCL076_342_1"><a class="footnoteCrossrefLink" href="#target_note_LCL076_342_1" title="Click to highlight in text"><sup class="lineRef">1</sup><span class="italic">adducit invidiam</span> Haase; <span class="italic">ad invidiam</span> Vb; <span class="italic">addunvidiam</span> P.</a></li><script type="text/javascript">document.getElementById('note_LCL076_342_1').style.display = "none";</script><li class="note" id="note_LCL076_342_2"><a class="footnoteCrossrefLink" href="#target_note_LCL076_342_2" title="Click to highlight in text"><sup class="lineRef">2</sup><span class="italic">nec ex se</span> later MSS.; <span class="italic">necesse</span> VPb.</a></li><script type="text/javascript">document.getElementById('note_LCL076_342_2').style.display = "none";</script></ul></section></notes></section>