<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

autem se sapiens accommodat. Sed si necessitates ultimae inciderunt, iamdudum exibit e vita et molestus sibi esse desinet. Si vero exiguum erit et angustum, quo possit vita produci, id boni consulet nec ultra necessaria sollicitus aut anxius ventri et scapulis suum reddet et occupationes divitum concursationesque
ad divitias euntium securus laetusque
<span class="br"></span><span class="lineNumber">10</span><span class="br"></span>ridebit ac dicet: “Quid in longum ipse te differs? Expectabisne fenoris quaestum aut ex merce conpendium
aut tabulas beati senis, cum fieri possis statim dives? Repraesentat opes sapientia, quas cuicumque fecit supervacuas, dedit.” Haec ad alios pertinent; tu locupletibus propior es. Saeculum muta, nimis habes. Idem est<a class="footnoteLink" href="#note_LCL075_114_1" id="target_note_LCL075_114_1"><sup>1</sup></a> autem omni saeculo, quod sat est.</p>
<p><span class="br"></span><span class="lineNumber">11</span><span class="br"></span>Poteram hoc loco epistulam claudere, nisi te male instituissem. Reges Parthorum<a class="footnoteLink" href="#note_LCL075_114_2" id="target_note_LCL075_114_2"><sup>2</sup></a> non potest quisquam salutare sine munere; tibi valedicere non licet gratis. Quid istic? Ab Epicuro mutuum sumam: “Multis parasse divitias non finis miseriarum fuit, sed mutatio.”
<span class="br"></span><span class="lineNumber">12</span><span class="br"></span>Nec hoc miror. Non est enim in rebus vitium, sed
in ipso animo. Illud, quod paupertatem nobis gravem
fecerat, et divitias graves fecit. Quemadmodum
nihil refert, utrum aegrum in ligneo lecto an in
aureo conloces,—quocumque illum transtuleris, morbum
secum suum transferet,—sic nihil refert, utrum




</p></section><notes><section class="footnotes"><ul><li class="note" id="note_LCL075_114_1"><a class="footnoteCrossrefLink" href="#target_note_LCL075_114_1" title="Click to highlight in text"><sup class="lineRef">1</sup><span class="italic">idem est</span> Gertz; <span class="italic">id est</span> or <span class="italic">idem</span> MSS.</a></li><script type="text/javascript">document.getElementById('note_LCL075_114_1').style.display = "none";</script><li class="note" id="note_LCL075_114_2"><a class="footnoteCrossrefLink" href="#target_note_LCL075_114_2" title="Click to highlight in text"><sup class="lineRef">2</sup><span class="italic">Parthorum</span> Gertz; <span class="italic">parthos</span> MSS.</a></li><script type="text/javascript">document.getElementById('note_LCL075_114_2').style.display = "none";</script></ul></section></notes></section>