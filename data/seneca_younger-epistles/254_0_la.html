<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

ut otium tuum ignotum sit. Non est quod inscribas tibi philosophiam aut quietem.<a class="footnoteLink" href="#note_LCL076_46_1" id="target_note_LCL076_46_1"><sup>1</sup></a> Aliud proposito tuo nomen inpone; valetudinem et inbecillitatem voca et desidiam. Gloriari otio iners ambitio est.
<span class="br"></span><span class="lineNumber">4</span><span class="br"></span>Animalia quaedam ne inveniri possint, vestigia sua circa ipsum cubile confundunt; idem tibi faciendum est. Alioqui non deerunt, qui semper sequantur. Multi aperta transeunt, condita et abstrusa rimantur; furem signata sollicitant. Vile videtur, quicquid patet, aperta effractarius praeterit. Hos mores habet populus, hos imperitissimus quisque: in secreta inrumpere
cupit. Optimum itaque est non iactare
<span class="br"></span><span class="lineNumber">5</span><span class="br"></span>otium suum. lactandi autem genus est nimis latere et a conspectu hominum secedere. Ille Tarentum se abdidit, ille Neapoli inclusus est, ille multis annis non transit domus suae limen. Convocat turbam,
<span class="br"></span><span class="lineNumber">6</span><span class="br"></span>quisquis otio suo aliquam fabulam inposuit. Cum secesseris, non est hoc agendum, ut de te homines loquantur, sed ut ipse tecum loquaris. Quid autem loqueris? Quod homines de aliis libentissime faciunt, de te apud te male existima; adsuesces et dicere verum et audire. Id autem maxime tracta, quod in
<span class="br"></span><span class="lineNumber">7</span><span class="br"></span>te esse infirmissimum senties. Nota habet sui quisque corporis vitia. Itaque alius vomitu levat stomachum, alius frequenti<a class="footnoteLink" href="#note_LCL076_46_2" id="target_note_LCL076_46_2"><sup>2</sup></a> cibo fulcit, alius interposito




</p></section><notes><section class="footnotes"><ul><li class="note" id="note_LCL076_46_1"><a class="footnoteCrossrefLink" href="#target_note_LCL076_46_1" title="Click to highlight in text"><sup class="lineRef">1</sup><span class="italic">aut quietem</span> O. Rossbach; <span class="italic">aut qui etiam</span> p; <span class="italic">atqui etiam</span> VPb.</a></li><script type="text/javascript">document.getElementById('note_LCL076_46_1').style.display = "none";</script><li class="note" id="note_LCL076_46_2"><a class="footnoteCrossrefLink" href="#target_note_LCL076_46_2" title="Click to highlight in text"><sup class="lineRef">2</sup><span class="italic">frequenti</span> later MSS.; <span class="italic">a frequenti</span> pVPb.</a></li><script type="text/javascript">document.getElementById('note_LCL076_46_2').style.display = "none";</script></ul></section></notes></section>