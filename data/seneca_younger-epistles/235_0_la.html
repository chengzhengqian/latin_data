<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

modo<a class="footnoteLink" href="#note_LCL076_8_1" id="target_note_LCL076_8_1"><sup>1</sup></a> est virtus; modo certa mensura est. Constantia non habet, quo procedat, non magis quam fiducia aut veritas aut fides. Quid accedere perfecto potest? Nihil, aut perfectum non erat, cui accessit. Ergo ne virtuti quidem, cui si quid adici potest, defuit. Honestum quoque nullam accessionem recipit; honestum est enim propter ista, quae rettuli. Quid porro? Decorum et iustum et legitimum non eiusdem esse formae putas, certis terminis conprensum?
Crescere posse inperfectae rei signum est.</p>
<p><span class="br"></span><span class="lineNumber">10</span><span class="br"></span>Bonum omne in easdem cadit leges; iuncta est privata et publica utilitas, tam mehercules quam inseparabile est laudandum petendumque. Ergo virtutes inter se pares sunt et opera virtutis et omnes
<span class="br"></span><span class="lineNumber">11</span><span class="br"></span>homines, quibus illae contigere. Satorum vero animaliumque virtutes cum mortales sint, fragiles quoque caducaeque sunt et incertae. Exiliunt residuntque et ideo non eodem pretio aestimantur; una inducitur humanis virtutibus regula. Una enim est ratio recta simplexque. Nihil est divino divinius,
<span class="br"></span><span class="lineNumber">12</span><span class="br"></span>caelesti caelestius. Mortalia minuuntur, cadunt, deteruntur, crescunt, exhauriuntur, inplentur. Itaque illis in tam incerta sorte inaequalitas est; divinorum una natura est. Ratio autem nihil aliud est quam in corpus humanum pars divini spiritus



</p></section><notes><section class="footnotes"><ul><li class="note" id="note_LCL076_8_1"><a class="footnoteCrossrefLink" href="#target_note_LCL076_8_1" title="Click to highlight in text"><sup class="lineRef">1</sup><span class="italic">sine modo</span> Capps; <span class="italic">in modo</span> MSS. and Hense.</a></li><script type="text/javascript">document.getElementById('note_LCL076_8_1').style.display = "none";</script></ul></section></notes></section>