<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

quiddam et a corporibus seductum, tamquam video Catonem ambulantem. Hoc sensus ostendit, animus credidit. Corpus est, quod video, cui et oculos intendi et animum. Dico deinde: Cato ambulat.
Non corpus,” inquit, “est, quod nunc loquor, sed enuntiativum quiddam de corpore, quod alii effatum vocant, alii enuntiatum, alii dictum. Sic cum dicimus sapientiam, corporale quiddam intellegimus; cum dicimus “sapit,” de corpore loquimur. Plurimum
autem interest, utrum illum dicas an de illo.”</p>
<p><span class="br"></span><span class="lineNumber">14</span><span class="br"></span>Putemus in praesentia ista duo esse,—nondum enim, quid mihi videatur, pronuntio,—quid prohibet, quominus aliud quidem sit,<a class="footnoteLink" href="#note_LCL077_346_1" id="target_note_LCL077_346_1"><sup>1</sup></a> sed nihilominus bonum? Dicebam<a class="footnoteLink" href="#note_LCL077_346_2" id="target_note_LCL077_346_2"><sup>2</sup></a> paulo ante aliud esse agrum, aliud habere agrum. Quidni? In alia enim natura est qui habet, in alia quod habetur. Illa terra est, hic homo est. At in hoc, de quo agitur, eiusdem naturae sunt
<span class="br"></span><span class="lineNumber">15</span><span class="br"></span>utraque, et qui habet sapientiam, et ipsa. Praeterea illic aliud est, quod habetur, alius, qui habet; hic in eodem est et quod habetur et qui habet. Ager iure possidetur, sapientia natura. Ille abalienari potest et alteri tradi, haec non discedit a domino. Non est itaque quod compares inter se dissimilia.</p>
<p>Coeperam dicere posse ista duo esse et tamen utraque bona, tamquam sapientia et sapiens duo


</p></section><notes><section class="footnotes"><ul><li class="note" id="note_LCL077_346_1"><a class="footnoteCrossrefLink" href="#target_note_LCL077_346_1" title="Click to highlight in text"><sup class="lineRef">1</sup><span class="italic">sit</span> om. BA.</a></li><script type="text/javascript">document.getElementById('note_LCL077_346_1').style.display = "none";</script><li class="note" id="note_LCL077_346_2"><a class="footnoteCrossrefLink" href="#target_note_LCL077_346_2" title="Click to highlight in text"><sup class="lineRef">2</sup><span class="italic">dicebam</span> Hermes; <span class="italic">dicelas</span> BA.</a></li><script type="text/javascript">document.getElementById('note_LCL077_346_2').style.display = "none";</script></ul></section></notes></section>