<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

deum, quo auctore cuncta proveniunt, sine murmuratione
comitari; malus miles est qui imperatorem
<span class="br"></span><span class="lineNumber">10</span><span class="br"></span>gemens sequitur. Quare inpigri atque alacres excipiamus
imperia nec deseramus<a class="footnoteLink" href="#note_LCL077_228_1" id="target_note_LCL077_228_1"><sup>1</sup></a> hunc operis pulcherrimi
cursum, cui quidquid patiemur, intextum est.</p>
<p>Et sic adloquamur Iovem, cuius gubernaculo<a class="footnoteLink" href="#note_LCL077_228_2" id="target_note_LCL077_228_2"><sup>2</sup></a> moles ista derigitur, quemadmodum Cleanthes noster versibus disertissimis adloquitur, quos mihi in nostrum sermonem mutare permittitur Ciceronis, disertissimi viri, exemplo. Si placuerint, boni consules; si displicuerint, scies me in hoc secutum Ciceronis exemplum:</p>
<blockquote><p><span class="br"></span><span class="lineNumber">11</span><span class="br"></span><span class="line">Duc, o parens celsique dominator poli,</span><span class="linebreak"></span>
<span class="line">Quocumque placuit; nulla parendi mora est.</span><span class="linebreak"></span>
<span class="line">Adsum inpiger. Fac nolle, comitabor gemens</span><span class="linebreak"></span>
<span class="line">Malusque patiar, facere quod licuit bono.</span><span class="linebreak"></span>
<span class="line">Ducunt volentem fata, nolentem trahunt.</span><span class="linebreak"></span></p></blockquote>
<p class="noindent"><span class="br"></span><span class="lineNumber">12</span><span class="br"></span>Sic vivamus, sic loquamur; paratos nos inveniat atque inpigros fatum. Hic est magnus animus, qui se ei tradidit; at contra ille pusillus et degener, qui obluctatur et de ordine mundi male existimat et emendare mavult deos quam se. <span class="sc">Vale.</span></p>
</section>
<section class="div2">
<h2><span class="ac">CVIII.<span class="linebreak"></span>
<span class="sc">Seneca Lvcilio svo salvtem</span></span></h2>
<p><span class="br"></span><span class="lineNumber">1</span><span class="br"></span>Id, de quo quaeris, ex his est, quae scire tantum




</p></section><notes><section class="footnotes"><ul><li class="note" id="note_LCL077_228_1"><a class="footnoteCrossrefLink" href="#target_note_LCL077_228_1" title="Click to highlight in text"><sup class="lineRef">1</sup><span class="italic">deseramus</span> later MSS.; <span class="italic">desimus</span> BA.</a></li><script type="text/javascript">document.getElementById('note_LCL077_228_1').style.display = "none";</script><li class="note" id="note_LCL077_228_2"><a class="footnoteCrossrefLink" href="#target_note_LCL077_228_2" title="Click to highlight in text"><sup class="lineRef">2</sup><span class="italic">gubernaculo</span> later MSS.; <span class="italic">tabernaculo</span> BA.</a></li><script type="text/javascript">document.getElementById('note_LCL077_228_2').style.display = "none";</script></ul></section></notes></section>