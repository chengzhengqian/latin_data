<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

externa; omnia licet foris resonent, dum intus nihil tumultus sit, dum inter se non rixentur cupiditas et timor, dum avaritia luxuriaque non dissideant nec altera alteram vexet. Nam quid prodest totius regionis silentium, si adfectus fremunt?</p>
<blockquote><p><span class="line"><span class="br"></span><span class="lineNumber">6</span><span class="br"></span>Omnia noctis erant placida composta quiete.</span><span class="linebreak"></span></p></blockquote>
<p class="noindent">Falsum est. Nulla placida est quies, nisi qua<a class="footnoteLink" href="#note_LCL075_376_1" id="target_note_LCL075_376_1"><sup>1</sup></a> ratio conposuit. Nox exhibet molestiam, non tollit, et sollicitudines mutat. Nam dormientium quoque insomnia
tam turbulenta sunt quam dies. Illa tranquillitas
vera est, in quam bona mens explicatur.
<span class="br"></span><span class="lineNumber">7</span><span class="br"></span>Aspice illum, cui somnus laxae domus silentio quaeritur,
cuius aures ne quis agitet sonus, omnis servorum turba conticuit et suspensum accedentium propius vestigium ponitur; huc nempe versatur atque illuc,
<span class="br"></span><span class="lineNumber">8</span><span class="br"></span>somnum inter aegritudines levem captans. Quae non audit, audisse se queritur. Quid in causa putas esse? Animus illi obstrepit. Hic placandus est, huius conpescenda seditio est, quem non est quod existimes placidum, si iacet corpus. Interdum quies inquieta est.</p>
<p>Et ideo ad rerum actus excitandi ac tractatione bonarum artium occupandi sumus, quotiens nos male
<span class="br"></span><span class="lineNumber">9</span><span class="br"></span>habet inertia sui inpatiens. Magni imperatores, cum male parere militem vident, aliquo labore conpescunt



</p></section><notes><section class="footnotes"><ul><li class="note" id="note_LCL075_376_1"><a class="footnoteCrossrefLink" href="#target_note_LCL075_376_1" title="Click to highlight in text"><sup class="lineRef">1</sup><span class="italic">qua</span> Gemoll; <span class="italic">quam</span> MSS.</a></li><script type="text/javascript">document.getElementById('note_LCL075_376_1').style.display = "none";</script></ul></section></notes></section>