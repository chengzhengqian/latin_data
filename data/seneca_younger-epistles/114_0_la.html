<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

ac peregrina portantium; deus ille maximus potentissimusque
ipse vehit omnia. Ne forma quidem et vires beatum te facere possunt; nihil horum patitur vetustatem.</p>
<p><span class="br"></span><span class="lineNumber">11</span><span class="br"></span>Quaerendum est, quod non fiat in dies eius, quoi<a class="footnoteLink" href="#note_LCL075_228_1" id="target_note_LCL075_228_1"><sup>1</sup></a> non possit obstari. Quid hoc est? Animus, sed hic rectus, bonus, magnus. Quid aliud voces hunc quam deum in corpore humano hospitantem? Hic animus tam in equitem Romanum quam in libertinum, quam in servum potest cadere. Quid est enim eques Romanus aut libertinus aut servus? Nomina ex ambitione aut ex iniuria nata. Subsilire in caelum ex angulo licet. Exurge modo</p>
<blockquote><p><span class="line indent4">et te quoque dignum</span><span class="linebreak"></span>
<span class="line">Finge deo.</span><span class="linebreak"></span></p></blockquote>
<p class="noindent">Finges autem non auro vel argento; non potest ex hac materia imago deo exprimi similis; cogita illos, cum propitii essent, fictiles fuisse. <span class="sc">Vale.</span></p>
</section>
<section class="div2">
<h2><span class="ac">XXXII.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Inquiro de te et ab omnibus sciscitor, qui ex ista regione veniunt, quid agas, ubi et cum quibus moreris.
Verba dare non potes; tecum sum. Sic vive, tamquam quid facias auditurus sim, immo tamquam visurus. Quaeris quid me maxime ex iis, quae de te





</p></section><notes><section class="footnotes"><ul><li class="note" id="note_LCL075_228_1"><a class="footnoteCrossrefLink" href="#target_note_LCL075_228_1" title="Click to highlight in text"><sup class="lineRef">1</sup><span class="italic">quoi</span> Opsopoeus; <span class="italic">quo</span> pPb; <span class="italic">qui</span> L.</a></li><script type="text/javascript">document.getElementById('note_LCL075_228_1').style.display = "none";</script></ul></section></notes></section>