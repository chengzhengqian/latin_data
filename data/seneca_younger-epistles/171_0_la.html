<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
honestius Scipio quam Bais exulabat; ruina eius non est tam molliter conlocanda. Illi quoque, ad quos primos fortuna populi Romani publicas opes transtulit, C. Marius et Cn. Pompeius et Caesar<a class="footnoteLink" href="#note_LCL075_342_1" id="target_note_LCL075_342_1"><sup>1</sup></a> extruxerunt quidem villas in regione Baiana, sed illas inposuerunt summis iugis montium. Videbatur hoc magis militare, ex edito speculari late longeque subiecta. Aspice, quam positionem elegerint, quibus aedificia excitaverint
locis et qualia; scies non villas esse, sed castra.
<span class="br"></span><span class="lineNumber">12</span><span class="br"></span>Habitaturum tu putas umquam fuisse in mica<a class="footnoteLink" href="#note_LCL075_342_2" id="target_note_LCL075_342_2"><sup>2</sup></a> Catonem, ut praenavigantes adulteras dinumeraret et tot genera cumbarum variis coloribus picta et fluvitantem toto lacu rosam, ut audiret canentium nocturna convicia? Nonne ille manere intra vallum maluisset, quod in unam noctem manu sua ipse duxisset? Quidni mallet, quisquis vir est, somnum suum classico quam symphonia rumpi?</p>
<p><span class="br"></span><span class="lineNumber">13</span><span class="br"></span>Sed satis diu cum Bais litigavimus, numquam satis cum vitiis, quae, oro te, Lucili, persequere sine modo, sine fine. Nam illis quoque nec finis est nec modus. Proice quaecumque cor tuum laniant, quae si aliter extrahi nequirent, cor ipsum cum illis revellendum erat. Voluptates praecipue exturba et invisissimas habe; latronum more, quos φιλητάς<a class="footnoteLink" href="#note_LCL075_342_3" id="target_note_LCL075_342_3"><sup>3</sup></a> Aegyptii vocant, in hoc nos amplectuntur, ut strangulent. <span class="sc">Vale.</span></p>
</section><notes><section class="footnotes"><ul><li class="note" id="note_LCL075_342_1"><a class="footnoteCrossrefLink" href="#target_note_LCL075_342_1" title="Click to highlight in text"><sup class="lineRef">1</sup>Before <span class="italic">Caesar</span> Gertz, followed by Hense, adds <span class="italic">C.</span></a></li><script type="text/javascript">document.getElementById('note_LCL075_342_1').style.display = "none";</script><li class="note" id="note_LCL075_342_2"><a class="footnoteCrossrefLink" href="#target_note_LCL075_342_2" title="Click to highlight in text"><sup class="lineRef">2</sup><span class="italic">in mica</span> Lipsius; <span class="italic">inimica</span> LP. Friedländer, interpreting <span class="italic">mica</span> as a sort of casino, or fancy dining-hall, agrees with the reading of Lipsius and compares Martial, ii. 59. 1.</a></li><script type="text/javascript">document.getElementById('note_LCL075_342_2').style.display = "none";</script><li class="note" id="note_LCL075_342_3"><a class="footnoteCrossrefLink" href="#target_note_LCL075_342_3" title="Click to highlight in text"><sup class="lineRef">3</sup>φιλητάς Muretus; <span class="italic">hostilistas</span> L; <span class="italic">stilistas</span> P; <span class="italic">pstillistas</span> b.</a></li><script type="text/javascript">document.getElementById('note_LCL075_342_3').style.display = "none";</script></ul></section></notes></section>