<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

haesit in faucibus, non elapsus est manibus; alacres
<span class="br"></span><span class="lineNumber">22</span><span class="br"></span>et ad prandium illi promiserunt et ad cenam. Quid? Dux ille Romanus, qui ad occupandum locum milites missos, cum per ingentem hostium exercitum ituri essent, sic adlocutus est: “ire, commilitones, illo necesse est, unde redire non est necesse.”</p>
<p>Vides, quam simplex et imperiosa virtus sit; quem mortalium circumscriptiones vestrae fortiorem facere, quem erectiorem possunt? Frangunt animum, qui numquam minus contrahendus est et in minuta ac spinosa cogendus, quam cum aliquid grande componitur.
<span class="br"></span><span class="lineNumber">23</span><span class="br"></span>Non trecentis, sed omnibus mortalibus mortis timor detrahi debet. Quomodo illos doces malum non esse? Quomodo opiniones totius aevi, quibus protinus infantia inbuitur, evincis? Quod auxilium invenis<a class="footnoteLink" href="#note_LCL076_256_1" id="target_note_LCL076_256_1"><sup>1</sup></a> inbecillitati humanae? Quid dicis, quo inflammati in media pericula inruant? Qua oratione hunc timendi consensum, quibus ingeni viribus obnixam contra te persuasionem humani generis avertis? Verba mihi captiosa conponis et interrogatiunculas nectis? Magnis telis magna portenta
<span class="br"></span><span class="lineNumber">24</span><span class="br"></span>feriuntur. Serpentem illam in Africa saevam et Romanis legionibus bello ipso terribiliorem frustra sagittis fundisque petierunt; ne Pythio quidem vulnerabilis erat, cum ingens magnitudo pro vastitate





</p></section><notes><section class="footnotes"><ul><li class="note" id="note_LCL076_256_1"><a class="footnoteCrossrefLink" href="#target_note_LCL076_256_1" title="Click to highlight in text"><sup class="lineRef">1</sup>After <span class="italic">invenis,</span> Gertz removed <span class="italic">quid dicis</span> . . .</a></li><script type="text/javascript">document.getElementById('note_LCL076_256_1').style.display = "none";</script></ul></section></notes></section>