<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

contemplatus multum extantem superque mensuram solitorum inter nos aspici elatam, oculis mite quiddam, sed nihilominus vivido igne flagrantibus, tunc deinde illam Vergili nostri vocem verens atque attonitus emittat?</p>
<blockquote><p><span class="br"></span><span class="lineNumber">5</span><span class="br"></span><span class="line">O quam te memorem, virgo? Namque haut tibi vultus</span><span class="linebreak"></span>
<span class="line">Mortalis nec vox hominem sonat.</span><span class="linebreak"></span>
<span class="line indent2"> . . . . . . . </span><span class="linebreak"></span>
<span class="line">Sis felix, nostrumque leves quaecumque laborem.</span><span class="linebreak"></span></p></blockquote>
<p class="noindent">Aderit levabitque, si colere eam voluerimus. Colitur autem non taurorum opimis corporibus contrucidatis nec auro argentoque suspenso nec in thensauros stipe infusa, sed pia et recta voluntate.</p>
<p><span class="br"></span><span class="lineNumber">6</span><span class="br"></span>Nemo, inquam, non amore eius arderet, si nobis illam videre contingeret; nunc enim multa obstrigillant
et aciem nostram aut splendore nimio repercutiunt
aut obscuro<a class="footnoteLink" href="#note_LCL077_322_1" id="target_note_LCL077_322_1"><sup>1</sup></a> retinent. Sed si, quemadmodum visus oculorum quibusdam medicamentis acui solet et repurgari, sic nos aciem animi liberare inpedimentis
voluerimus, poterimus perspicere virtutem etiam obrutam corpore, etiam paupertate opposita, etiam humilitate et infamia obiacentibus. Cernemus,
<span class="br"></span><span class="lineNumber">7</span><span class="br"></span>inquam, pulchritudinem illam quamvis sordido obtectam.
Rursus aeque malitiam et aerumnosi animi veternum perspiciemus, quamvis multus circa divitiarum
radiantium splendor inpediat. et intuentem



</p></section><notes><section class="footnotes"><ul><li class="note" id="note_LCL077_322_1"><a class="footnoteCrossrefLink" href="#target_note_LCL077_322_1" title="Click to highlight in text"><sup class="lineRef">1</sup><span class="italic">obscuro</span> Muretus; <span class="italic">obscure</span> BA.</a></li><script type="text/javascript">document.getElementById('note_LCL077_322_1').style.display = "none";</script></ul></section></notes></section>