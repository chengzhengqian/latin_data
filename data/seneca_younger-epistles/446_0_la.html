<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

quoque, antequam erudias, virtutis materia, non virtus est. <span class="sc">Valk.</span></p>
</section>
<section class="div2">
<h2><span class="sc">XCI.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Liberalis noster nunc tristis est nuntiato incendio, quo Lugdunensis colonia exusta est. Movere hic casus quemlibet posset, nedum hominem patriae suae amantissimum. Quae res effecit, ut firmitatem animi sui quaerat, quam videlicet ad ea, quae timeri posse putabat, exercuit. Hoc vero tam inopinatum malum et paene inauditum non miror si sine metu fuit, cum esset sine exemplo. Multas enim civitates incendium vexavit, nullam abstulit. Nam etiam ubi hostili manu in tecta<a class="footnoteLink" href="#note_LCL076_430_1" id="target_note_LCL076_430_1"><sup>1</sup></a> ignis inmissus est, multis locis deficit,<a class="footnoteLink" href="#note_LCL076_430_2" id="target_note_LCL076_430_2"><sup>2</sup></a> et quamvis subinde excitetur, raro tamen sic cuncta depascitur, ut nihil ferro relinquat. Terrarum quoque vix umquam tam gravis et perniciosus fuit motus, ut tota oppida everteret. Numquam denique tam infestum ulli exarsit incendium, ut nihil alteri
<span class="br"></span><span class="lineNumber">2</span><span class="br"></span>superesset incendio. Tot pulcherrima opera, quae singula inlustrare urbes singulas possent, una nox stravit, et in tanta pace quantum ne bello quidem timeri potest accidit. Quis hoc credat? Ubique




</p></section><notes><section class="footnotes"><ul><li class="note" id="note_LCL076_430_1"><a class="footnoteCrossrefLink" href="#target_note_LCL076_430_1" title="Click to highlight in text"><sup class="lineRef">1</sup><span class="italic">in tecta</span> Erasmus; <span class="italic">iniecta</span> MSS.</a></li><script type="text/javascript">document.getElementById('note_LCL076_430_1').style.display = "none";</script><li class="note" id="note_LCL076_430_2"><a class="footnoteCrossrefLink" href="#target_note_LCL076_430_2" title="Click to highlight in text"><sup class="lineRef">2</sup><span class="italic">deficit</span> later MSS.; <span class="italic">defecit</span> BA.</a></li><script type="text/javascript">document.getElementById('note_LCL076_430_2').style.display = "none";</script></ul></section></notes></section>