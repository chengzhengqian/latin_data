<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
pecunia instruas otium, numquam exitum invenies. Nemo cum sarcinis enatat. Emerge ad meliorem vitam propitiis dis, sed non sic, quomodo istis propitii sunt, quibus bono ac benigno vultu mala magnifica tribuerunt, ad hoc unum excusati, quod ista, quae urunt, quae excruciant, optantibus data sunt.</p>
<p><span class="br"></span><span class="lineNumber">13</span><span class="br"></span>Iam inprimebam epistulae signum; resolvenda est, ut cum sollemni ad te munusculo veniat et aliquam magnificam vocem ferat secum, et occurrit mihi ecce nescio utrum verior an eloquentior.
“Cuius?” inquis; Epicuri, adhuc enim alienas
<span class="br"></span><span class="lineNumber">14</span><span class="br"></span>sarcinas adsero<a class="footnoteLink" href="#note_LCL075_156_1" id="target_note_LCL075_156_1"><sup>1</sup></a>; “Nemo non ita exit e vita, tamquam modo intraverit.” Quemcumque vis occupa, adulescentem senem medium; invenies aeque timidum mortis, aeque inscium vitae. Nemo quicquam habet facti, in futurum enim nostra distulimus.
Nihil me magis in ista voce delectat quam
<span class="br"></span><span class="lineNumber">15</span><span class="br"></span>quod exprobratur senibus infantia.
“Nemo,” inquit, “aliter quam qui modo<a class="footnoteLink" href="#note_LCL075_156_2" id="target_note_LCL075_156_2"><sup>2</sup></a> natus est exit e vita.” Falsum est; peiores morimur quam nascimur. Nostrum istud, non naturae vitium est. Illa nobiscum queri<a class="footnoteLink" href="#note_LCL075_156_3" id="target_note_LCL075_156_3"><sup>3</sup></a> debet et dicere: “Quid hoc est? Sine cupiditatibus vos genui, sine timoribus, sine superstitione, sine perfidia ceterisque pestibus; quales intrastis exite.”</p>
</section><notes><section class="footnotes"><ul><li class="note" id="note_LCL075_156_1"><a class="footnoteCrossrefLink" href="#target_note_LCL075_156_1" title="Click to highlight in text"><sup class="lineRef">1</sup><span class="italic">adsero</span> Harmon; <span class="italic">adopto</span> Hense; <span class="italic">adoro</span> LPb.</a></li><script type="text/javascript">document.getElementById('note_LCL075_156_1').style.display = "none";</script><li class="note" id="note_LCL075_156_2"><a class="footnoteCrossrefLink" href="#target_note_LCL075_156_2" title="Click to highlight in text"><sup class="lineRef">2</sup><span class="italic">qui modo</span> Wolters; <span class="italic">quomodo</span> MSS.</a></li><script type="text/javascript">document.getElementById('note_LCL075_156_2').style.display = "none";</script><li class="note" id="note_LCL075_156_3"><a class="footnoteCrossrefLink" href="#target_note_LCL075_156_3" title="Click to highlight in text"><sup class="lineRef">3</sup><span class="italic">nobiscum queri</span> Haase; <span class="italic">nobis conqueri</span> MSS.</a></li><script type="text/javascript">document.getElementById('note_LCL075_156_3').style.display = "none";</script></ul></section></notes></section>