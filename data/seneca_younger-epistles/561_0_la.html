<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
fumus incendium; subita est ex homine pernicies et eo diligentius tegitur, quo propius accedit.</p>
<p>Erras, si istorum tibi qui occurrunt vultibus credis; hominum effigies habent, animos ferarum, nisi quod illarum perniciosus<a class="footnoteLink" href="#note_LCL077_188_1" id="target_note_LCL077_188_1"><sup>1</sup></a> est primus incursus; quos transiere, non quaerunt. Numquam enim illas ad nocendum
nisi necessitas incitat; aut<a class="footnoteLink" href="#note_LCL077_188_2" id="target_note_LCL077_188_2"><sup>2</sup></a> fame aut timore coguntur ad pugnam; homini perdere hominem libet.</p>
<p><span class="br"></span><span class="lineNumber">3</span><span class="br"></span>Tu tamen ita cogita, quod ex homine periculum sit, ut cogites, quod sit hominis officium. Alterum intuere, ne laedaris, alterum ne laedas. Commodis omnium laeteris, movearis incommodis et memineris,
<span class="br"></span><span class="lineNumber">4</span><span class="br"></span>quae praestare debeas, quae cavere. Sic vivendo quid consequaris? Non te ne noceant, sed ne fallant. Quantum potes autem, in philosophiam recede: illa te sinu<a class="footnoteLink" href="#note_LCL077_188_3" id="target_note_LCL077_188_3"><sup>3</sup></a> suo proteget, in huius sacrario eris aut tutus aut tutior. Non arietant inter se nisi
<span class="br"></span><span class="lineNumber">5</span><span class="br"></span>in eadem ambulantes via.<a class="footnoteLink" href="#note_LCL077_188_4" id="target_note_LCL077_188_4"><sup>4</sup></a> Ipsam autem philosophiam non debebis iactare; multis fuit periculi
causa insolenter tractata et contumaciter. Tibi vitia
detrahat, non aliis exprobret. Non abhorreat a
publicis moribus nec hoc agat, ut quicquid non facit,
damnare videatur. Licet sapere sine pompa, sine
invidia. <span class="sc">Vale.</span></p>
</section><notes><section class="footnotes"><ul><li class="note" id="note_LCL077_188_1"><a class="footnoteCrossrefLink" href="#target_note_LCL077_188_1" title="Click to highlight in text"><sup class="lineRef">1</sup><span class="italic">perniciosus</span> von Ian; <span class="italic">perniciosius</span> BA.</a></li><script type="text/javascript">document.getElementById('note_LCL077_188_1').style.display = "none";</script><li class="note" id="note_LCL077_188_2"><a class="footnoteCrossrefLink" href="#target_note_LCL077_188_2" title="Click to highlight in text"><sup class="lineRef">2</sup><span class="italic">incitat: aut</span> Buecheler; <span class="italic">inicit, hae aut</span> BA.</a></li><script type="text/javascript">document.getElementById('note_LCL077_188_2').style.display = "none";</script><li class="note" id="note_LCL077_188_3"><a class="footnoteCrossrefLink" href="#target_note_LCL077_188_3" title="Click to highlight in text"><sup class="lineRef">3</sup><span class="italic">te sinu</span> Erasmus; <span class="italic">te nisu</span> BA.</a></li><script type="text/javascript">document.getElementById('note_LCL077_188_3').style.display = "none";</script><li class="note" id="note_LCL077_188_4"><a class="footnoteCrossrefLink" href="#target_note_LCL077_188_4" title="Click to highlight in text"><sup class="lineRef">4</sup><span class="italic">via</span> Madvig; <span class="italic">quia</span> BA.</a></li><script type="text/javascript">document.getElementById('note_LCL077_188_4').style.display = "none";</script></ul></section></notes></section>