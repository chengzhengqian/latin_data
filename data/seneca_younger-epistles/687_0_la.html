<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
tenerum et inperfectum et informem iam in aliquo bono esse, aperte videretur errare. Atqui quantulum
interest inter eum, qui cum<a class="footnoteLink" href="#note_LCL077_440_1" id="target_note_LCL077_440_1"><sup>1</sup></a> maxime vitam accipit, et illum, qui maternorum viscerum latens onus est? Uterque, quantum ad intellectum boni ac mali, aeque maturus est, et non magis infans adhuc boni capax est quam arbor aut mutum aliquod animal.</p>
<p>Quare autem bonum in arbore animalique muto non est? Quia nec ratio. Ob hoc in infante quoque non est, nam et huic deest; tunc ad bonum perveniet,
<span class="br"></span><span class="lineNumber">9</span><span class="br"></span>cum ad rationem pervenerit. Est aliquod inrationale<a class="footnoteLink" href="#note_LCL077_440_2" id="target_note_LCL077_440_2"><sup>2</sup></a> animal, est aliquod nondum rationale, est rationale sed inperfectum; in nullo horum bonum, ratio illud secum adfert. Quid ergo inter ista, quae rettuli, distat? In eo, quod inrationale est, numquam erit bonum. In eo, quod nondum rationale est, tunc esse bonum non potest. Esse in eo, quod rationale est<a class="footnoteLink" href="#note_LCL077_440_3" id="target_note_LCL077_440_3"><sup>3</sup></a> sed inperfectum, iam <span class="br"></span><span class="lineNumber">10</span><span class="br"></span>potest bonum, sed non est. Ita dico, Lucili: bonum non in quolibet corpore, non in qualibet aetate invenitur et tantum abest ab infantia, quantum a primo ultimum, quantum ab initio perfectum. Ergo nec in tenero, modo coalescente corpusculo est. Quidni non sit? Non magis quam in semine.






</p></section><notes><section class="footnotes"><ul><li class="note" id="note_LCL077_440_1"><a class="footnoteCrossrefLink" href="#target_note_LCL077_440_1" title="Click to highlight in text"><sup class="lineRef">1</sup><span class="italic">qui cum</span> Erasmus; <span class="italic">quicumq.</span> BA.</a></li><script type="text/javascript">document.getElementById('note_LCL077_440_1').style.display = "none";</script><li class="note" id="note_LCL077_440_2"><a class="footnoteCrossrefLink" href="#target_note_LCL077_440_2" title="Click to highlight in text"><sup class="lineRef">2</sup><span class="italic">irrationale</span> later MSS.; <span class="italic">in ratione</span> BA. BA write <span class="italic">est aliquod in ratione animal</span> twice.</a></li><script type="text/javascript">document.getElementById('note_LCL077_440_2').style.display = "none";</script><li class="note" id="note_LCL077_440_3"><a class="footnoteCrossrefLink" href="#target_note_LCL077_440_3" title="Click to highlight in text"><sup class="lineRef">3</sup><span class="italic">esse in eo quod rationale est</span> Buecheler and Schweighaeuser;
<span class="italic">sed in eo q. est rationale</span> later MSS.; om. BA.</a></li><script type="text/javascript">document.getElementById('note_LCL077_440_3').style.display = "none";</script></ul></section></notes></section>