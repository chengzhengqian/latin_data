<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

certam originem habeat ac suam ille niteat alieno, hoc inter hanc vitam et illam; haec fulgore extrinsecus
veniente percussa est, crassam illi statim umbram faciet quisquis obstiterit; illa suo lumine inlustris est.</p>
<p>Studia te tua clarum et nobilem efficient. Exemplum
<span class="br"></span><span class="lineNumber">3</span><span class="br"></span>Epicuri referam. Cum Idomeneo scriberet et illum a vita speciosa ad fidelem stabilemque gloriam revocaret, rigidae<a class="footnoteLink" href="#note_LCL075_142_1" id="target_note_LCL075_142_1"><sup>1</sup></a> tunc potentiae ministrum et magna tractantem: “Si gloria,” inquit, “tangeris, notiorem te epistulae meae facient quam omnia ista,
<span class="br"></span><span class="lineNumber">4</span><span class="br"></span>quae colis et propter quae coleris.” Numquid ergo mentitus est? Quis Idomenea nosset, nisi Epicurus illum litteris suis incidisset? Omnes illos megistanas et satrapas et regem ipsum, ex quo Idomenei titulus petebatur, oblivio alta suppressit. Nomen Attici perire Ciceronis epistulae non sinunt. Nihil illi profuisset gener Agrippa et Tiberius progener et Drusus Caesar pronepos; inter tam magna nomina
<span class="br"></span><span class="lineNumber">5</span><span class="br"></span>taceretur, nisi sibi<a class="footnoteLink" href="#note_LCL075_142_2" id="target_note_LCL075_142_2"><sup>2</sup></a> Cicero illum adplicuisset. Profunda
super nos altitudo temporis veniet, pauca ingenia caput exerent et in idem quandoque silentium abitura oblivioni resistent ac se diu vindicabunt.</p>
</section><notes><section class="footnotes"><ul><li class="note" id="note_LCL075_142_1"><a class="footnoteCrossrefLink" href="#target_note_LCL075_142_1" title="Click to highlight in text"><sup class="lineRef">1</sup>For <span class="italic">rigidae</span> Lipsius proposed <span class="italic">regiae,</span> “like that of a king.” This may be the correct reading.</a></li><script type="text/javascript">document.getElementById('note_LCL075_142_1').style.display = "none";</script><li class="note" id="note_LCL075_142_2"><a class="footnoteCrossrefLink" href="#target_note_LCL075_142_2" title="Click to highlight in text"><sup class="lineRef">2</sup><span class="italic">sibi</span> inserted by Gertz.</a></li><script type="text/javascript">document.getElementById('note_LCL075_142_2').style.display = "none";</script></ul></section></notes></section>