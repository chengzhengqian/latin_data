<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
fugienda discernat, qua cupiditatum mansuescit insania, timorum saevitia conpescitur.</p>
<p><span class="br"></span><span class="lineNumber">7</span><span class="br"></span>Haec quidam<a class="footnoteLink" href="#note_LCL076_244_1" id="target_note_LCL076_244_1"><sup>1</sup></a> putant ipsos etiam sine philosophia repressisse. Sed, cum securos aliquis casus expertus est, exprimitur sera confessio. Magna verba excidunt,
cum tortor poposcit manum, cum mors propius<a class="footnoteLink" href="#note_LCL076_244_2" id="target_note_LCL076_244_2"><sup>2</sup></a>
accessit. Possis illi dicere: facile provocabas mala absentia; ecce dolor, quem tolerabilem esse dicebas, ecce mors, quam contra multa animose locutus es; sonant flagella, gladius micat:</p>
<blockquote><p><span class="line">Nunc animis opus, Aenea, nunc pectore firmo.</span><span class="linebreak"></span></p></blockquote>
<p class="noindent"><span class="br"></span><span class="lineNumber">8</span><span class="br"></span>Faciet autem illud firmum adsidua meditatio, si non verba exercueris, sed animum, si contra mortem te praeparaveris, adversus quam non exhortabitur nec adtollet, qui cavillationibus tibi persuadere temptaverit
mortem malum non esse. Libet enim, Lucili virorum optime, ridere ineptias Graecas, quas nondum,
<span class="br"></span><span class="lineNumber">9</span><span class="br"></span>quamvis mirer, excussi. Zenon noster hac collectione utitur: “nullum malum gloriosum est; mors autem gloriosa est; mors ergo non est malum.” Profecisti; liberatus sum metu; post hoc non dubitabo porrigere cervicem. Non vis severius loqui nec morituro risum





</p></section><notes><section class="footnotes"><ul><li class="note" id="note_LCL076_244_1"><a class="footnoteCrossrefLink" href="#target_note_LCL076_244_1" title="Click to highlight in text"><sup class="lineRef">1</sup><span class="italic">quidam</span> later MSS.; <span class="italic">quidem</span> VPb.</a></li><script type="text/javascript">document.getElementById('note_LCL076_244_1').style.display = "none";</script><li class="note" id="note_LCL076_244_2"><a class="footnoteCrossrefLink" href="#target_note_LCL076_244_2" title="Click to highlight in text"><sup class="lineRef">2</sup><span class="italic">propius</span> later MSS.; <span class="italic">potius</span> VPb.</a></li><script type="text/javascript">document.getElementById('note_LCL076_244_2').style.display = "none";</script></ul></section></notes></section>