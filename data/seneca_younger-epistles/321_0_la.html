<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
    
facio. Invitus relinquo officia vitae, quibus fideliter et industrie fungor.‚Äù Quid? Tu nescis unum esse ex vitae officiis et mori? Nullum officium relinquis. Non enim certus numerus, quem debeas explere,
<span class="br"></span><span class="lineNumber">20</span><span class="br"></span>finitur. Nulla vita est non brevis. Nam si ad naturam rerum respexeris, etiam Nestoris et Sattiae brevis est, quae inscribi monumento suo iussit annis se nonaginta novem vixisse. Vides aliquem gloriari senectute longa. Quis illam ferre potuisset, si contigisset
centesimum implere? Quomodo fabula, sic vita non quam diu, sed quam bene acta sit, refert. Nihil ad rem pertinet, quo loco desinas. Quocumque voles desine; tantum bonam clausulam inpone. <span class="sc">Vale.</span></p>
</section>
<section class="div2">
<h2><span class="sc">LXXVIII.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Vexari te destillationibus crebris ac febriculis, quae longas destillationes et in consuetudinem adductas
secuntur, eo molestius mihi est, quia expertus sum hoc genus valetudinis, quod inter initia contempsi;
poterat adhuc adulescentia iniurias ferre et se adversus morbos contumaciter gerere. Deinde succubui et eo perductus sum, ut ipse destillarem ad
<span class="br"></span><span class="lineNumber">2</span><span class="br"></span>summam maciem deductus. Saepe impetum cepi abrumpendae vitae; patris me indulgentissimi senectus
retinuit. Cogitavi enim non quam fortiter ego




</p></section><notes></notes></section>