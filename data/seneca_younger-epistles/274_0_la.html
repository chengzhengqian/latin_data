<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

ab illa fiunt quidem alia aliis rectiora sunt. Huic enim necesse est respondeant; ita paria sunt.</p>
<p><span class="br"></span><span class="lineNumber">21</span><span class="br"></span>“Quid ergo?” inquis,<a class="footnoteLink" href="#note_LCL076_86_1" id="target_note_LCL076_86_1"><sup>1</sup></a> “iacere in convivio et torqueri paria sunt?” Hoc mirum videtur tibi? Illud licet magis admireris; iacere in convivio malum, in eculeo bonum est,<a class="footnoteLink" href="#note_LCL076_86_2" id="target_note_LCL076_86_2"><sup>2</sup></a> si illud turpiter, hoc honeste fit.<a class="footnoteLink" href="#note_LCL076_86_3" id="target_note_LCL076_86_3"><sup>3</sup></a> Bona ista aut mala non efficit materia, sed virtus. Haec ubicumque apparuit, omnia eiusdem
<span class="br"></span><span class="lineNumber">22</span><span class="br"></span>mensurae ac pretii sunt. In oculos nunc mihi manus intentat ille, qui omnium animum aestimat ex suo, quod dicam paria bona esse honeste iudicantis et honeste periclitantis,<a class="footnoteLink" href="#note_LCL076_86_4" id="target_note_LCL076_86_4"><sup>4</sup></a> quod dicam paria bona esse eius, qui triumphat, et eius, qui ante currum vehitur invictus animo, Non putant enim fieri, quicquid facere non possunt; ex infirmitate sua de virtute
<span class="br"></span><span class="lineNumber">23</span><span class="br"></span>ferunt sententiam. Quid miraris, si uri, vulnerari, occidi, alligari iuvat, aliquando etiam libet? Luxurioso frugalitas poena est, pigro supplicii loco labor est, delicatus miseretur industrii, desidioso studere torqueri est. Eodem modo haec, ad quae omnes inbecilli sumus, dura atque intoleranda credimus, obliti, quam multis tormentum sit vino carere aut prima luce excitari. Non ista difficilia sunt natura,




</p></section><notes><section class="footnotes"><ul><li class="note" id="note_LCL076_86_1"><a class="footnoteCrossrefLink" href="#target_note_LCL076_86_1" title="Click to highlight in text"><sup class="lineRef">1</sup><span class="italic">inquis</span> later MSS.; <span class="italic">inquit</span> VPb.</a></li><script type="text/javascript">document.getElementById('note_LCL076_86_1').style.display = "none";</script><li class="note" id="note_LCL076_86_2"><a class="footnoteCrossrefLink" href="#target_note_LCL076_86_2" title="Click to highlight in text"><sup class="lineRef">2</sup>This reading is based on the authority of late MSS. VPb read <span class="italic">iacere in eculeo bonum est.</span></a></li><script type="text/javascript">document.getElementById('note_LCL076_86_2').style.display = "none";</script><li class="note" id="note_LCL076_86_3"><a class="footnoteCrossrefLink" href="#target_note_LCL076_86_3" title="Click to highlight in text"><sup class="lineRef">3</sup><span class="italic">honeste fit</span> later MSS.; <span class="italic">honeste sit</span> Vb; <span class="italic">honestum sit</span> P.</a></li><script type="text/javascript">document.getElementById('note_LCL076_86_3').style.display = "none";</script><li class="note" id="note_LCL076_86_4"><a class="footnoteCrossrefLink" href="#target_note_LCL076_86_4" title="Click to highlight in text"><sup class="lineRef">4</sup><span class="italic">et honeste periclitantis</span> added by Gertz.</a></li><script type="text/javascript">document.getElementById('note_LCL076_86_4').style.display = "none";</script></ul></section></notes></section>