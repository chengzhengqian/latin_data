<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
agimus, diem cum morte dividimus. Quemadmodum clepsydram non extremum stillicidium exhaurit, sed quicquid ante defluxit, sic ultima hora, qua esse desinimus, non sola mortem facit, sed sola consummat;
tunc ad illam pervenimus, sed diu venimus.
<span class="br"></span><span class="lineNumber">21</span><span class="br"></span>Haec cum descripsisses quo soles ore, semper quidem magnus, numquam tamen acrior quam ubi veritati commodas verba, dixisti:</p>
<blockquote><p><span class="line">Mors non una<a class="footnoteLink" href="#note_LCL075_178_1" id="target_note_LCL075_178_1"><sup>1</sup></a> venit, sed quae rapit, ultima mors est.</span><span class="linebreak"></span></p></blockquote>
<p class="noindent">Malo te legas quam epistulam meam. Apparebit enim tibi hanc, quam timemus, mortem extremam esse, non solam.</p>
<p><span class="br"></span><span class="lineNumber">22</span><span class="br"></span>Video quo spectes; quaeris, quid huic epistulae infulserim, quod dictum alicuius animosum, quod praeceptum utile. Ex hac ipsa materia, quae in manibus fuit, mittetur aliquid. Obiurgat Epicurus non minus eos, qui mortem concupiscunt, quam eos, qui timent, et ait: “Ridiculum est currere ad mortem taedio vitae, cum genere vitae, ut currendum ad
<span class="br"></span><span class="lineNumber">23</span><span class="br"></span>mortem esset, effeceris.” Item alio loco dicit: “Quid tam ridiculum quam adpetere mortem, cum vitam inquietam tibi feceris metu mortis?” His adicias et illud eiusdem notae licet, tantam hominum inprudentiam
esse, immo dementiam, ut quidam timore mortis cogantur ad mortem.</p>
<p><span class="br"></span><span class="lineNumber">24</span><span class="br"></span>Quicquid horum tractaveris, confirmabis animum





</p></section><notes><section class="footnotes"><ul><li class="note" id="note_LCL075_178_1"><a class="footnoteCrossrefLink" href="#target_note_LCL075_178_1" title="Click to highlight in text"><sup class="lineRef">1</sup><span class="italic">una</span> Muretus; <span class="italic">ultima</span> MSS.</a></li><script type="text/javascript">document.getElementById('note_LCL075_178_1').style.display = "none";</script></ul></section></notes></section>