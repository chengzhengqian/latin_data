<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

statim libro poneret ingentes esse “famas” de Regulo.</p>
<p><span class="br"></span><span class="lineNumber">20</span><span class="br"></span>Haec ergo et eiusmodi vitia, quae alicui inpressit imitatio, non sunt indicia luxuriae nec animi corrupti; propria enim esse debent et ex ipso nata, ex quibus tu aestimes alicuius adfectus. Iracundi hominis iracunda oratio est, commoti nimis incitata, delicati
<span class="br"></span><span class="lineNumber">21</span><span class="br"></span>tenera et fluxa. Quod vides istos sequi, qui aut vellunt barbam aut intervellunt, qui labra pressius tondent et adradunt servata et summissa cetera parte, qui lacernas coloris improbi sumunt, qui perlucentem togam, qui nolunt facere quicquam, quod hominum oculis transire liceat; inritant illos et in se advertunt; volunt vel reprehendi, dum conspici. Talis est oratio Maecenatis omniumque aliorum, qui non casu errant
<span class="br"></span><span class="lineNumber">22</span><span class="br"></span>sed scientes volentesque. Hoc a magno animi malo oritur. Quomodo in vino non ante lingua titubat quam mens cessit oneri et inclinata vel prodita est, ita ista orationis<a class="footnoteLink" href="#note_LCL077_314_1" id="target_note_LCL077_314_1"><sup>1</sup></a> quid aliud quam ebrietas nulli molesta est, nisi animus labat? Ideo ille curetur; ab illo sensus, ab illo verba exeunt, ab illo nobis est habitus, vultus, incessus. Illo sano ac valente oratio quoque robusta, fortis, virilis est; si ille procubuit, et cetera ruinam sequuntur.</p>
</section><notes><section class="footnotes"><ul><li class="note" id="note_LCL077_314_1"><a class="footnoteCrossrefLink" href="#target_note_LCL077_314_1" title="Click to highlight in text"><sup class="lineRef">1</sup><span class="italic">orationis</span> Buecheler; <span class="italic">oratio nisi</span> BA; <span class="italic">oratio later</span> MSS.</a></li><script type="text/javascript">document.getElementById('note_LCL077_314_1').style.display = "none";</script></ul></section></notes></section>