<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
in lubrico stare, quia nemo sit extra periculum malitiae, nisi qui totam eam excussit. Nemo autem illam excussit,
nisi qui pro illa sapientiam adsumpsit.</p>
<p><span class="br"></span><span class="lineNumber">11</span><span class="br"></span>Quid inter morbos animi intersit et adfectus, saepe iam dixi. Nunc quoque te admonebo: morbi sunt inveterata vitia et dura, ut avaritia, ut ambitio; nimio<a class="footnoteLink" href="#note_LCL076_142_1" id="target_note_LCL076_142_1"><sup>1</sup></a> artius<a class="footnoteLink" href="#note_LCL076_142_2" id="target_note_LCL076_142_2"><sup>2</sup></a> haec animum inplicuerunt et perpetua eius mala esse coeperunt. Ut breviter finiam, morbus est iudicium in pravo pertinax, tamquam valde expetenda
sint, quae leviter expetenda sunt. Vel si mavis, ita finiamus: nimis inminere leviter petendis vel ex toto non petendis, aut in magno pretio habere
<span class="br"></span><span class="lineNumber">12</span><span class="br"></span>in aliquo habenda vel in nullo. Adfectus sunt motus animi inprobabiles, subiti et concitati, qui frequentes neglectique fecere morbum, sicut destillatio una nec adhuc in morem adducta tussim facit, adsidua et vetus phthisin. Itaque qui plurimum profecere, extra morbos sunt, adfectus adhuc sentiunt perfecto proximi.</p>
<p><span class="br"></span><span class="lineNumber">13</span><span class="br"></span>Secundum genus est eorum, qui et maxima animi mala et adfectus deposuerunt, sed ita, ut non sit illis securitatis suae certa possessio. Possunt enim
<span class="br"></span><span class="lineNumber">14</span><span class="br"></span>in eadem relabi. Tertium illud genus extra multa





</p></section><notes><section class="footnotes"><ul><li class="note" id="note_LCL076_142_1"><a class="footnoteCrossrefLink" href="#target_note_LCL076_142_1" title="Click to highlight in text"><sup class="lineRef">1</sup><span class="italic">nimio</span> Rossbach; <span class="italic">nimia</span> VP; <span class="italic">ninia</span> b.</a></li><script type="text/javascript">document.getElementById('note_LCL076_142_1').style.display = "none";</script><li class="note" id="note_LCL076_142_2"><a class="footnoteCrossrefLink" href="#target_note_LCL076_142_2" title="Click to highlight in text"><sup class="lineRef">2</sup><span class="italic">artius</span> later MSS.; <span class="italic">actus</span> VPb.</a></li><script type="text/javascript">document.getElementById('note_LCL076_142_2').style.display = "none";</script></ul></section></notes></section>