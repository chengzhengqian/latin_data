<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

quomodo scalprum, quomodo
lima; sine his procedere
ars non potest. Non tamen hae partes artis
<span class="br"></span><span class="lineNumber">14</span><span class="br"></span>aut causae sunt. “Propositum,” inquit, “artificis, propter quod ad faciendum aliquid accedit, causa est.”
Ut sit causa, non est efficiens causa, sed superveniens. Hae autem innumerabiles sunt; nos de causa generali quaerimus. Illud vero non pro solita ipsis subtilitate dixerunt, totum mundum et consummatum opus causam esse. Multum enim interest inter opus et causam operis.</p>
<p><span class="br"></span><span class="lineNumber">15</span><span class="br"></span>Aut fer sententiam aut, quod facilius in eiusmodi rebus est, nega tibi liquere et nos reverti iube.
“Quid te,” inquis, “delectat tempus inter ista conterere,
quae tibi nullum affectum eripiunt, nullam cupiditatem abigunt?” Ego quidem ut potiora<a class="footnoteLink" href="#note_LCL075_452_1" id="target_note_LCL075_452_1"><sup>1</sup></a> illa ago ac tracto, quibus pacatur animus, et me prius
<span class="br"></span><span class="lineNumber">16</span><span class="br"></span>scrutor, deinde hunc mundum. Ne nunc quidem tempus, ut existimas, perdo. Ista enim omnia, si non concidantur nec in hanc subtilitatem inutilem distrahantur,
attollunt et levant animum, qui gravi sarcina pressus explicari cupit et reverti ad illa, quorum fuit. Nam corpus hoc animi pondus ac poena est; premente illo urgetur, in vinclis est, nisi accessit philosophia et illum respirare rerum naturae spectaculo iussit et



</p></section><notes><section class="footnotes"><ul><li class="note" id="note_LCL075_452_1"><a class="footnoteCrossrefLink" href="#target_note_LCL075_452_1" title="Click to highlight in text"><sup class="lineRef">1</sup><span class="italic">ut potiora</span> Hense; <span class="italic">peiora</span> or <span class="italic">priora</span> MSS.</a></li><script type="text/javascript">document.getElementById('note_LCL075_452_1').style.display = "none";</script></ul></section></notes></section>