<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
funere ipso rigere vultum volo et animum ne contrahi quidem patior? Minime. Inhumanitas est ista, non virtus, funera suorum isdem oculis, quibus ipsos, videre nec commoveri ad primam familiarium divulsionem. Puta autem me vetare; quaedam sunt sui iuris. Excidunt etiam retinentibus lacrimae et
<span class="br"></span><span class="lineNumber">16</span><span class="br"></span>animum profusae levant. Quid ergo est? Permittamus
illis cadere, non imperemus; fluat, quantum
adfectus eiecerit, non quantum poscet imitatio. Nihil vero maerori adiciamus nec illum ad alienum augeamus exemplum. Plus ostentatio doloris exigit quam dolor: quotus quisque sibi tristis est! Clarius, cum audiuntur, gemunt et taciti quietique dum secretum est, cum aliquos videre, in fletus novos excitantur. Tunc capiti suo manus ingerunt, quod potuerant facere nullo prohibente liberius, tunc mortem comprecantur sibi, tunc lectulo devolvuntur;
<span class="br"></span><span class="lineNumber">17</span><span class="br"></span>sine spectatore cessat dolor. Sequitur nos ut in aliis rebus, ita in hac quoque hoc vitium, ad plurium exempla componi nec quid oporteat, sed quid soleat, aspicere. A natura discedimus, populo nos damus nullius rei bono auctori et in hac re sicut in aliis<a class="footnoteLink" href="#note_LCL077_138_1" id="target_note_LCL077_138_1"><sup>1</sup></a> omnibus inconstantissimo. Videt aliquem fortem in

</p></section><notes><section class="footnotes"><ul><li class="note" id="note_LCL077_138_1"><a class="footnoteCrossrefLink" href="#target_note_LCL077_138_1" title="Click to highlight in text"><sup class="lineRef">1</sup><span class="italic">aliis</span> Hermes; <span class="italic">his</span> MSS.</a></li><script type="text/javascript">document.getElementById('note_LCL077_138_1').style.display = "none";</script></ul></section></notes></section>