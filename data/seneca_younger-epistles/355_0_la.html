<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent noindent">
turpis est et erubescenda. Hic est enim Brutus, qui cum periturus mortis moras quaereret,ad exonerandum ventrem secessit et evocatus ad mortem iussusque praebere cervicem: “praebebo,” inquit, “ita vivam.”
Quae dementia est fugere, cum retro ire non possis?
“Praebebo,” inquit, “ita vivam.” Paene adiecit:
“vel sub Antonio.” O hominem dignum, qui vitae dederetur!</p>
<p><span class="br"></span><span class="lineNumber">13</span><span class="br"></span>Sed, ut coeperam dicere, vides ipsam mortem nec malum esse nec bonum; Cato illa honestissime usus est, turpissime Brutus. Omnis res quod non habuit decus, virtute addita sumit. Cubiculum lucidum
<span class="br"></span><span class="lineNumber">14</span><span class="br"></span>dicimus, hoc idem obscurissimum est nocte. Dies illi lucem infundit, nox eripit; sic istis, quae a nobis indifferentia ac media dicuntur, divitiis, viribus, formae,
honoribus, regno et contra morti, exilio, malae valetudini, doloribus quaeque alia aut minus aut magis pertimuimus, aut malitia aut virtus dat boni vel mali nomen. Massa per se nec calida nec frigida est; in fornacem coniecta concaluit, in aquam demissa<a class="footnoteLink" href="#note_LCL076_248_1" id="target_note_LCL076_248_1"><sup>1</sup></a> refrixit.
Mors honesta est per illud, quod honestum<a class="footnoteLink" href="#note_LCL076_248_2" id="target_note_LCL076_248_2"><sup>2</sup></a> est, id est virtus et animus extrema contemnens.</p>
<p><span class="br"></span><span class="lineNumber">15</span><span class="br"></span>Est et horum, Lucili, quae appellamus media, grande discrimen. Non enim sic mors indifferens est, quomodo utrum capillos pares an inpares<a class="footnoteLink" href="#note_LCL076_248_3" id="target_note_LCL076_248_3"><sup>3</sup></a> habeas. Mors inter illa est, quae mala quidem non sunt, tamen habent mali speciem; sui amor est et






</p></section><notes><section class="footnotes"><ul><li class="note" id="note_LCL076_248_1"><a class="footnoteCrossrefLink" href="#target_note_LCL076_248_1" title="Click to highlight in text"><sup class="lineRef">1</sup>Haase; <span class="italic">remissa</span> VPb.</a></li><script type="text/javascript">document.getElementById('note_LCL076_248_1').style.display = "none";</script><li class="note" id="note_LCL076_248_2"><a class="footnoteCrossrefLink" href="#target_note_LCL076_248_2" title="Click to highlight in text"><sup class="lineRef">2</sup>Later MSS.; <span class="italic">honesta</span> VPb.</a></li><script type="text/javascript">document.getElementById('note_LCL076_248_2').style.display = "none";</script><li class="note" id="note_LCL076_248_3"><a class="footnoteCrossrefLink" href="#target_note_LCL076_248_3" title="Click to highlight in text"><sup class="lineRef">3</sup><span class="italic">an impares</span> added by Koch.</a></li><script type="text/javascript">document.getElementById('note_LCL076_248_3').style.display = "none";</script></ul></section></notes></section>