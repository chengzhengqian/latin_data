<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

tuo satis faciam, et virtutes exhortabor et vitia converberabo. Licet aliquis nimium inmoderatumque
in hac parte me iudicet, non desistam persequi nequitiam et adfectus efferatissimos inhibere
et voluptates ituras in dolorem compescere et votis opstrepere. Quidni? Cum maxima malorum
optaverimus, et ex gratulatione natum sit quidquid adloquimur.</p>
<p><span class="br"></span><span class="lineNumber">5</span><span class="br"></span>Interim permitte mihi ea, quae paulo remotiora videntur, excutere. Quaerebamus, an esset omnibus
animalibus constitutionis suae sensus? Esse autem ex eo maxime apparet, quod membra apte et expedite movent non aliter quam in hoc erudita. Nulli non partium suarum agilitas est. Artifex instrumenta sua tractat ex facili, rector navis scite<a class="footnoteLink" href="#note_LCL077_398_1" id="target_note_LCL077_398_1"><sup>1</sup></a> gubernaculum flectit, pictor colores, quos ad reddendam
similitudinem multos variosque ante se posuit, celerrime denotat et inter ceram opusque facili vultu ac manu commeat; sic animal in omnem
<span class="br"></span><span class="lineNumber">6</span><span class="br"></span>usum sui mobilest. Mirari solemus saltandi<a class="footnoteLink" href="#note_LCL077_398_2" id="target_note_LCL077_398_2"><sup>2</sup></a> peritos, quod in omnem significationem rerum et adfectuum parata illorum est manus, et verborum velocitatem gestus adsequitur. Quod illis ars praestat, his natura. Nemo aegre molitur artus suos, nemo in usu sui haesitat. Hoc<a class="footnoteLink" href="#note_LCL077_398_3" id="target_note_LCL077_398_3"><sup>3</sup></a> edita protinus faciunt. Cum hac scientia prodeunt; instituta nascuntur.</p>
<p><span class="br"></span><span class="lineNumber">7</span><span class="br"></span>“Ideo,” inquit, “partes suas animalia apte movent,





</p></section><notes><section class="footnotes"><ul><li class="note" id="note_LCL077_398_1"><a class="footnoteCrossrefLink" href="#target_note_LCL077_398_1" title="Click to highlight in text"><sup class="lineRef">1</sup><span class="italic">scite</span> Windhaus; <span class="italic">scit</span> BA.</a></li><script type="text/javascript">document.getElementById('note_LCL077_398_1').style.display = "none";</script><li class="note" id="note_LCL077_398_2"><a class="footnoteCrossrefLink" href="#target_note_LCL077_398_2" title="Click to highlight in text"><sup class="lineRef">2</sup><span class="italic">saltandi</span> Gronovius; <span class="italic">satiant</span> BA; <span class="italic">satiant saltandi</span> cod. Harl.</a></li><script type="text/javascript">document.getElementById('note_LCL077_398_2').style.display = "none";</script><li class="note" id="note_LCL077_398_3"><a class="footnoteCrossrefLink" href="#target_note_LCL077_398_3" title="Click to highlight in text"><sup class="lineRef">3</sup><span class="italic">haesitat. hoc</span> Madvig; <span class="italic">haesit. ad hoc</span> BA.</a></li><script type="text/javascript">document.getElementById('note_LCL077_398_3').style.display = "none";</script></ul></section></notes></section>