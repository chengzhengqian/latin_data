<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
detorquet in peius aut maiorem sibi offensam proponit alicuius quam est, et cogitat non quam iratus ille sit, sed quantum liceat irato. Nulla autem causa vitae est, nullus miseriarum modus, si timeatur quantum potest; hic prudentia prosit, hic robore animi evidentem
quoque metum respue. Si minus, vitio vitium repelle; spe metum tempera. Nihil tam certum est ex his, quae timentur, ut non certius sit et formidata subsidere et sperata decipere.</p>
<p><span class="br"></span><span class="lineNumber">13</span><span class="br"></span>Ergo spem ac metum examina, et quotiens incerta erunt omnia, tibi fave; crede quod mavis. Si plures habet<a class="footnoteLink" href="#note_LCL075_80_1" id="target_note_LCL075_80_1"><sup>1</sup></a> sententias metus, nihilominus in hanc partem potius inclina et perturbare te desine, ac subinde hoc in animo volve, maiorem partem mortalium, cum illi nec sit quicquam mali nec pro certo futurum sit, aestuare ac discurrere. Nemo enim resistit sibi, cum coepit inpelli, nec timorem suum redigit ad verum. Nemo dicit: “Vanus auctor est, vanus haec aut finxit aut credidit.” Damus nos aurae ferendos.<a class="footnoteLink" href="#note_LCL075_80_2" id="target_note_LCL075_80_2"><sup>2</sup></a>
<span class="br"></span><span class="lineNumber">14</span><span class="br"></span>Expavescimus dubia pro certis. Non servamus modum rerum. Statim in timorem vertit<a class="footnoteLink" href="#note_LCL075_80_3" id="target_note_LCL075_80_3"><sup>3</sup></a> scrupulus.</p>
<p>Pudet me et triste<a class="footnoteLink" href="#note_LCL075_80_4" id="target_note_LCL075_80_4"><sup>4</sup></a> tecum loqui, et tam lenibus
te remediis focillare. Alius dicat: “Fortasse non






</p></section><notes><section class="footnotes"><ul><li class="note" id="note_LCL075_80_1"><a class="footnoteCrossrefLink" href="#target_note_LCL075_80_1" title="Click to highlight in text"><sup class="lineRef">1</sup><span class="italic">habet</span> Madvig; <span class="italic">habes</span> and <span class="italic">habebis</span> MSS.</a></li><script type="text/javascript">document.getElementById('note_LCL075_80_1').style.display = "none";</script><li class="note" id="note_LCL075_80_2"><a class="footnoteCrossrefLink" href="#target_note_LCL075_80_2" title="Click to highlight in text"><sup class="lineRef">2</sup><span class="italic">aurae ferendos</span> Buecheler; <span class="italic">referendos</span> MSS.</a></li><script type="text/javascript">document.getElementById('note_LCL075_80_2').style.display = "none";</script><li class="note" id="note_LCL075_80_3"><a class="footnoteCrossrefLink" href="#target_note_LCL075_80_3" title="Click to highlight in text"><sup class="lineRef">3</sup><span class="italic">vertit</span> Haase; <span class="italic">venit</span> MSS.</a></li><script type="text/javascript">document.getElementById('note_LCL075_80_3').style.display = "none";</script><li class="note" id="note_LCL075_80_4"><a class="footnoteCrossrefLink" href="#target_note_LCL075_80_4" title="Click to highlight in text"><sup class="lineRef">4</sup><span class="italic">et triste</span> Capps; <span class="italic">ibi sic</span> MSS.</a></li><script type="text/javascript">document.getElementById('note_LCL075_80_4').style.display = "none";</script></ul></section></notes></section>