<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
aptiorem esse ad bonam mentem quam quae se multis experimentis, longa ac frequenti rerum paenitentia edomuit, quae ad salutaria mitigatis adfectibus venit. Hoc est huius boni tempus; quisquis senex ad sapientiam pervenit, annis pervenit. <span class="sc">Vale.</span></p>
</section>
<section class="div2">
<h2><span class="sc">LXIX.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Mutare te loca et aliunde alio<a class="footnoteLink" href="#note_LCL076_52_1" id="target_note_LCL076_52_1"><sup>1</sup></a> transilire nolo; primum, quia tam frequens migratio instabilis animi est. Coalescere otio non potest, nisi des√Æt circumspicere
et errare. Ut animum possis continere,
<span class="br"></span><span class="lineNumber">2</span><span class="br"></span>primum corporis tui fugam siste. Deinde plurimum remedia continuata proficiunt. Interrumpenda non est quies et vitae prioris oblivio. Sine dediscere oculos tuos, sine aures adsuescere sanioribus verbis. Quotiens processeris, in ipso transitu aliqua, quae
<span class="br"></span><span class="lineNumber">3</span><span class="br"></span>renovent cupiditates tuas, tibi occurrent. Quemadmodum
ei,<a class="footnoteLink" href="#note_LCL076_52_2" id="target_note_LCL076_52_2"><sup>2</sup></a> qui amorem exuere conatur, evitanda est omnis admonitio dilecti corporis, nihil enim facilius quam amor recrudescit, ita qui deponere vult desideria rerum omnium, quarum cupiditate flagravit,




</p></section><notes><section class="footnotes"><ul><li class="note" id="note_LCL076_52_1"><a class="footnoteCrossrefLink" href="#target_note_LCL076_52_1" title="Click to highlight in text"><sup class="lineRef">1</sup><span class="italic">aliunde alio</span> Haase; <span class="italic">alium de alio</span> pPb; <span class="italic">in alium de alio</span> V.</a></li><script type="text/javascript">document.getElementById('note_LCL076_52_1').style.display = "none";</script><li class="note" id="note_LCL076_52_2"><a class="footnoteCrossrefLink" href="#target_note_LCL076_52_2" title="Click to highlight in text"><sup class="lineRef">2</sup><span class="italic">ei</span> later MSS.; <span class="italic">et</span> pVPb.</a></li><script type="text/javascript">document.getElementById('note_LCL076_52_2').style.display = "none";</script></ul></section></notes></section>