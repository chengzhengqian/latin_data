<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent noindent">

minusque percutiunt, quamdiu soluta oratione dicuntur; ubi accessere numeri et egregium sensum adstrinxere certi pedes, eadem illa sententia velut
<span class="br"></span><span class="lineNumber">11</span><span class="br"></span>lacerto excussiore<a class="footnoteLink" href="#note_LCL077_236_1" id="target_note_LCL077_236_1"><sup>1</sup></a> torquetur. De contemptu pecuniae multa dicuntur et longissimis orationibus hoc praecipitur, ut homines in animo, non in patrimonio putent esse divitias, eum esse locupletem, qui paupertati suae aptatus est et parvo se divitem fecit; magis tamen feriuntur animi, cum carmina eiusmodi dicta sunt:</p>
<blockquote><p>
<span class="line">Is minimo eget mortalis, qui minimum cupit.</span><span class="linebreak"></span>
<span class="line">Quod vult habet, qui velle quod satis est potest.</span><span class="linebreak"></span></p></blockquote>
<p class="noindent"><span class="br"></span><span class="lineNumber">12</span><span class="br"></span>Cum haec atque eiusmodi audimus, ad confessionem veritatis adducimur.</p>
<p>Illi enim, quibus nihil satis est, admirantur, adclamant,
odium pecuniae indicunt. Hunc illorum adfectum cum<a class="footnoteLink" href="#note_LCL077_236_2" id="target_note_LCL077_236_2"><sup>2</sup></a> videris, urge, hoc preme, hoc onera<a class="footnoteLink" href="#note_LCL077_236_3" id="target_note_LCL077_236_3"><sup>3</sup></a> relictis ambiguitatibus et syllogismis et cavillationibus et ceteris acuminis inriti ludicris. Dic in avaritiam, dic in luxuriam; cum profecisse te videris et animos audientium adfeceris, insta vehementius; veri simile non est, quantum proficiat talis oratio remedio intenta et tota in bonum audientium versa. Facillime enim tenera conciliantur ingenia ad honesti rectique





</p></section><notes><section class="footnotes"><ul><li class="note" id="note_LCL077_236_1"><a class="footnoteCrossrefLink" href="#target_note_LCL077_236_1" title="Click to highlight in text"><sup class="lineRef">1</sup><span class="italic">excussiore</span> Gertz; <span class="italic">excussare</span> BA.</a></li><script type="text/javascript">document.getElementById('note_LCL077_236_1').style.display = "none";</script><li class="note" id="note_LCL077_236_2"><a class="footnoteCrossrefLink" href="#target_note_LCL077_236_2" title="Click to highlight in text"><sup class="lineRef">2</sup><span class="italic">cum</span> later MSS.; om. BA.</a></li><script type="text/javascript">document.getElementById('note_LCL077_236_2').style.display = "none";</script><li class="note" id="note_LCL077_236_3"><a class="footnoteCrossrefLink" href="#target_note_LCL077_236_3" title="Click to highlight in text"><sup class="lineRef">3</sup><span class="italic">onera</span> later MSS.; <span class="italic">honora</span> BA.</a></li><script type="text/javascript">document.getElementById('note_LCL077_236_3').style.display = "none";</script></ul></section></notes></section>