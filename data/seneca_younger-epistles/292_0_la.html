<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
quae vocantur, aut homo felicior deo est, quoniam quidem quae parata nobis sunt, non habet in usu deus. Nec enim libido ad illum nec epularum lautitiae nec opes nec quicquam ex his hominem inescantibus et vili voluptate ducentibus pertinet. Ergo aut non<a class="footnoteLink" href="#note_LCL076_122_1" id="target_note_LCL076_122_1"><sup>1</sup></a> incredibile est bona deo deesse aut hoc ipsum argumentum est bona non esse, quod deo
<span class="br"></span><span class="lineNumber">15</span><span class="br"></span>desunt. Adice, quod multa, quae bona videri volunt, animalibus quam homini pleniora contingunt. Illa cibo avidius utuntur, venere non aeque fatigantur, virium illis maior est et aequabilior firmitas. Sequitur, ut multo feliciora sint homine. Nam sine nequitia, sine fraudibus degunt. Fruuntur voluptatibus, quas et magis capiunt et ex facili sine ullo pudoris aut paenitentiae metu.</p>
<p><span class="br"></span><span class="lineNumber">16</span><span class="br"></span>Considera tu itaque, an id bonum vocandum sit, quo deus ab homine vincitur. Summum bonum in animo contineamus; obsolescit, si ab optima nostri parte ad pessimam transit et transfertur ad sensus, qui agiliores sunt animalibus mutis. Non est summa felicitatis nostrae in carne ponenda; bona illa sunt vera, quae ratio dat, solida ac sempiterna, quae cadere
<span class="br"></span><span class="lineNumber">17</span><span class="br"></span>non possunt, ne decrescere quidem aut<a class="footnoteLink" href="#note_LCL076_122_2" id="target_note_LCL076_122_2"><sup>2</sup></a> minui. Cetera opinione bona sunt et nomen quidem habent commune cum veris, proprietas in illis boni non est. Itaque commoda vocentur et, ut nostra lingua loquar,




</p></section><notes><section class="footnotes"><ul><li class="note" id="note_LCL076_122_1"><a class="footnoteCrossrefLink" href="#target_note_LCL076_122_1" title="Click to highlight in text"><sup class="lineRef">1</sup><span class="italic">non</span> added by Hense.</a></li><script type="text/javascript">document.getElementById('note_LCL076_122_1').style.display = "none";</script><li class="note" id="note_LCL076_122_2"><a class="footnoteCrossrefLink" href="#target_note_LCL076_122_2" title="Click to highlight in text"><sup class="lineRef">2</sup><span class="italic">aut</span> later MSS.; <span class="italic">ac</span> VPb.</a></li><script type="text/javascript">document.getElementById('note_LCL076_122_2').style.display = "none";</script></ul></section></notes></section>