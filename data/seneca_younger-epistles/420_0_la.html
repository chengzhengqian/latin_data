<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

necessariam, dividi philosophiam et ingens corpus eius in membra disponi. Facilius enim per partes in cognitionem<a class="footnoteLink" href="#note_LCL076_378_1" id="target_note_LCL076_378_1"><sup>1</sup></a> totius adducimur. Utinam quidem quemadmodum universa mundi facies in conspectum venit, ita philosophia tota nobis posset occurrere, simillimum mundo spectaculum. Profecto enim omnes mortales in admirationem sui raperet relictis iis, quae nunc magna magnorum ignorantia credimus. Sed quia contingere hoc non potest, est sic<a class="footnoteLink" href="#note_LCL076_378_2" id="target_note_LCL076_378_2"><sup>2</sup></a> nobis aspicienda,<a class="footnoteLink" href="#note_LCL076_378_3" id="target_note_LCL076_378_3"><sup>3</sup></a> quemadmodum mundi secreta cernuntur.</p>
<p><span class="br"></span><span class="lineNumber">2</span><span class="br"></span>Sapientis quidem animus totam molem eius amplectitur
nec minus illam velociter obit quam caelum acies nostra; nobis autem, quibus perrumpenda caligo est et quorum visus in proximo deficit, singula quaeque ostendi facilius possunt universi nondum capacibus. Faciam ergo quod exigis, et philosophiam in partes, non in frusta,<a class="footnoteLink" href="#note_LCL076_378_4" id="target_note_LCL076_378_4"><sup>4</sup></a> dividam. Dividi enim illam, non concidi, utile est. Nam conprehendere quemadmodum
<span class="br"></span><span class="lineNumber">3</span><span class="br"></span>maxima ita minima difficile est. Discribitur
in tribus populus, in centurias exercitus.
Quicquid in maius crevit, facilius agnoscitur, si
discessit in partes, quas, ut dixi, innumerabiles esse
et parvulas non oportet. Idem enim vitii habet
nimia quod nulla divisio; simile confuso est, quidquid usque in pulverem sectum est.</p>
</section><notes><section class="footnotes"><ul><li class="note" id="note_LCL076_378_1"><a class="footnoteCrossrefLink" href="#target_note_LCL076_378_1" title="Click to highlight in text"><sup class="lineRef">1</sup><span class="italic">cognitionem</span> later MSS.; <span class="italic">cogitationem</span> B.</a></li><script type="text/javascript">document.getElementById('note_LCL076_378_1').style.display = "none";</script><li class="note" id="note_LCL076_378_2"><a class="footnoteCrossrefLink" href="#target_note_LCL076_378_2" title="Click to highlight in text"><sup class="lineRef">2</sup><span class="italic">est sic</span> Buecheler; <span class="italic">et sic</span> B; <span class="italic">et sic erit</span> later MSS.</a></li><script type="text/javascript">document.getElementById('note_LCL076_378_2').style.display = "none";</script><li class="note" id="note_LCL076_378_3"><a class="footnoteCrossrefLink" href="#target_note_LCL076_378_3" title="Click to highlight in text"><sup class="lineRef">3</sup><span class="italic">aspicienda</span> Mentel.; <span class="italic">abscienda</span> B.</a></li><script type="text/javascript">document.getElementById('note_LCL076_378_3').style.display = "none";</script><li class="note" id="note_LCL076_378_4"><a class="footnoteCrossrefLink" href="#target_note_LCL076_378_4" title="Click to highlight in text"><sup class="lineRef">4</sup><span class="italic">frusta</span> later MSS.; <span class="italic">frustra</span> B.</a></li><script type="text/javascript">document.getElementById('note_LCL076_378_4').style.display = "none";</script></ul></section></notes></section>