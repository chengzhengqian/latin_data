<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
</section>
<section class="div2">
<h2><span class="sc">LXXX.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Hodierno die non tantum meo beneficio mihi vaco, sed spectaculi, quod omnes molestos ad sphaeromachian
avocavit. Nemo inrumpet, nemo cogitationem
meam impediet, quae hac ipsa fiducia procedit audacius. Non crepuit subinde ostium, non adlevabitur
velum; licebit tuto vadere,<a class="footnoteLink" href="#note_LCL076_212_1" id="target_note_LCL076_212_1"><sup>1</sup></a> quod magis necessarium
est per se eunti et suam sequenti viam. Non ergo sequor priores? Facio, sed permitto mihi et invenire aliquid et mutare et relinquere. Non servio illis, sed adsentior.</p>
<p><span class="br"></span><span class="lineNumber">2</span><span class="br"></span>Magnum tamen verbum dixi, qui mihi silentium promittebam et sine interpellatore secretum. Ecce ingens clamor ex stadio perfertur et me non excutit mihi, sed in huius ipsius rei contentionem transfert. Cogito mecum, quam multi corpora exerceant, ingenia quam pauci; quantus ad spectaculum non fidele et lusorium fiat concursus, quanta sit circa artes bonas solitudo; quam inbecilli animo sint, quorum lacertos
<span class="br"></span><span class="lineNumber">3</span><span class="br"></span>umerosque miramur. Illud maxime revolvo mecum: si corpus perduci exercitatione ad hanc patientiam potest, qua et pugnos pariter et calces non unius hominis ferat, qua solem ardentissimum in ferventissimo
pulvere sustinens aliquis et sanguine suo madens





</p></section><notes><section class="footnotes"><ul><li class="note" id="note_LCL076_212_1"><a class="footnoteCrossrefLink" href="#target_note_LCL076_212_1" title="Click to highlight in text"><sup class="lineRef">1</sup><span class="italic">tuto vadere</span> Hense; <span class="italic">uno vadere</span> MSS.</a></li><script type="text/javascript">document.getElementById('note_LCL076_212_1').style.display = "none";</script></ul></section></notes></section>