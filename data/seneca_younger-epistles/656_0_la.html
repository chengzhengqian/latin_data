<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

mensa, quali argento, quam paribus ministeriis et levibus adferatur cibus? Nihil praeter cibum natura desiderat.</p>
<blockquote><p>
<span class="line">Num tibi, cum fauces urit sitis, aurea quaeris</span><span class="linebreak"></span>
<span class="line">Pocula? Num esuriens fastidis omnia praeter</span><span class="linebreak"></span>
<span class="line">Pavonem rhombumque?</span><span class="linebreak"></span></p></blockquote>
<p class="noindent"><span class="br"></span><span class="lineNumber">14</span><span class="br"></span>Ambitiosa non est fames, contenta desinere est; quo desinat, non nimis curat. Infelicis luxuriae ista tormenta sunt; quaerit, quemadmodum post saturitatem
quoque esuriat, quemadmodum non impleat ventrem, sed farciat, quemadmodum sitim prima potione sedatam revocet. Egregie itaque Horatius negat ad sitim pertinere, quo poculo aqua aut quam eleganti manu ministretur. Nam si pertinere ad te iudicas, quam crinitus puer et quam perlucidum tibi poculum porrigat, non sitis.</p>
<p><span class="br"></span><span class="lineNumber">15</span><span class="br"></span>Inter reliqua hoc nobis praestitit natura praecipuum,
quod necessitati fastidium excussit. Recipiunt
supervacua dilectum: hoc parum decens, illud parum laudatum, oculos hoc meos laedit. Id actum est ab illo mundi conditore, qui nobis vivendi iura discripsit, ut salvi essemus, non ut delicati. Ad salutem omnia parata sunt et in promptu, deliciis omnia misere ac sollicite conparantur.</p>
<p><span class="br"></span><span class="lineNumber">16</span><span class="br"></span>Utamur ergo hoc naturae beneficio inter magna


</p></section><notes></notes></section>