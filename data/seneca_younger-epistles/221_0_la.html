<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

sed haec tamen morbis et temporibus aptanda sunt. Hoc asperitas oculorum conlevatur; hoc palpebrarum crassitudo tenuatur; hoc vis subita et umor<a class="footnoteLink" href="#note_LCL075_442_1" id="target_note_LCL075_442_1"><sup>1</sup></a> avertitur; hoc acuetur visus; teras ista oportet et eligas tempus, adhibeas singulis modum.</p>
<p>Animi remedia inventa sunt ab antiquis; quomodo autem admoveantur aut quando, nostri operis est <span class="br"></span><span class="lineNumber">9</span><span class="br"></span>quaerere. Multum egerunt, qui ante nos fuerunt, sed non peregerunt. Suspiciendi tamen sunt et ritu deorum colendi. Quidni ego magnorum virorum et imagines habeam incitamenta animi et natales celebrem? Quidni ego illos honoris causa semper appellem? Quam venerationem praeceptoribus meis debeo, eandem illis praeceptoribus generis humani, <span class="br"></span><span class="lineNumber">10</span><span class="br"></span>a quibus tanti boni initia fluxerunt. Si consulem videro aut praetorem, omnia, quibus honor haberi honori solet, faciam; equo desiliam, caput adaperiam, semita cedam. Quid ergo? Marcum Catonem utrumque et Laelium Sapientem et Socraten cum Platone et Zenonem Cleanthenque in animum meum sine dignatione summa recipiam? Ego vero illos veneror et tantis nominibus semper adsurgo. <span class="sc">Vale.</span></p>
</section><notes><section class="footnotes"><ul><li class="note" id="note_LCL075_442_1"><a class="footnoteCrossrefLink" href="#target_note_LCL075_442_1" title="Click to highlight in text"><sup class="lineRef">1</sup><span class="italic">subita et umor</span> LVPb; <span class="italic">subite timor</span> p; <span class="italic">subita et timor</span> Cornelissen.</a></li><script type="text/javascript">document.getElementById('note_LCL075_442_1').style.display = "none";</script></ul></section></notes></section>