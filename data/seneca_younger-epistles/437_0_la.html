<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
et quicquid excidit, ad eosdem dentes lingua refertur;
tunc vero miscetur, ut facilius per fauces lubricas transeat. Cum pervenit in ventrem, aequali eius fervore concoquitur, tunc demum corpori accedit.
<span class="br"></span><span class="lineNumber">23</span><span class="br"></span>Hoc aliquis secutus exemplar lapidem asperum aspero inposuit ad similitudinem dentium, quorum pars immobilis motum alterius exspectat; deinde utriusque attritu grana franguntur et saepius regeruntur,
donec ad minutiam frequenter trita redigantur. Tum farinam aqua sparsit et adsidua tractatione perdomuit
finxitque panem, quem primo cinis calidus et fervens testa percoxit, deinde furni paulatim reperti et alia genera, quorum fervor serviret arbitrio.” Non multum afuit, quin sutrinum quoque inventum a sapientibus diceret.</p>
<p><span class="br"></span><span class="lineNumber">24</span><span class="br"></span>Omnia ista ratio quidem, sed non recta ratio commenta
est. Hominis enim, non sapientis inventa sunt, tam mehercules quam navigia, quibus amnes quibusque maria transimus aptatis ad excipiendum ventorum impetum velis et additis a tergo gubernaculis,
quae huc atque illuc cursum navigii torqueant.
Exemplum a piscibus tractum est, qui cauda reguntur et levi eius in utrumque momento velocitatem
<span class="br"></span><span class="lineNumber">25</span><span class="br"></span>suam flectunt. “Omnia,” inquit, “haec sapiens quidem invenit; sed minora quam ut ipse tractaret,
</p></section><notes></notes></section>