<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
sinit. Ego illam, si pateris, adiungam. “Expetendum
est,” inquiunt, “quod bonum est: expetibile, quod nobis contingit, cum bonum consecuti sumus. Non petitur tamquam bonum, sed petito bono accedit.”</p>
<p><span class="br"></span><span class="lineNumber">6</span><span class="br"></span>Ego non idem sentio et nostros iudico in hoc descendere,
quia iam primo vinculo tenentur et mutare illis formulam non licet. Multum dare solemus praesumptioni omnium hominum, et apud nos veritatis
argumentum est aliquid omnibus videri. Tamquam
deos esse inter alia hoc colligimus, quod omnibus insita de dis opinio est nec ulla gens usquam est adeo extra leges moresque proiecta, ut non aliquos deos credat. Cum de animarum aeternitate disserimus, non leve momentum apud nos habet consensus hominum aut timentium inferos aut colentium.
Utor hac publica persuasione: neminem invenies,
qui non putet et sapientiam bonum et sapere.<a class="footnoteLink" href="#note_LCL077_340_1" id="target_note_LCL077_340_1"><sup>1</sup></a>
<span class="br"></span><span class="lineNumber">7</span><span class="br"></span>Non faciam, quod victi solent, ut provocem ad populum; nostris incipiamus armis confligere.</p>
<p>Quod accidit alicui, utrum extra id, cui accidit, est
an in eo, cui accidit? Si in eo est, cui accidit, tam
corpus est quam illud, cui accidit. Nihil enim accidere
sine tactu potest; quod tangit, corpus est. Si
extra est, posteaquam acciderat, recessit. Quod
recessit, motum habet. Quod motum habet, corpus




</p></section><notes><section class="footnotes"><ul><li class="note" id="note_LCL077_340_1"><a class="footnoteCrossrefLink" href="#target_note_LCL077_340_1" title="Click to highlight in text"><sup class="lineRef">1</sup><span class="italic">et sapientiam bonum et sapere</span> ed. Mentel.; <span class="italic">et s. et b. s.</span> B; <span class="italic">et s. b. s.</span> A; <span class="italic">et s. b. et s. bonum</span> later MSS.</a></li><script type="text/javascript">document.getElementById('note_LCL077_340_1').style.display = "none";</script></ul></section></notes></section>