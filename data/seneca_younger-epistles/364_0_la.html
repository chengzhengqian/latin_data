<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

tacenda mandaverint. De illa C. Caesaris caede, illius dico, qui superato Pompeio rem publicam tenuit, tam creditum est Tillio Cimbro<a class="footnoteLink" href="#note_LCL076_266_1" id="target_note_LCL076_266_1"><sup>1</sup></a> quam C. Cassio. Cassius tota vita aquam bibit, Tillius Cimber et nimius erat in vino et scordalus. In hanc rem locutus est ipse: “ego,” inquit, “quemquam feram,
<span class="br"></span><span class="lineNumber">13</span><span class="br"></span>qui vinum ferre non possum?” Sibi quisque nunc nominet eos, quibus scit et vinum male credi et sermonem bene, unum tamen exemplum, quod occurrit mihi, referam, ne intercidat. Instruenda est enim vita exemplis inlustribus. Non semper confugiamus ad vetera.</p>
<p><span class="br"></span><span class="lineNumber">14</span><span class="br"></span>L. Piso, urbis custos, ebrius ex quo semel factus est, fuit. Maiorem noctis partem in convivio exigebat; usque in horam fere sextam dormiebat; hoc eius erat matutinum. Officium tamen suum, quo tutela urbis continebatur, diligentissime administravit. Huic et divus Augustus dedit secreta mandata, cum illum praeponeret Thraciae, quam perdomuit, et Tiberius proficiscens in Campaniam, cum multa in
<span class="br"></span><span class="lineNumber">15</span><span class="br"></span>urbe et suspecta relinqueret et invisa. Puto, quia
illi bene cesserat Pisonis ebrietas, postea Cossum fecit
urbis praefectum, virum gravem, moderatum, sed
mersum et vino madentem, adeo ut ex senatu
aliquando, in quem e convivio venerat, obpressus
inexcitabili somno tolleretur. Huic tamen Tiberius



</p></section><notes><section class="footnotes"><ul><li class="note" id="note_LCL076_266_1"><a class="footnoteCrossrefLink" href="#target_note_LCL076_266_1" title="Click to highlight in text"><sup class="lineRef">1</sup><span class="italic">Tillio Cimbro</span> Muretus; <span class="italic">illi Cimbro</span> V; <span class="italic">illinc imbro</span> P; <span class="italic">illic imbro</span> b.</a></li><script type="text/javascript">document.getElementById('note_LCL076_266_1').style.display = "none";</script></ul></section></notes></section>