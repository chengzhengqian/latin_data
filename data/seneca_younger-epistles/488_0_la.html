<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
praecepta, quae adfectus nostros velut edicto coercent et ablegant.</p>
<p><span class="br"></span><span class="lineNumber">48</span><span class="br"></span>“Philosophia,” inquit, “dividitur in haec, scientiam et habitum animi. Nam qui didicit et facienda ac vitanda percepit, nondum sapiens est, nisi in ea, quae didicit, animus eius transfiguratus est. Tertia ista pars praecipiendi ex utroque est, et ex decretis et ex habitu. Itaque supervacua est ad implendam
<span class="br"></span><span class="lineNumber">49</span><span class="br"></span>virtutem, cui duo illa sufficiunt.” Isto ergo modo et consolatio supervacua est, nam haec quoque ex utroque est, et adhortatio et suasio et ipsa argumentatio.
Nam et haec ab habitu animi compositi validique proficiscitur. Sed quamvis ista ex optimo habitu animi veniant, optimus animi habitus ex his
<span class="br"></span><span class="lineNumber">50</span><span class="br"></span>est; et facit illa et ex illis ipse fit. Deinde istud, quod dicis, iam perfecti viri est ac summam consecuti felicitatis humanae. Ad haec autem tarde pervenitur;
interim etiam inperfecto sed proficienti demonstranda est in rebus agendis via. Hanc forsitan
etiam sine admonitione dabit sibi ipsa sapientia, quae iam eo perduxit animum, ut moveri nequeat nisi in rectum. Inbecillioribus quidem ingeniis necessarium est aliquem praeire: hoc vitabis, hoc
<span class="br"></span><span class="lineNumber">51</span><span class="br"></span>facies. Praeterea si expectat tempus, quo per se sciat quid optimum factu sit, interim errabit et



</p></section><notes></notes></section>