<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>inter otium et conditivum. “Quid ergo?” inquis,
“non satius est vel sic iacere quam in istis officiorum verticibus volutari?” Utraque res detestabilis est, et contractio et torpor. Puto, aeque qui in odoribus iacet, mortuus est quam qui rapitur unco.</p>
<p>Otium sine litteris mors est et hominis vivi
<span class="br"></span><span class="lineNumber">4</span><span class="br"></span>sepultura. Quid deinde prodest secessisse? Tamquam
non trans maria nos sollicitudinum causae persequantur! Quae latebra est, in quam non intret metus mortis? Quae tam emunita et in altum subducta vitae quies, quam non dolor territet? Quacumque te abdideris, mala humana circumstrepent.
Multa extra sunt, quae circumeunt nos, quo aut<a class="footnoteLink" href="#note_LCL076_242_1" id="target_note_LCL076_242_1"><sup>1</sup></a> fallant aut urgeant, multa intus, quae in media solitudine exaestuant.</p>
<p><span class="br"></span><span class="lineNumber">5</span><span class="br"></span>Philosophia circumdanda est, inexpugnabilis murus, quem fortuna multis machinis lacessitum non transit. In insuperabili loco stat animus, qui externa deseruit, et arce se sua vindicat; infra illum omne telum cadit. Non habet, ut putamus, fortuna longas manus; neminem
<span class="br"></span><span class="lineNumber">6</span><span class="br"></span>occupat nisi haerentem sibi. Itaque quantum possumus, ab illa resiliamus; quod sola praestabit sui naturaeque cognitio.<a class="footnoteLink" href="#note_LCL076_242_2" id="target_note_LCL076_242_2"><sup>2</sup></a> Sciat, quo iturus sit, unde ortus, quod illi bonum, quod malum sit, quid petat, quid evitet, quae sit illa ratio, quae adpetenda ac





</p></section><notes><section class="footnotes"><ul><li class="note" id="note_LCL076_242_1"><a class="footnoteCrossrefLink" href="#target_note_LCL076_242_1" title="Click to highlight in text"><sup class="lineRef">1</sup><span class="italic">quo aut</span> later MSS.; <span class="italic">quae aut</span> VPb.</a></li><script type="text/javascript">document.getElementById('note_LCL076_242_1').style.display = "none";</script><li class="note" id="note_LCL076_242_2"><a class="footnoteCrossrefLink" href="#target_note_LCL076_242_2" title="Click to highlight in text"><sup class="lineRef">2</sup><span class="italic">cognitio</span> later MSS.; <span class="italic">conditio</span> Vb; <span class="italic">condicio</span> p.</a></li><script type="text/javascript">document.getElementById('note_LCL076_242_2').style.display = "none";</script></ul></section></notes></section>