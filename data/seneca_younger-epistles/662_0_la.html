<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
nihil est nisi mens dei, ex quo pars et in hoc pectus mortale defluxit. Quod numquam magis divinum est, quam ubi mortalitatem suam cogitat et scit in hoc natum hominem, ut vita defungeretur, nec domum esse hoc corpus, sed hospitium, et quidem breve hospitium, quod relinquendum est, ubi te
<span class="br"></span><span class="lineNumber">15</span><span class="br"></span>gravem esse hospiti videas. Maximum, inquam, mi Lucili, argumentum est animi ab altiore sede venientis,
si haec, in quibus versatur, humilia iudicat et angusta, si exire non metuit. Scit enim, quo exiturus
sit, qui unde venerit meminit. Non videmus quam multa nos incommoda<a class="footnoteLink" href="#note_LCL077_390_1" id="target_note_LCL077_390_1"><sup>1</sup></a> exagitent, quam male
<span class="br"></span><span class="lineNumber">16</span><span class="br"></span>nobis conveniat hoc corpus? Nunc de capite, nunc de ventre, nunc de pectore ac faucibus querimur. Alias nervi nos, alias pedes vexant, nunc deiectio, nunc destillatio, aliquando superest sanguis, aliquando deest; hinc atque illinc temptamur et expellimur; hoc evenire solet in alieno habitantibus.</p>
<p><span class="br"></span><span class="lineNumber">17</span><span class="br"></span>At nos corpus tam putre sortiti nihilominus aeterna proponimus et in quantum potest aetas humana protendi, tantum spe occupamus, nulla contenti pecunia, nulla potentia. Quid hac re fieri impudentius,
quid stultius potest? Nihil satis est morituris,
immo morientibus; cotidie enim propius ab ultimo stamus, et illo, unde nobis cadendum est,
<span class="br"></span><span class="lineNumber">18</span><span class="br"></span>hora nos omnis inpellit. Vide in quanta caecitate mens nostra sit! Hoc quod futurum dico, cum



</p></section><notes><section class="footnotes"><ul><li class="note" id="note_LCL077_390_1"><a class="footnoteCrossrefLink" href="#target_note_LCL077_390_1" title="Click to highlight in text"><sup class="lineRef">1</sup><span class="italic">incommoda</span> later MSS.; <span class="italic">commoda</span> BA.</a></li><script type="text/javascript">document.getElementById('note_LCL077_390_1').style.display = "none";</script></ul></section></notes></section>