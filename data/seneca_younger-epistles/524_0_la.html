<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
everso, non gaudet aegro medicus elato, non gaudet orator, si patroni culpa reus cedidit; at contra omnibus crimen suum voluptati est. Laetatur ille adulterio, in quod inritatus est ipsa difficultate. Laetatur ille circumscriptione furtoque, nec ante illi culpa quam culpae fortuna displicuit. Id prava consuetudine evenit.</p>
<p><span class="br"></span><span class="lineNumber">12</span><span class="br"></span>Alioquin ut scias subesse animis etiam in pessima abductis boni sensum nec ignorari turpe, sed neglegi; omnes peccata dissimulant et, quamvis feliciter cesserint,
fructu illorum utuntur, ipsa subducunt. At bona conscientia prodire vult et conspici; ipsas
<span class="br"></span><span class="lineNumber">13</span><span class="br"></span>nequitia tenebras timet. Eleganter itaque ab Epicuro
dictum puto: “potest nocenti contingere, ut lateat, latendi fides non potest,” aut si hoc modo melius hunc explicari posse iudicas sensum: “ideo non prodest latere peccantibus, quia latendi etiam si felicitatem habent, fiduciam non habent.” Ita est: tuta scelera esse possunt, secura esse non possunt.</p>
<p><span class="br"></span><span class="lineNumber">14</span><span class="br"></span>Hoc ego repugnare sectae nostrae, si sic expediatur,
non iudico. Quare? Quia prima illa et maxima peccantium est poena peccasse, nec ullum scelus, licet illud fortuna exornet muneribus suis, licet tueatur ac vindicet, inpunitum est, quoniam sceleris


</p></section><notes></notes></section>