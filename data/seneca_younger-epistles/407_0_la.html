<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
    
inter se dissident. Demus illis Homerum philosophum
fuisse; nempe sapiens factus est, antequam carmina ulla cognosceret. Ergo illa discamus, quae Homerum fecere sapientem.</p>
<p><span class="br"></span><span class="lineNumber">6</span><span class="br"></span>Hoc quidem me quaerere, uter maior aetate fuerit, Homerus an Hesiodus, non magis ad rem pertinet quam scire, cum minor Hecuba fuerit quam Helena, quare tam male tulerit aetatem. Quid? Inquam, annos Patrocli et Achillis inquirere ad rem existimas
<span class="br"></span><span class="lineNumber">7</span><span class="br"></span>pertinere? Quaeris, Vlixes ubi erraverit, potius quam efficias, ne nos semper erremus? Non vacat audire, utrum inter Italiam et Siciliam iactatus sit an extra notum nobis orbem, neque enim potuit in tam angusto error esse tam longus; tempestates nos animi cotidie iactant et nequitia in omnia Vlixis mala inpellit. Non deest forma, quae sollicitet oculos, non hostis; hinc monstra effera et humano cruore gaudentia, hinc insidiosa blandimenta aurium, hinc naufragia et tot varietates malorum. Hoc me doce, quomodo patriam amem, quomodo uxorem, quomodo patrem, quomodo ad haec tam honesta vel naufragus
<span class="br"></span><span class="lineNumber">8</span><span class="br"></span>navigem. Quid inquiris, an Penelopa pudica<a class="footnoteLink" href="#note_LCL076_352_1" id="target_note_LCL076_352_1"><sup>1</sup></a> fuerit, an verba saeculo suo dederit? An Vlixem illum esse, quem videbat, antequam sciret, suspicata sit?





</p></section><notes><section class="footnotes"><ul><li class="note" id="note_LCL076_352_1"><a class="footnoteCrossrefLink" href="#target_note_LCL076_352_1" title="Click to highlight in text"><sup class="lineRef">1</sup><span class="italic">pudica</span> later MSS.; <span class="italic">inpudica</span> VPb.</a></li><script type="text/javascript">document.getElementById('note_LCL076_352_1').style.display = "none";</script></ul></section></notes></section>