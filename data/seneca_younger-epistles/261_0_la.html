<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">8</span><span class="br"></span>Aliquando tamen,
etiam si certa mors instabit et destinatum sibi supplicium sciet, non commodabit<a class="footnoteLink" href="#note_LCL076_60_1" id="target_note_LCL076_60_1"><sup>1</sup></a> poenae suae manum; sibi commodaret. Stultitia est timore mortis mori. Venit qui occidat. Expecta. Quid occupas? Quare suscipis alienae crudelitatis procurationem? Utrum invides carnifici tuo an
<span class="br"></span><span class="lineNumber">9</span><span class="br"></span>parcis? Socrates potuit abstinentia finire vitam et inedia potius quam veneno mori. Triginta tamen dies in carcere et in expectatione mortis exegit, non hoc animo tamquam omnia fieri possent, tamquam multas spes tam longum tempus reciperet, sed ut praeberet se legibus, ut fruendum amicis extremum Socraten daret. Quid erat stultius quam mortem contemnere, venenum timere?</p>
<p><span class="br"></span><span class="lineNumber">10</span><span class="br"></span>Scribonia, gravis femina, amita Drusi Libonis fuit, adulescentis tam stolidi<a class="footnoteLink" href="#note_LCL076_60_2" id="target_note_LCL076_60_2"><sup>2</sup></a> quam nobilis, maiora sperantis
quam illo saeculo quisquam sperare poterat aut ipse ullo. Cum aeger a senatu in lectica relatus esset non sane frequentibus exequiis, omnes enim necessarii deseruerant impie iam non reum, sed funus; habere coepit consilium, utrum conscisceret mortem an expectaret. Cui Scribonia: “Quid te,”







</p></section><notes><section class="footnotes"><ul><li class="note" id="note_LCL076_60_1"><a class="footnoteCrossrefLink" href="#target_note_LCL076_60_1" title="Click to highlight in text"><sup class="lineRef">1</sup><span class="italic">commodabit</span> later MSS.; <span class="italic">commendabit</span> VPb; <span class="italic">commendavit</span>
p.</a></li><script type="text/javascript">document.getElementById('note_LCL076_60_1').style.display = "none";</script><li class="note" id="note_LCL076_60_2"><a class="footnoteCrossrefLink" href="#target_note_LCL076_60_2" title="Click to highlight in text"><sup class="lineRef">2</sup><span class="italic">stolidi</span> Torrentius; <span class="italic">solidi</span> MSS.</a></li><script type="text/javascript">document.getElementById('note_LCL076_60_2').style.display = "none";</script></ul></section></notes></section>