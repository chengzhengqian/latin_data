<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

male digerantur aliis alio nitentibus. Nec mirum, quod inconstans variusque ex discordi cibo morbus est et illa ex contrariis naturae partibus in eundem compulsa redundant. Inde tam multo<a class="footnoteLink" href="#note_LCL077_70_1" id="target_note_LCL077_70_1"><sup>1</sup></a> aegrotamus
<span class="br"></span><span class="lineNumber">20</span><span class="br"></span>genere quam vivimus. Maximus ille medicorum et huius scientiae conditor feminis nec capillos defluere dixit nec pedes laborare; atqui et capillis destituuntur
et pedibus aegrae sunt. Non mutata feminarum
natura, sed victa est; nam cum virorum licentiam aequaverint, corporum quoque virilium
<span class="br"></span><span class="lineNumber">21</span><span class="br"></span>incommoda aequarunt. Non minus pervigilant, non minus potant, et oleo et mero viros provocant; aeque invitis ingesta visceribus per os reddunt et vinum omne vomitu remetiuntur; aeque nivem rodunt, solacium stomachi aestuantis. Libidine vero ne maribus
quidem cedunt, pati natae, di illas deaeque male perdant! Adeo perversum commentae genus inpudicitiae
viros ineunt. Quid ergo mirandum est maximum medicorum ac naturae peritissimum in mendacio prendi, cum tot feminae podagricae calvaeque sint? Beneficium sexus sui vitiis perdiderunt
et, quia feminam exuerant, damnatae sunt morbis virilibus.</p>
<p><span class="br"></span><span class="lineNumber">22</span><span class="br"></span>Antiqui medici nesciebant dare cibum saepius et



</p></section><notes><section class="footnotes"><ul><li class="note" id="note_LCL077_70_1"><a class="footnoteCrossrefLink" href="#target_note_LCL077_70_1" title="Click to highlight in text"><sup class="lineRef">1</sup><span class="italic">multo</span> Haupt; <span class="italic">nullo</span> BA.</a></li><script type="text/javascript">document.getElementById('note_LCL077_70_1').style.display = "none";</script></ul></section></notes></section>