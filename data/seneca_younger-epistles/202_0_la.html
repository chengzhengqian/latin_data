<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

illa mittamus animum, quae aeterna sunt. Miremur in sublimi volitantes rerum omnium formas deumque inter illa versantem et hoc providentem, quemadmodum
quae inmortalia facere non potuit, quia materia prohibebat, defendat a morte ac ratione
<span class="br"></span><span class="lineNumber">28</span><span class="br"></span>vitium corporis vincat. Manent enim cuncta, non quia aeterna sunt, sed quia defenduntur cura regentis; inmortalia tutore non egerent. Haec conservat artifex fragilitatem materiae vi sua vincens. Contemnamus
omnia, quae adeo pretiosa non sunt, ut
<span class="br"></span><span class="lineNumber">29</span><span class="br"></span>an sint omnino, dubium sit. Illud simul cogitemus, si mundum ipsum, non minus mortalem quam nos sumus, providentia periculis eximit, posse aliquatenus nostra quoque providentia longiorem prorogari<a class="footnoteLink" href="#note_LCL075_404_1" id="target_note_LCL075_404_1"><sup>1</sup></a> huic corpusculo moram, si voluptates, quibus pars maior
<span class="br"></span><span class="lineNumber">30</span><span class="br"></span>perit, potuerimus regere et coercere. Plato ipse ad senectutem se diligentia protulit. Erat quidem corpus validum ac forte sortitus et illi nomen latitudo pectoris fecerat, sed navigationes ac pericula multum detraxerant viribus; parsimonia tamen et eorum, quae aviditatem evocant, modus et diligens sui tutela perduxit illum ad senectutem multis prohibentibus
<span class="br"></span><span class="lineNumber">31</span><span class="br"></span>causis. Nam hoc scis, puto, Platoni diligentiae suae beneficio contigisse, quod natali suo decessit et annum unum atque octogensimum inplevit sine ulla deductione. Ideo magi, qui forte Athenis erant,



</p></section><notes><section class="footnotes"><ul><li class="note" id="note_LCL075_404_1"><a class="footnoteCrossrefLink" href="#target_note_LCL075_404_1" title="Click to highlight in text"><sup class="lineRef">1</sup>Perhaps we ought to read, with Rossbach, <span class="italic">nos nostra quoque providentia longiorem prorogare</span>.
O and b give <span class="italic">prorogare.</span></a></li><script type="text/javascript">document.getElementById('note_LCL075_404_1').style.display = "none";</script></ul></section></notes></section>