<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
meritos, nisi multum male facta praecedunt et manifestum
etiam coniventi<a class="footnoteLink" href="#note_LCL076_236_1" id="target_note_LCL076_236_1"><sup>1</sup></a> discrimen est; tunc quoque in hoc dumtaxat, ut talis sit post maiorem iniuriam qualis ante beneficium. Nam cum beneficio par est iniuria, aliquid in animo benivolentiae remanet.
<span class="br"></span><span class="lineNumber">26</span><span class="br"></span>Quemadmodum reus sententiis paribus absolvitur et semper quicquid dubium est humanitas inclinat in melius, sic animus<a class="footnoteLink" href="#note_LCL076_236_2" id="target_note_LCL076_236_2"><sup>2</sup></a> sapientis, ubi paria maleficiis merita sunt, desinet quidem debere, sed non desinit velle debere et hoc facit, quod qui post tabulas novas solvunt.</p>
<p><span class="br"></span><span class="lineNumber">27</span><span class="br"></span>Nemo autem gratus esse potest, nisi contempsit ista, propter quae vulgus insanit; si referre vis gratiam, et in exilium eundum est et effundendus sanguis et suscipienda egestas et ipsa innocentia saepe maculanda indignisque obicienda rumoribus.
<span class="br"></span><span class="lineNumber">28</span><span class="br"></span>Non parvo sibi constat homo gratus. Nihil carius aestimamus quam beneficium, quamdiu petimus, nihil vilius, cum accepimus. Quaeris quid sit, quod oblivionem
nobis acceptorum faciat? Cupiditas accipiendorum.
Cogitamus non quid inpetratum, sed quid petendum sit. Abstrahunt a recto divitiae, honores, potentia et cetera, quae opinione nostra cara
<span class="br"></span><span class="lineNumber">29</span><span class="br"></span>sunt, pretio suo vilia. Nescimus aestimare res, de





</p></section><notes><section class="footnotes"><ul><li class="note" id="note_LCL076_236_1"><a class="footnoteCrossrefLink" href="#target_note_LCL076_236_1" title="Click to highlight in text"><sup class="lineRef">1</sup><span class="italic">conniventi</span> later MSS.; <span class="italic">contuenti</span> VPb.</a></li><script type="text/javascript">document.getElementById('note_LCL076_236_1').style.display = "none";</script><li class="note" id="note_LCL076_236_2"><a class="footnoteCrossrefLink" href="#target_note_LCL076_236_2" title="Click to highlight in text"><sup class="lineRef">2</sup><span class="italic">animus</span> later MSS.; <span class="italic">animo</span> VPb.</a></li><script type="text/javascript">document.getElementById('note_LCL076_236_2').style.display = "none";</script></ul></section></notes></section>