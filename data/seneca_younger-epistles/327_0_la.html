<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent noindent">
si illum muliebriter tuleris? Quemadmodum perniciosior
est hostis fugientibus, sic omne fortuitum incommodum magis instat cedenti et averso. “Sed grave est.” Quid? Nos ad hoc fortes sumus, ut levia portemus? Utrum vis longum esse morbum an concitatum<a class="footnoteLink" href="#note_LCL076_192_1" id="target_note_LCL076_192_1"><sup>1</sup></a> et brevem? Si longus est, habet intercapedinem, dat refectioni locum, multum temporis
donat, necesse est, ut exurgit,<a class="footnoteLink" href="#note_LCL076_192_2" id="target_note_LCL076_192_2"><sup>2</sup></a> et desinat. Brevis morbus ac praeceps alterutrum faciet: aut extinguetur aut extinguet. Quid autem interest, non sit an non sim? In utroque finis dolendi est.</p>
<p><span class="br"></span><span class="lineNumber">18</span><span class="br"></span>Illud quoque proderit, ad alias cogitationes avertere animum et a dolore discedere. Cogita quid honeste, quid fortiter feceris; bonas partes tecum ipse tracta. Memoriam in ea, quae maxime miratus es, sparge. Tunc tibi fortissimus quisque et victor doloris occurrat:
ille, qui cum<a class="footnoteLink" href="#note_LCL076_192_3" id="target_note_LCL076_192_3"><sup>3</sup></a> varices exsecandas praeberet, legere librum perseveravit; ille, qui non desiit ridere, cum hoc ipsum irati tortores omnia instrumenta crudelitatis suae experirentur. Non vincetur dolor
<span class="br"></span><span class="lineNumber">19</span><span class="br"></span>ratione, qui victus est risu? Quicquid vis nunc licet dicas, destillationes et vim continuae tussis egerentem viscerum partes et febrem praecordia ipsa torrentem et sitim et artus in diversum articulis exeuntibus tortos; plus est flamma et eculeus et lammina et vulneribus ipsis intumescentibus quod illa renovaret





</p></section><notes><section class="footnotes"><ul><li class="note" id="note_LCL076_192_1"><a class="footnoteCrossrefLink" href="#target_note_LCL076_192_1" title="Click to highlight in text"><sup class="lineRef">1</sup><span class="italic">concitatum</span> later MSS.; <span class="italic">cogitatum</span> VPb.</a></li><script type="text/javascript">document.getElementById('note_LCL076_192_1').style.display = "none";</script><li class="note" id="note_LCL076_192_2"><a class="footnoteCrossrefLink" href="#target_note_LCL076_192_2" title="Click to highlight in text"><sup class="lineRef">2</sup><span class="italic">exurgit</span> Haase; <span class="italic">ex(s)urgat</span> MSS.</a></li><script type="text/javascript">document.getElementById('note_LCL076_192_2').style.display = "none";</script><li class="note" id="note_LCL076_192_3"><a class="footnoteCrossrefLink" href="#target_note_LCL076_192_3" title="Click to highlight in text"><sup class="lineRef">3</sup><span class="italic">cum</span> Haase; <span class="italic">dum</span> MSS.</a></li><script type="text/javascript">document.getElementById('note_LCL076_192_3').style.display = "none";</script></ul></section></notes></section>