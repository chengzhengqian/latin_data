<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

ferre possit malum. Vide ergo, num satius sit aut invulnerabilem animum dicere aut animum extra
<span class="br"></span><span class="lineNumber">3</span><span class="br"></span>omnem patientiam positum. Hoc inter nos et illos interest: noster sapiens vincit quidem incommodum omne, sed sentit; illorum ne sentit quidem. Illud nobis et illis commune est: sapientem se ipso esse contentum. Sed tamen et amicum habere vult et vicinum et contubernalem, quamvis sibi ipse sufficiat.
<span class="br"></span><span class="lineNumber">4</span><span class="br"></span>Vide quam sit se contentus; aliquando sui parte contentus est. Si illi manum aut morbus aut hostis exciderit, si quis oculum vel oculos casus excusserit, reliquiae illi suae satisfacient, et erit inminuto corpore
et amputato tam laetus, quam integro<a class="footnoteLink" href="#note_LCL075_44_1" id="target_note_LCL075_44_1"><sup>1</sup></a> fuit. Sed
<span class="br"></span><span class="lineNumber">5</span><span class="br"></span>quae si<a class="footnoteLink" href="#note_LCL075_44_2" id="target_note_LCL075_44_2"><sup>2</sup></a> desunt, non desiderat, non deesse mavult. Ita sapiens se contentus est, non ut velit esse sine amico, sed ut possit. Et hoc, quod dico “possit,” tale est: amissum aequo animo fert.</p>
<p>Sine amico quidem numquam erit. In sua potestate habet, quam cito reparet. Quomodo si perdiderit Phidias statuam, protinus alteram faciet; sic hic faciendarum amicitiarum artifex substituet alium
<span class="br"></span><span class="lineNumber">6</span><span class="br"></span>in locum amissi. Quaeris, quomodo amicum cito facturus sit; dicam, si illud mihi tecum convenerit, ut statim tibi solvam, quod debeo, et quantum ad hanc epistulam, paria faciamus. Hecaton ait: “Ego tibi monstrabo amatorium sine medicamento, sine herba, sine ullius veneficae carmine: si vis amari, ama.” Habet autem non tantum usus amicitiae






</p></section><notes><section class="footnotes"><ul><li class="note" id="note_LCL075_44_1"><a class="footnoteCrossrefLink" href="#target_note_LCL075_44_1" title="Click to highlight in text"><sup class="lineRef">1</sup><span class="italic">integro</span> b<sup>1</sup>; <span class="italic">in integro</span> the other MSS.</a></li><script type="text/javascript">document.getElementById('note_LCL075_44_1').style.display = "none";</script><li class="note" id="note_LCL075_44_2"><a class="footnoteCrossrefLink" href="#target_note_LCL075_44_2" title="Click to highlight in text"><sup class="lineRef">2</sup><span class="italic">si</span> Buecheler and Watzinger; <span class="italic">sibi</span> MSS.</a></li><script type="text/javascript">document.getElementById('note_LCL075_44_2').style.display = "none";</script></ul></section></notes></section>