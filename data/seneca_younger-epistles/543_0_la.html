<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
electa verba sunt, non captata nec huius saeculi more contra naturam suam posita et inversa, splendida tamen, quamvis sumantur e<a class="footnoteLink" href="#note_LCL077_152_1" id="target_note_LCL077_152_1"><sup>1</sup></a> medio. Sensus honestos et magnificos habes, non coactos in sententiam, sed latius dictos. Videbimus, quid parum recisum sit, quid parum structum, quid non<a class="footnoteLink" href="#note_LCL077_152_2" id="target_note_LCL077_152_2"><sup>2</sup></a> huius recentis politurae; cum circumspexeris omnia,
<span class="br"></span><span class="lineNumber">6</span><span class="br"></span>nullas videbis angustias inanis. Desit sane varietas marmorum et concisura aquarum cubiculis interfluentium
et pauperis cella et quicquid aliud luxuria non contenta decore simplici miscet; quod dici solet, domus recta est.</p>
<p>Adice nunc, quod de compositione non constat. Quidam illam volunt esse ex horrido comptam, quidam usque eo aspera gaudent, ut etiam quae mollius casus explicuit, ex industria dissipent et clausulas abrumpant, ne ad expectatum respondeant.
<span class="br"></span><span class="lineNumber">7</span><span class="br"></span>Lege Ciceronem: compositio eius una est, pedem curvat lenta et sine infamia mollis. At contra Pollionis Asinii salebrosa et exiliens et ubi minime exspectes, relictura. Denique omnia apud Ciceronem
desinunt, aput Pollionem cadunt exceptis paucissimis, quae ad certum modum et ad unum exemplar adstricta sunt.</p>
</section><notes><section class="footnotes"><ul><li class="note" id="note_LCL077_152_1"><a class="footnoteCrossrefLink" href="#target_note_LCL077_152_1" title="Click to highlight in text"><sup class="lineRef">1</sup><span class="italic">e</span> later MSS.; <span class="italic">a</span> BA.</a></li><script type="text/javascript">document.getElementById('note_LCL077_152_1').style.display = "none";</script><li class="note" id="note_LCL077_152_2"><a class="footnoteCrossrefLink" href="#target_note_LCL077_152_2" title="Click to highlight in text"><sup class="lineRef">2</sup><span class="italic">non</span> later MSS.; om. BA.</a></li><script type="text/javascript">document.getElementById('note_LCL077_152_2').style.display = "none";</script></ul></section></notes></section>