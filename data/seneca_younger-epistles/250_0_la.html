<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Quidam ex nostris existimant omnium istorum fortem tolerantiam non esse optabilem, sed ne abominandam quidem, quia voto purum bonum peti debet et tranquillum et extra molestiam positum. Ego dissentio. Quare? Primum quia fieri non potest, ut aliqua res bona quidem sit, sed optabilis non sit. Deinde si virtus optabilis est, nullum autem sine virtute bonum est, omne bonum optabile est. Deinde etiam<a class="footnoteLink" href="#note_LCL076_38_1" id="target_note_LCL076_38_1"><sup>1</sup></a> tormentorum fortis patientia optabilis est.
<span class="br"></span><span class="lineNumber">6</span><span class="br"></span>Etiamnunc interrogo: nempe<a class="footnoteLink" href="#note_LCL076_38_2" id="target_note_LCL076_38_2"><sup>2</sup></a> fortitudo optabilis est? Atqui pericula contemnit et provocat. Pulcherrima pars eius maximeque mirabilis illa est, non cedere ignibus, obviam ire vulneribus, interdum tela ne vitare quidem, sed pectore excipere. Si fortitudo optabilis est, et tormenta patienter ferre optabile est; hoc enim fortitudinis pars est. Sed<a class="footnoteLink" href="#note_LCL076_38_3" id="target_note_LCL076_38_3"><sup>3</sup></a> separa ista, ut dixi; nihil erit quod tibi faciat errorem. Non enim pati tormenta optabile est, sed pati fortiter. Illud opto “fortiter,” quod est virtus.</p>
<p><span class="br"></span><span class="lineNumber">7</span><span class="br"></span>“Quis tamen umquam hoc sibi optavit?” Quaedam vota aperta et professa sunt, cum particulatim fiunt, quaedam latent, cum uno voto multa conprensa sunt. Tamquam opto mihi vitam honestam. Vita autem honesta actionibus variis constat; in hac est Reguli arca, Catonis scissum manu sua vulnus, Rutili exilium, calix venenatus, qui Socraten transtulit e carcere in caelum. Ita cum optavi mihi vitam honestam, et




 
</p></section><notes><section class="footnotes"><ul><li class="note" id="note_LCL076_38_1"><a class="footnoteCrossrefLink" href="#target_note_LCL076_38_1" title="Click to highlight in text"><sup class="lineRef">1</sup><span class="italic">etiam si</span> MSS.; Madvig deleted <span class="italic">si.</span></a></li><script type="text/javascript">document.getElementById('note_LCL076_38_1').style.display = "none";</script><li class="note" id="note_LCL076_38_2"><a class="footnoteCrossrefLink" href="#target_note_LCL076_38_2" title="Click to highlight in text"><sup class="lineRef">2</sup><span class="italic">nempe</span> Haase; <span class="italic">neme</span> MSS.</a></li><script type="text/javascript">document.getElementById('note_LCL076_38_2').style.display = "none";</script><li class="note" id="note_LCL076_38_3"><a class="footnoteCrossrefLink" href="#target_note_LCL076_38_3" title="Click to highlight in text"><sup class="lineRef">3</sup>Buecheler would delete <span class="italic">sed.</span></a></li><script type="text/javascript">document.getElementById('note_LCL076_38_3').style.display = "none";</script></ul></section></notes></section>