<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
medicus. Circa verba occupatus es? Iamdudum gaude, si sufficis rebus. Quando, quae multa disces? Quando, quae didiceris, adfiges tibi ita, ut excidere non possint? Quando illa experieris? Non enim ut cetera, memoriae tradidisse satis est; in opere temptanda sunt. Non est beatus, qui scit illa, sed
<span class="br"></span><span class="lineNumber">8</span><span class="br"></span>qui facit.<a class="footnoteLink" href="#note_LCL076_140_1" id="target_note_LCL076_140_1"><sup>1</sup></a> “Quid ergo? Infra illum nulli gradus sunt? Statim a sapientia praeceps est?” Non, ut existimo. Nam qui proficit, in numero quidem stultorum est, magno tamen intervallo ab illis diducitur.
Inter ipsos quoque proficientes sunt magna discrimina. In tres classes, ut quibusdam placet,
<span class="br"></span><span class="lineNumber">9</span><span class="br"></span>dividuntur: primi sunt, qui sapientiam nondum habent, sed iam in vicinia eius constiterunt. Tamen etiam quod prope est, extra<a class="footnoteLink" href="#note_LCL076_140_2" id="target_note_LCL076_140_2"><sup>2</sup></a> est. Qui sint hi quaeris? Qui omnes iam adfectus ac vitia posuerunt, quae erant complectenda, didicerunt, sed illis adhuc inexperta fiducia est. Bonum suum nondum in usu habent, iam tamen in illa, quae fugerunt, decidere non possunt. Iam ibi sunt, unde non est retro lapsus, sed hoc illis de se nondum liquet; quod in quadam epistula scripsisse me memini, “scire se nesciunt.” Iam contigit illis bono suo frui, nondum
<span class="br"></span><span class="lineNumber">10</span><span class="br"></span>confidere. Quidam hoc proficientium genus, de quo locutus sum, ita complectuntur, ut illos dicant iam effugisse morbos animi, adfectus nondum, et adhuc





</p></section><notes><section class="footnotes"><ul><li class="note" id="note_LCL076_140_1"><a class="footnoteCrossrefLink" href="#target_note_LCL076_140_1" title="Click to highlight in text"><sup class="lineRef">1</sup><span class="italic">qui facit</span> later MSS.; <span class="italic">facit</span> VPb.</a></li><script type="text/javascript">document.getElementById('note_LCL076_140_1').style.display = "none";</script><li class="note" id="note_LCL076_140_2"><a class="footnoteCrossrefLink" href="#target_note_LCL076_140_2" title="Click to highlight in text"><sup class="lineRef">2</sup><span class="italic">extra</span> later MSS.; <span class="italic">ex ora</span> (<span class="italic">hora</span>) VPb.</a></li><script type="text/javascript">document.getElementById('note_LCL076_140_2').style.display = "none";</script></ul></section></notes></section>