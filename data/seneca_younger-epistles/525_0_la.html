<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
in scelere supplicium est. Sed nihilominus et hae illam secundae poenae premunt ac secuntur, timere semper et expavescere et securitati diffidere.</p>
<p>Quare ego hoc supplicio nequitiam liberem? Quare
<span class="br"></span><span class="lineNumber">15</span><span class="br"></span>non semper illam in suspenso relinquam? Illic dissentiamus cum Epicuro, ubi dicit nihil iustum esse natura et crimina vitanda esse, quia vitari metus non posse; hic consentiamus mala facinora conscientia flagellari et plurimum illi tormentorum esse eo, quod perpetua illam sollicitudo urget ac verberat, quod sponsoribus securitatis suae non potest credere. Hoc enim ipsum argumentum est, Epicure,<a class="footnoteLink" href="#note_LCL077_116_1" id="target_note_LCL077_116_1"><sup>1</sup></a> natura nos a scelere abhorrere, quod nulli non etiam inter tuta timor est. Multos fortuna liberat poena,
<span class="br"></span><span class="lineNumber">16</span><span class="br"></span>metu neminem. Quare nisi quia infixa nobis eius rei aversatio est, quam natura damnavit? Ideo numquam fides latendi fit etiam latentibus, quia coarguit illos conscientia et ipsos sibi ostendit. Proprium
autem est nocentium trepidare. Male de nobis actum erat, quod multa scelera legem et vindicem effugiunt et scripta supplicia, nisi illa naturalia et gravia de praesentibus solverent et in locum patientiae timor cederet. <span class="sc">Vale.</span></p>
</section><notes><section class="footnotes"><ul><li class="note" id="note_LCL077_116_1"><a class="footnoteCrossrefLink" href="#target_note_LCL077_116_1" title="Click to highlight in text"><sup class="lineRef">1</sup><span class="italic">est Epicure</span> cod. Velz.; <span class="italic">Epicuri est</span> B; <span class="italic">Epicure</span> A.</a></li><script type="text/javascript">document.getElementById('note_LCL077_116_1').style.display = "none";</script></ul></section></notes></section>