<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
</section>
<section class="div2">
<h2><span class="sc">XI.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Locutus est mecum amicus tuus bonae indolis, in quo quantum esset animi, quantum ingenii, quantum iam etiam profectus, sermo primus ostendit. Dedit nobis gustum, ad quem respondebit. Non enim ex praeparato locutus est, sed subito deprehensus. Ubi se colligebat, verecundiam, bonum in adulescente signum, vix potuit excutere; adeo illi ex alto suffusus est rubor. Hic illum, quantum suspicor, etiam cum se confirmaverit et omnibus vitiis exuerit, sapientem quoque sequetur. Nulla enim sapientia naturalia corporis<a class="footnoteLink" href="#note_LCL075_60_1" id="target_note_LCL075_60_1"><sup>1</sup></a> vitia ponuntur. Quicquid infixum et ingenitum
<span class="br"></span><span class="lineNumber">2</span><span class="br"></span>est, lenitur arte, non vincitur. Quibusdam etiam constantissimis in conspectu populi sudor erumpit, non aliter quam fatigatis et aestuantibus solet, quibusdam tremunt genua dicturis, quorundam dentes colliduntur, lingua titubat, labra concurrunt. Haec nec disciplina nec usus umquam excutit, sed natura vim suam exercet et illo<a class="footnoteLink" href="#note_LCL075_60_2" id="target_note_LCL075_60_2"><sup>2</sup></a> vitio sui etiam robustissimos
<span class="br"></span><span class="lineNumber">3</span><span class="br"></span>admonet. Inter haec esse et ruborem scio, qui gravissimis quoque viris subitus adfunditur. Magis quidem in iuvenibus apparet, quibus et plus caloris est et tenera frons; nihilominus et veteranos et senes tangit. Quidam numquam magis, quam cum erubuerint, timendi sunt, quasi omnem verecundiam
<span class="br"></span><span class="lineNumber">4</span><span class="br"></span>effuderint. Sulla tunc erat violentissimus,


</p></section><notes><section class="footnotes"><ul><li class="note" id="note_LCL075_60_1"><a class="footnoteCrossrefLink" href="#target_note_LCL075_60_1" title="Click to highlight in text"><sup class="lineRef">1</sup><span class="italic">aut animi</span> after <span class="italic">corporis</span> deleted by Madvig.</a></li><script type="text/javascript">document.getElementById('note_LCL075_60_1').style.display = "none";</script><li class="note" id="note_LCL075_60_2"><a class="footnoteCrossrefLink" href="#target_note_LCL075_60_2" title="Click to highlight in text"><sup class="lineRef">2</sup><span class="italic">illo</span> Schweigh√§user; <span class="italic">illos</span> MSS.</a></li><script type="text/javascript">document.getElementById('note_LCL075_60_2').style.display = "none";</script></ul></section></notes></section>