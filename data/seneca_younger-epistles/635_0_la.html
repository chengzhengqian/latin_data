<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

nec formae nec adulationi nec ullis rebus blande trahentibus.”</p>
<p><span class="br"></span><span class="lineNumber">6</span><span class="br"></span>Quod Panaetius de amore quaerenti respondit, hoc ego de omnibus adfectibus dico. Quantum possumus,
nos a lubrico recedamus; in sicco quoque
<span class="br"></span><span class="lineNumber">7</span><span class="br"></span>parum fortiter stamus. Occurres hoc loco mihi illa publica contra Stoicos voce: “Nimis magna promittitis,
nimis dura praecipitis. Nos homunciones sumus, omnia nobis negare non possumus. Dolebimus,
sed parum; concupiscemus, sed temperate; irascemur, sed placabimur.” Scis, quare non possumus
<span class="br"></span><span class="lineNumber">8</span><span class="br"></span>ista? Quia nos posse non credimus. Immo mehercules aliud est in re: vitia nostra quia amamus, defendimus et malumus excusare illa quam excutere. Satis natura homini dedit roboris, si illo utamur, si vires nostras colligamus ac totas pro nobis, certe non contra nos concitemus. Nolle in causa est, non posse praetenditur. <span class="sc">Vale.</span></p>
</section>
<section class="div2">
<h2><span class="ac">CXVII.<span class="linebreak"></span>
<span class="sc">Seneca Lvcilio svo salvtem</span></span></h2>
<p><span class="br"></span><span class="lineNumber">1</span><span class="br"></span>Multum mihi negotii concinnabis et, dum nescis, in magnam me litem ac molestiam inpinges, qui mihi tales quaestiunculas ponis, in quibus ego nec dissentire
</p></section><notes></notes></section>