<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

conrotundaverint, etiamnunc interrogabo, an prudens ambulatio animal sit. Necesse est confiteantur, deinde dicant ambulationem animal esse et quidem rotundum.</p>
<p><span class="br"></span><span class="lineNumber">23</span><span class="br"></span>Ne putes autem primum me<a class="footnoteLink" href="#note_LCL077_294_1" id="target_note_LCL077_294_1"><sup>1</sup></a> ex nostris non ex praescripto loqui, sed meae sententiae esse: inter Cleanthen et discipulum eius Chrysippum non convenit,
quid sit ambulatio. Cleanthes ait spiritum esse a principali usque in pedes permissum, Chrysippus
ipsum principale. Quid<a class="footnoteLink" href="#note_LCL077_294_2" id="target_note_LCL077_294_2"><sup>2</sup></a> est ergo, cur non ipsius Chrysippi exemplo sibi quisque se vindicet et ista tot animalia, quot mundus ipse non potest
<span class="br"></span><span class="lineNumber">24</span><span class="br"></span>capere, derideat? “Non sunt,” inquit, “virtutes multa animalia, et tamen animalia sunt. Nam quemadmodum
aliquis et poeta est et orator, et tamen unus, sic virtutes istae animalia sunt, sed multa non sunt. Idem est animus et animus<a class="footnoteLink" href="#note_LCL077_294_3" id="target_note_LCL077_294_3"><sup>3</sup></a> et iustus et prudens et fortis, ad singulas virtutes quodammodo
<span class="br"></span><span class="lineNumber">25</span><span class="br"></span>se habens.” Sublata controversia<a class="footnoteLink" href="#note_LCL077_294_4" id="target_note_LCL077_294_4"><sup>4</sup></a> convenit nobis. Nam et ego interim fateor animum animal esse, postea visurus, quam de ista re sententiam feram; actiones eius animalia esse nego. Alioqui et omnia verba erunt animalia et omnes versus; nam si prudens sermo bonum est, bonum autem omne animal est, sermo animal est.<a class="footnoteLink" href="#note_LCL077_294_5" id="target_note_LCL077_294_5"><sup>5</sup></a> Prudens versus bonum est, bonum autem omne animal est; versus ergo animal est. Ita “arma virumque cano,“animal est, quod non possunt rotundum dicere, cum sex pedes







</p></section><notes><section class="footnotes"><ul><li class="note" id="note_LCL077_294_1"><a class="footnoteCrossrefLink" href="#target_note_LCL077_294_1" title="Click to highlight in text"><sup class="lineRef">1</sup><span class="italic">me</span> added by Hermes.</a></li><script type="text/javascript">document.getElementById('note_LCL077_294_1').style.display = "none";</script><li class="note" id="note_LCL077_294_2"><a class="footnoteCrossrefLink" href="#target_note_LCL077_294_2" title="Click to highlight in text"><sup class="lineRef">2</sup><span class="italic">quid</span> later MSS.; <span class="italic">quod</span> BA.</a></li><script type="text/javascript">document.getElementById('note_LCL077_294_2').style.display = "none";</script><li class="note" id="note_LCL077_294_3"><a class="footnoteCrossrefLink" href="#target_note_LCL077_294_3" title="Click to highlight in text"><sup class="lineRef">3</sup><span class="italic">et animus</span> MSS.; del. vulg.</a></li><script type="text/javascript">document.getElementById('note_LCL077_294_3').style.display = "none";</script><li class="note" id="note_LCL077_294_4"><a class="footnoteCrossrefLink" href="#target_note_LCL077_294_4" title="Click to highlight in text"><sup class="lineRef">4</sup><span class="italic">sublata controversia</span> Brakman; <span class="italic">sublata</span> MSS.</a></li><script type="text/javascript">document.getElementById('note_LCL077_294_4').style.display = "none";</script><li class="note" id="note_LCL077_294_5"><a class="footnoteCrossrefLink" href="#target_note_LCL077_294_5" title="Click to highlight in text"><sup class="lineRef">5</sup><span class="italic">sermo animal est</span> vulg.; om. MSS.</a></li><script type="text/javascript">document.getElementById('note_LCL077_294_5').style.display = "none";</script></ul></section></notes></section>