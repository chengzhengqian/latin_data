<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p>Non mehercules ieiuna esse et arida volo, quae de rebus tam magnis dicentur; neque enim philosophia
ingenio renuntiat. Multum tamen operae
<span class="br"></span><span class="lineNumber">4</span><span class="br"></span>inpendi verbis non oportet. Haec sit propositi nostri summa: quod sentimus loquamur, quod loquimur sentiamus; concordet sermo cum vita. Ille promissum suum inplevit, qui, et cum videas
<span class="br"></span><span class="lineNumber">5</span><span class="br"></span>illum et cum audias, idem est. Videbimus, qualis sit, quantus sit; unus sit. Non delectent verba nostra, sed prosint. Si tamen contingere eloquentia non sollicito potest, si aut parata est aut parvo constat, adsit et res pulcherrimas prosequatur. Sit talis, ut res potius quam se ostendat. Aliae artes ad ingenium totae pertinent, hic animi negotium agitur.</p>
<p><span class="br"></span><span class="lineNumber">6</span><span class="br"></span>Non quaerit aeger medicum eloquentem,<a class="footnoteLink" href="#note_LCL076_138_1" id="target_note_LCL076_138_1"><sup>1</sup></a> sed, si ita conpetit, ut idem ille, qui sanare potest, compte de iis, quae facienda sunt, disserat, boni consulet. Non tamen erit, quare gratuletur sibi, quod inciderit in medicum etiam disertum. Hoc enim tale est, quale si peritus gubernator etiam formosus est.
<span class="br"></span><span class="lineNumber">7</span><span class="br"></span>Quid aures meas scabis? Quid oblectas? Aliud agitur; urendus, secandus, abstinendus sum. Ad haec adhibitus es.</p>
<p>Curare debes morbum veterem, gravem, publicum. Tantum negotii habes, quantum in pestilentia




</p></section><notes><section class="footnotes"><ul><li class="note" id="note_LCL076_138_1"><a class="footnoteCrossrefLink" href="#target_note_LCL076_138_1" title="Click to highlight in text"><sup class="lineRef">1</sup><span class="italic">eloquentem</span> later MSS.; <span class="italic">loquentem</span> VPb.</a></li><script type="text/javascript">document.getElementById('note_LCL076_138_1').style.display = "none";</script></ul></section></notes></section>