<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

hinc honorum, illinc magnarum potestatium falsa lux verberet.</p>
<p><span class="br"></span><span class="lineNumber">8</span><span class="br"></span>Tunc intellegere nobis licebit, quam contemnenda miremur, simillimi pueris, quibus omne ludicrum in pretio est; parentibus quippe nec minus fratribus praeferunt parvo aere empta monilia.<a class="footnoteLink" href="#note_LCL077_324_1" id="target_note_LCL077_324_1"><sup>1</sup></a> Quid ergo inter nos et illos interest, ut Ariston ait, nisi quod nos circa tabulas et statuas insanimus carius inepti? Illos reperti in litore calculi leves et aliquid habentes varietatis delectant, nos ingentium maculae columnarum,
sive ex Aegyptiis harenis sive<a class="footnoteLink" href="#note_LCL077_324_2" id="target_note_LCL077_324_2"><sup>2</sup></a> ex Africae solitudinibus advectae porticum aliquam vel capacem
<span class="br"></span><span class="lineNumber">9</span><span class="br"></span>populi cenationem ferunt. Miramur parietes tenui marmore inductos, cum sciamus, quale sit quod absconditur. Oculis nostris inponimus, et cum auro tecta perfudimus, quid aliud quam mendacio gaudemus?
Scimus enim sub illo auro foeda ligna latitare.</p>
<p>Nec tantum parietibus aut lacunaribus ornamentum tenue praetenditur; omnium istorum, quos incedere altos vides, bratteata felicitas est. Inspice, et scies, sub ista tenui membrana dignitatis quantum mali <span class="br"></span><span class="lineNumber">10</span><span class="br"></span>iaceat. Haec ipsa res, quae tot magistratus, tot iudices detinet, quae et magistratus et iudices facit, pecunia, ex quo in honore esse coepit, verus rerum honor cecidit, mercatoresque et venales in vicem




</p></section><notes><section class="footnotes"><ul><li class="note" id="note_LCL077_324_1"><a class="footnoteCrossrefLink" href="#target_note_LCL077_324_1" title="Click to highlight in text"><sup class="lineRef">1</sup><span class="italic">monilia</span> Erasmus; <span class="italic">mobilia</span> B; <span class="italic">mobiba</span> A.</a></li><script type="text/javascript">document.getElementById('note_LCL077_324_1').style.display = "none";</script><li class="note" id="note_LCL077_324_2"><a class="footnoteCrossrefLink" href="#target_note_LCL077_324_2" title="Click to highlight in text"><sup class="lineRef">2</sup><span class="italic">harenis sive</span> later MSS.; <span class="italic">harent. sive</span> BA.</a></li><script type="text/javascript">document.getElementById('note_LCL077_324_2').style.display = "none";</script></ul></section></notes></section>