<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
appellat, ad quem pecunia magna confluxit, sed illum, cui bonum omne in animo est, erectum et excelsum et mutabilia<a class="footnoteLink" href="#note_LCL075_296_1" id="target_note_LCL075_296_1"><sup>1</sup></a> calcantem, qui neminem videt, cum quo se conmutatum velit, qui hominem ea sola parte aestimat, qua homo est, qui natura magistra utitur, ad illius leges conponitur, sic vivit, quomodo illa praescripsit,
cui bona sua nulla vis excutit, qui mala in bonum vertit, certus iudicii, inconcussus, intrepidus, quem aliqua vis movet, nulla perturbat, quem fortuna, cum quod habuit telum nocentissimum vi maxima intorsit, pungit, non vulnerat, et hoc raro. Nam cetera eius tela, quibus genus humanum debellatur, grandinis more dissultant, quae incussa tectis sine ullo habitatoris incommodo crepitat ac solvitur.</p>
<p><span class="br"></span><span class="lineNumber">10</span><span class="br"></span>Quid me detines in eo, quem tu ipse pseudomenon appellas, de quo tantum librorum conpositum est? Ecce tota mihi vita mentitur; hanc coargue, hanc ad verum, si acutus es, redige. Necessaria iudicat, quorum magna pars supervacua est. Etiam quae non est supervacua, nihil in se momenti habet in hoc, ut possit fortunatum beatumque praestare. Non enim statim bonum est, si quid necessarium est; aut proicimus bonum, si hoc nomen pani et polentae
<span class="br"></span><span class="lineNumber">11</span><span class="br"></span>damus et ceteris, sine quibus vita non ducitur. Quod bonum est, utique necessarium est; quod necessarium est, non utique bonum est, quoniam quidem necessaria
sunt quaedam eadem vilissima. Nemo usque eo dignitatem boni ignorat, ut illud ad haec in diem utilia demittat.</p>
</section><notes><section class="footnotes"><ul><li class="note" id="note_LCL075_296_1"><a class="footnoteCrossrefLink" href="#target_note_LCL075_296_1" title="Click to highlight in text"><sup class="lineRef">1</sup><span class="italic">mutabilia</span> Haupt; <span class="italic">mirabilia</span> MSS.</a></li><script type="text/javascript">document.getElementById('note_LCL075_296_1').style.display = "none";</script></ul></section></notes></section>