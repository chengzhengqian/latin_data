<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">8</span><span class="br"></span>pariter incedunt; spem metus sequitur, Nec miror ista sic ire; utrumque pendentis animi est, utrumque futuri exspectatione solliciti. Maxima autem utriusque
causa est, quod non ad praesentia aptamur, sed cogitationes in longinqua praemittimus. Itaque providentia, maximum bonum condicionis humanae,
<span class="br"></span><span class="lineNumber">9</span><span class="br"></span>in malum versa est. Ferae pericula, quae vident, fugiunt; cum effugere, securae sunt; nos et venturo torquemur et praeterito. Multa bona nostra nobis nocent, timoris enim tormentum memoria reducit, providentia anticipat. Nemo tantum praesentibus miser est. <span class="sc">Vale</span>.</p>
</section>
<section class="div2">
<h2><span class="sc">VI.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Intellego, Lucili, non emendari me tantum sed transfigurari. Nec hoc promitto iam aut spero, nihil in me superesse, quod mutandum sit. Quidni multa habeam, quae debeant colligi, quae extenuari, quae attolli? Et hoc ipsum argumentum est in melius translati animi, quod vitia sua, quae adhuc ignorabat, videt. Quibusdam aegris gratulatio fit, cum ipsi aegros se esse senserunt.</p>
<p><span class="br"></span><span class="lineNumber">2</span><span class="br"></span>Cuperem itaque tecum communicare tam subitam mutationem mei; tunc amicitiae nostrae certiorem fiduciam habere coepissem, illius verae, quam non
</p></section><notes></notes></section>