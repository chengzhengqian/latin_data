<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
eminet, sive aliquid ex istis vel omnia casus excussit, minor non fit.</p>
<p><span class="br"></span><span class="lineNumber">7</span><span class="br"></span>Si in Parthia natus esset, arcum infans statim tenderet; si in Germania, protinus puer tenerum hastile vibraret; si avorum nostrorum temporibus fuisset, equitare et hostem comminus percutere didicisset. Haec singulis disciplina gentis suae suadet
<span class="br"></span><span class="lineNumber">8</span><span class="br"></span>atque imperat. Quid ergo huic meditandum est? Quod adversus omnia tela, quod adversus omne hostium genus bene facit, mortem contemnere, quae quin habeat aliquid in se terribile, ut et animos nostros, quos in amorem sui natura formavit, offendat, nemo dubitat: nec enim opus esset in id comparari et acui, in quod instinctu quodam voluntario iremus,
<span class="br"></span><span class="lineNumber">9</span><span class="br"></span>sicut feruntur omnes ad conservationem sui. Nemo discit, ut si necesse fuerit, aequo animo in rosa iaceat, sed in hoc duratur, ut tormentis non summittat fidem, ut si necesse fuerit, stans etiam aliquando saucius pro vallo pervigilet et ne pilo quidem incumbat, quia solet obrepere interim somnus in aliquod adminiculum reclinatis.</p>
<p>Mors nullum habet incommodum; esse enim <span class="br"></span><span class="lineNumber">10</span><span class="br"></span>debet aliquid,<a class="footnoteLink" href="#note_LCL075_250_1" id="target_note_LCL075_250_1"><sup>1</sup></a> cuius sit incommodum. Quod si tanta cupiditas te longioris aevi tenet, cogita nihil eorum, quae ab oculis abeunt et in rerum naturam,





</p></section><notes><section class="footnotes"><ul><li class="note" id="note_LCL075_250_1"><a class="footnoteCrossrefLink" href="#target_note_LCL075_250_1" title="Click to highlight in text"><sup class="lineRef">1</sup><span class="italic">aliquid</span> editors; <span class="italic">aliquis</span> MSS.</a></li><script type="text/javascript">document.getElementById('note_LCL075_250_1').style.display = "none";</script></ul></section></notes></section>