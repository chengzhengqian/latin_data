<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

qui se tenebris dicaverunt, foeda visuntur. Quippe suspectior illis quam morbo pallentibus color est, languidi et evanidi albent, et in vivis caro morticina
est. Hoc tamen minimum in illis malorum dixerim. Quanto plus tenebrarum in animo est! Ille in se stupet, ille caligat, invidet caecis. Quis umquam oculos tenebrarum causa habuit?</p>
<p><span class="br"></span><span class="lineNumber">5</span><span class="br"></span>Interrogas, quomodo haec animo pravitas fiat aversandi diem et totam vitam in noctem transferendi?
Omnia vitia contra naturam pugnant, omnia debitum ordinem deserunt. Hoc est luxuriae propositum, gaudere perversis nec tantum discedere a recto, sed quam longissime abire, deinde
<span class="br"></span><span class="lineNumber">6</span><span class="br"></span>etiam e contrario stare. Non videntur tibi contra naturam vivere qui ieiuni<a class="footnoteLink" href="#note_LCL077_414_1" id="target_note_LCL077_414_1"><sup>1</sup></a> bibunt, qui vinum recipiunt
inanibus venis et ad cibum ebrii transeunt? Atqui frequens hoc adulescentium vitium est, qui vires excolunt, ut in ipso paene balinei limine inter nudos bibant, immo potent et sudorem, quem moverunt
potionibus crebris ac ferventibus, subinde destringant. Post prandium aut cenam bibere vulgare est; hoc patres familiae rustici faciunt et verae voluptatis ignari. Merum illud delectat, quod non innatat cibo, quod libere penetrat ad nervos; illa ebrietas iuvat, quae in vacuum venit.</p>
<p><span class="br"></span><span class="lineNumber">7</span><span class="br"></span>Non videntur tibi contra naturam vivere qui commutant cum feminis vestem? Non vivunt




</p></section><notes><section class="footnotes"><ul><li class="note" id="note_LCL077_414_1"><a class="footnoteCrossrefLink" href="#target_note_LCL077_414_1" title="Click to highlight in text"><sup class="lineRef">1</sup><span class="italic">qui ieiuni</span> Pinc. and cod. Harl.; <span class="italic">ieiuni</span> BAp.</a></li><script type="text/javascript">document.getElementById('note_LCL077_414_1').style.display = "none";</script></ul></section></notes></section>