<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

facienda sunt. Statua et materiam habuit, quae pateretur artificem, et artificem, qui materiae daret faciem. Ergo in statua materia aes fuit, causa opifex Eadem condicio rerum omnium est; ex eo constant,
<span class="br"></span><span class="lineNumber">4</span><span class="br"></span>quod fit, et ex eo, quod facit. Stoicis placet unam causam esse, id, quod facit. Aristoteles putat causam tribus modis dici: “Prima,” inquit, “causa est ipsa materia, sine qua nihil potest effici; secunda opifex. Tertia est forma, quae unicuique operi inponitur tamquam statuae”; nam hanc Aristoteles idos vocat.
“Quarta quoque,” inquit, “his accedit, propositum
<span class="br"></span><span class="lineNumber">5</span><span class="br"></span>totius operis.” Quid sit hoc, aperiam. Aes prima statuae causa est. Numquam enim facta esset, nisi fuisset id, ex quo funderetur ducereturve. Secunda causa artifex est. Non potuisset enim aes illud in habitum statuae figurari, nisi accessissent peritae manus. Tertia causa est forma. Neque enim statua ista doryphoros aut diadumenos vocaretur, nisi haec illi esset inpressa facies. Quarta causa est faciendi propositum. Nam nisi hoc fuisset, facta non esset.
<span class="br"></span><span class="lineNumber">6</span><span class="br"></span>Quid<a class="footnoteLink" href="#note_LCL075_446_1" id="target_note_LCL075_446_1"><sup>1</sup></a> est propositum? Quod invitavit artificem, quod ille secutus fecit; vel pecunia est haec, si venditurus fabricavit, vel gloria, si laboravit in nomen, vel religio, si donum templo paravit. Ergo et haec




</p></section><notes><section class="footnotes"><ul><li class="note" id="note_LCL075_446_1"><a class="footnoteCrossrefLink" href="#target_note_LCL075_446_1" title="Click to highlight in text"><sup class="lineRef">1</sup><span class="italic">quid</span> the later MSS.; <span class="italic">quod</span> pLVPb.</a></li><script type="text/javascript">document.getElementById('note_LCL075_446_1').style.display = "none";</script></ul></section></notes></section>