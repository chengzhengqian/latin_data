<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p>Ad summam, quem voles mihi ex his, quorum nomina cum Crasso Licinoque<a class="footnoteLink" href="#note_LCL077_376_1" id="target_note_LCL077_376_1"><sup>1</sup></a> numerantur, in medium licet protrahas. Adferat censum, et quicquid
habet et quicquid sperat, simul computet; iste, si mihi credis, pauper est, si tibi, potest esse.
<span class="br"></span><span class="lineNumber">10</span><span class="br"></span>At hic, qui se ad id,<a class="footnoteLink" href="#note_LCL077_376_2" id="target_note_LCL077_376_2"><sup>2</sup></a> quod exigit natura, composuit, non tantum extra sensum est paupertatis, sed extra metum. Sed ut scias, quam difficile sit res suas ad naturalem modum coartare, hic ipse, quem circa dicimus, quem tu vocas pauperem, habet aliquid et
<span class="br"></span><span class="lineNumber">11</span><span class="br"></span>supervacui. At excaecant populum et in se convertunt
opes, si numerati multum ex aliqua domo effertur, si multum auri tecto quoque eius inlinitur, si familia aut corporibus electa aut spectabilis cultu est. Omnium istorum felicitas in publicum spectat;
ille, quem nos et populo et fortunae subduximus,<a class="footnoteLink" href="#note_LCL077_376_3" id="target_note_LCL077_376_3"><sup>3</sup></a>
<span class="br"></span><span class="lineNumber">12</span><span class="br"></span>beatus introsum est. Nam quod ad illos pertinet, apud quos falso divitiarum nomen invasit occupata paupertas, sic divitias habent, quomodo habere dicimur febrem, cum illa nos habeat. E contrario dicere solemus: febris illum tenet. Eodem modo dicendum est: divitiae illum tenent. Nihil ergo monuisse te malim quam hoc, quod nemo monetur satis, ut omnia naturalibus desideriis metiaris, quibus aut gratis satis fiat aut parvo;
<span class="br"></span><span class="lineNumber">13</span><span class="br"></span>tantum miscere vitia desideriis noli. Quaeris, quali





</p></section><notes><section class="footnotes"><ul><li class="note" id="note_LCL077_376_1"><a class="footnoteCrossrefLink" href="#target_note_LCL077_376_1" title="Click to highlight in text"><sup class="lineRef">1</sup><span class="italic">Crasso Licinoque</span> Muretus; <span class="italic">croeso</span> (<span class="italic">crasso</span>) <span class="italic">licinioque</span> MSS.</a></li><script type="text/javascript">document.getElementById('note_LCL077_376_1').style.display = "none";</script><li class="note" id="note_LCL077_376_2"><a class="footnoteCrossrefLink" href="#target_note_LCL077_376_2" title="Click to highlight in text"><sup class="lineRef">2</sup><span class="italic">ad id</span> later MSS.; <span class="italic">ad</span> BA.</a></li><script type="text/javascript">document.getElementById('note_LCL077_376_2').style.display = "none";</script><li class="note" id="note_LCL077_376_3"><a class="footnoteCrossrefLink" href="#target_note_LCL077_376_3" title="Click to highlight in text"><sup class="lineRef">3</sup><span class="italic">subduximus</span> later MSS.; <span class="italic">subdiximus</span> BA.</a></li><script type="text/javascript">document.getElementById('note_LCL077_376_3').style.display = "none";</script></ul></section></notes></section>