<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

accepimus, quamdiu in sua qualitate perdurant et solida innatant stomacho, onera sunt; at cum ex eo, quod erant, mutata sunt, tum demum in vires et in sanguinem transeunt. Idem in his, quibus aluntur ingenia, praestemus, ut quaecumque hausimus, non
<span class="br"></span><span class="lineNumber">7</span><span class="br"></span>patiamur integra esse, ne aliena sint. Concoquamus illa; alioqui in memoriam ibunt, non in ingenium. Adsentiamur illis fideliter et nostra faciamus, ut unum quiddam fiat ex multis, sicut unus numerus fit ex singulis, cum minores summas et dissidentes conputatio una comprendit. Hoc faciat animus noster: omnia, quibus est adiutus, abscondat, ipsum
<span class="br"></span><span class="lineNumber">8</span><span class="br"></span>tantum ostendat, quod effecit. Etiam si cuius in te comparebit similitudo, quem admiratio tibi altius fixerit, similem esse te volo quomodo filium, non quomodo imaginem; imago res mortua est.</p>
<p>“Quid ergo? Non intellegetur, cuius imiteris orationem,
cuius argumentationem, cuius sententias?”
Puto aliquando ne intellegi quidem posse, si imago vera sit; haec enim<a class="footnoteLink" href="#note_LCL076_280_1" id="target_note_LCL076_280_1"><sup>1</sup></a> omnibus, quae ex quo velut exemplari traxit, formam suam inpressit, ut in unitatem
<span class="br"></span><span class="lineNumber">9</span><span class="br"></span>illa conpetant.<a class="footnoteLink" href="#note_LCL076_280_2" id="target_note_LCL076_280_2"><sup>2</sup></a> Non vides, quam multorum vocibus chorus constet? Unus tamen ex omnibus redditur; aliqua illic acuta est, aliqua gravis, aliqua




</p></section><notes><section class="footnotes"><ul><li class="note" id="note_LCL076_280_1"><a class="footnoteCrossrefLink" href="#target_note_LCL076_280_1" title="Click to highlight in text"><sup class="lineRef">1</sup><span class="italic">si imago vera sit; haec enim</span> Madvig; <span class="italic">si magni viri nec enim</span> VPb.</a></li><script type="text/javascript">document.getElementById('note_LCL076_280_1').style.display = "none";</script><li class="note" id="note_LCL076_280_2"><a class="footnoteCrossrefLink" href="#target_note_LCL076_280_2" title="Click to highlight in text"><sup class="lineRef">2</sup><span class="italic">competant</span> later MSS.; <span class="italic">conparavit</span> or <span class="italic">conpetat</span> MSS.</a></li><script type="text/javascript">document.getElementById('note_LCL076_280_2').style.display = "none";</script></ul></section></notes></section>