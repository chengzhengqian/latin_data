<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

Cleanthes aquam traxit et rigando horto locavit manus. Platonem non accepit nobilem philosophia, sed fecit. Quid est quare desperes his te posse fieri parem? Omnes hi maiores tui sunt, si te illis geris dignum; geres autem, si hoc protinus tibi ipse persuaseris,
<span class="br"></span><span class="lineNumber">4</span><span class="br"></span>a nullo te nobilitate superari. Omnibus nobis totidem ante nos sunt; nullius non origo ultra memoriam iacet. Platon ait neminem regem non ex servis esse oriundum,neminem servumnon<a class="footnoteLink" href="#note_LCL075_288_1" id="target_note_LCL075_288_1"><sup>1</sup></a> exregibus. Omnia ista longa varietas miscuit et sursum deorsum
<span class="br"></span><span class="lineNumber">5</span><span class="br"></span>fortuna versavit. Quis est generosus? Ad virtutem bene a natura conpositus. Hoc unum intuendum est; alioquin si ad vetera revocas, nemo non inde est, ante quod nihil est. A primo mundi ortu usque in hoc tempus perduxit nos ex splendidis sordidisque alternata series. Non facit nobilem atrium plenum fumosis imaginibus. Nemo in nostram gloriam vixit nec quod ante nos fuit, nostrum est; animus facit nobilem, cui ex quacumque condicione supra fortunam licet surgere.</p>
<p><span class="br"></span><span class="lineNumber">6</span><span class="br"></span>Puta itaque te non equitem Romanum esse, sed libertinum; potes hoc consequi, ut solus sis liber inter ingenuos. “Quomodo? “inquis. Si mala bonaque
non populo auctore distinxeris. Intuendum est




</p></section><notes><section class="footnotes"><ul><li class="note" id="note_LCL075_288_1"><a class="footnoteCrossrefLink" href="#target_note_LCL075_288_1" title="Click to highlight in text"><sup class="lineRef">1</sup><span class="italic">servum non</span> Madvig; <span class="italic">non servum</span> MSS.</a></li><script type="text/javascript">document.getElementById('note_LCL075_288_1').style.display = "none";</script></ul></section></notes></section>