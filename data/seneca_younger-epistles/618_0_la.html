<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

ipso incessu adparere mollitiam? Si ille acer est et ferox, concitari gradum? Si furit aut, quod furori simile est, irascitur, turbatum esse corporis motum nec ire, sed ferri?</p>
<p>Quanto hoc magis accidere ingenio putas, quod totum animo permixtum est; ab illo fingitur, illi
<span class="br"></span><span class="lineNumber">4</span><span class="br"></span>paret, inde legem petit. Quomodo Maecenas vixerit notius est, quam ut narrari nunc debeat, quomodo ambulaverit, quam delicatus fuerit, quam cupierit videri, quam vitia sua latere noluerit. Quid ergo? Non oratio eius aeque soluta est quam ipse discinctus? Non tam insignita illius verba sunt quam cultus, quam comitatus, quam domus, quam uxor? Magni vir ingenii fuerat, si illud egisset via rectiore, si non vitasset intellegi, si non etiam in oratione difflueret. Videbis itaque eloquentiam ebrii hominis involutam et errantem et licentiae plenam.<a class="footnoteLink" href="#note_LCL077_302_1" id="target_note_LCL077_302_1"><sup>1</sup></a></p>
<p><span class="br"></span><span class="lineNumber">5</span><span class="br"></span>Quid turpius “amne silvisque ripa comantibus?” Vide ut “alveum lintribus arent versoque vado<a class="footnoteLink" href="#note_LCL077_302_2" id="target_note_LCL077_302_2"><sup>2</sup></a> remittant hortos.” Quid? Si quis “feminae cinno crispat et labris columbatur incipitque suspirans, ut cervice lassa fanantur nemoris tyranni.” “Inremediabilis
factio rimantur epulis lagonaque temptant





</p></section><notes><section class="footnotes"><ul><li class="note" id="note_LCL077_302_1"><a class="footnoteCrossrefLink" href="#target_note_LCL077_302_1" title="Click to highlight in text"><sup class="lineRef">1</sup>After <span class="italic">plenam</span> BA give <span class="italic">Maecenas de cultu suo</span>; an interpolation (Gruter). See Summers in <span class="italic">C.Q.</span> ii. 170 ff., and O. Hense, p. 548 (ed. of 1914), for a discussion of the quoted passages.</a></li><script type="text/javascript">document.getElementById('note_LCL077_302_1').style.display = "none";</script><li class="note" id="note_LCL077_302_2"><a class="footnoteCrossrefLink" href="#target_note_LCL077_302_2" title="Click to highlight in text"><sup class="lineRef">2</sup><span class="italic">vado</span> later MSS.; <span class="italic">vada</span> BA.</a></li><script type="text/javascript">document.getElementById('note_LCL077_302_2').style.display = "none";</script></ul></section></notes></section>