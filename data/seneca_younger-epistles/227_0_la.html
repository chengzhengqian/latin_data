<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

a terrenis ad divina dimisit. Haec libertas eius est, haec evagatio; subducit interim se custodiae, in qua
<span class="br"></span><span class="lineNumber">17</span><span class="br"></span>tenetur, et caelo reficitur. Quemadmodum artifices<a class="footnoteLink" href="#note_LCL075_454_1" id="target_note_LCL075_454_1"><sup>1</sup></a> alicuius rei subtilioris, quae intentione oculos defetigat,
si malignum habent et precarium<a class="footnoteLink" href="#note_LCL075_454_2" id="target_note_LCL075_454_2"><sup>2</sup></a> lumen, in publicum prodeunt et in aliqua regione ad populi otium dedicata oculos libera luce delectant; sic animus in hoc tristi et obscuro domicilio clusus, quotiens potest, apertum petit et in rerum naturae contemplatione requiescit.</p>
<p><span class="br"></span><span class="lineNumber">18</span><span class="br"></span>Sapiens adsectatorque sapientiae adhaeret quidem in corpore suo, sed optima sui parte abest et cogitationes
suas ad sublimia intendit. Velut sacramento rogatus hoc, quod vivit, stipendium putat. Et ita formatus est, ut illi nec amor vitae nec odium sit, patiturque mortalia, quamvis sciat ampliora superesse.
<span class="br"></span><span class="lineNumber">19</span><span class="br"></span>Interdicis mihi inspectione rerum naturae, a toto abductum redigis in partem? Ego non quaeram, quae sint initia universorum? Quis rerum formator? Quis omnia in uno mersa et materia inerti convoluta discreverit? Non quaeram, quis sit istius artifex mundi? Qua ratione tanta magnitudo in legem et ordinem venerit? Quis sparsa collegerit, confusa distinxerit, in una deformitate iacentibus faciem diviserit? Unde lux tanta fundatur? Ignis sit, an




</p></section><notes><section class="footnotes"><ul><li class="note" id="note_LCL075_454_1"><a class="footnoteCrossrefLink" href="#target_note_LCL075_454_1" title="Click to highlight in text"><sup class="lineRef">1</sup><span class="italic">ex</span> after <span class="italic">artifices</span> deleted by Haase.</a></li><script type="text/javascript">document.getElementById('note_LCL075_454_1').style.display = "none";</script><li class="note" id="note_LCL075_454_2"><a class="footnoteCrossrefLink" href="#target_note_LCL075_454_2" title="Click to highlight in text"><sup class="lineRef">2</sup><span class="italic">precarium</span> ÎŸ and a MS. of Opsopoeus; <span class="italic">praeclarium</span> or <span class="italic">praeclarum</span> pVLPb.</a></li><script type="text/javascript">document.getElementById('note_LCL075_454_2').style.display = "none";</script></ul></section></notes></section>