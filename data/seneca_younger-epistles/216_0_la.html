<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

iucunda est, quomodo poma quaedam sunt suaviter aspera, quomodo in vino nimis veteri ipsa nos amaritudo delectat; cum vero intervenit spatium, omne, quod angebat, extinguitur et pura ad nos
<span class="br"></span><span class="lineNumber">6</span><span class="br"></span>voluptas venit.” Si illi credimus, “Amicos incolumes cogitare melle ac placenta frui est; eorum, qui fuerunt, retractatio non sine acerbitate quadam iuvat. Quis autem negaverit haec acria quoque et habentia
<span class="br"></span><span class="lineNumber">7</span><span class="br"></span>austeritatis aliquid stomachum excitare?” Ego non idem sentio, mihi amicorum defunctorum cogitatio dulcis ac blanda est. Habui enim illos tamquam amissurus, amisi tamquam habeam.</p>
<p>Fac ergo, mi Lucili, quod aequitatem tuam decet, desine beneficium fortunae male interpretari; abstulit,
<span class="br"></span><span class="lineNumber">8</span><span class="br"></span>sed dedit. Ideo amicis avide fruamur, quia quamdiu contingere hoc possit, incertum est. Cogitemus,
quam saepe illos reliquerimus in aliquam peregrinationem
longinquam exituri, quam saepe eodem morantes loco non viderimus; intellegemus plus nos
<span class="br"></span><span class="lineNumber">9</span><span class="br"></span>temporis in vivis perdidisse. Feras autem hos, qui neglegentissime amicos habent, miserrime lugent, nec amant quemquam, nisi perdiderunt? Ideoque tunc effusius maerent, quia verentur, ne dubium sit, an
<span class="br"></span><span class="lineNumber">10</span><span class="br"></span>amaverint; sera indicia adfectus sui quaerunt. Si
habemus alios amicos, male de iis et meremur et
</p></section><notes></notes></section>