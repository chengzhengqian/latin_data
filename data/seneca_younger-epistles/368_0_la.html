<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

hostibus suis imparem reddidit; haec crudelem fecit, cum capita principum civitatis cenanti referrentur, cum inter apparatissimas epulas luxusque regales ora ac manus proscriptorum recognosceret, cum vino gravis sitiret tamen sanguinem. Intolerabile erat, quod ebrius fiebat, cum haec faceret; quanto intolerabilius,
quod haec in ipsa ebrietate faciebat!
<span class="br"></span><span class="lineNumber">26</span><span class="br"></span>Fere vinolentiam crudelitas sequitur; vitiatur enim exasperaturque sanitas mentis. Ut querulos difficilesque<a class="footnoteLink" href="#note_LCL076_274_1" id="target_note_LCL076_274_1"><sup>1</sup></a>
faciunt diutini morbi et ad minimam rabidos<a class="footnoteLink" href="#note_LCL076_274_2" id="target_note_LCL076_274_2"><sup>2</sup></a> offensionem, ita ebrietates continuae efferant animos. Nam cum saepe apud se non sint,<a class="footnoteLink" href="#note_LCL076_274_3" id="target_note_LCL076_274_3"><sup>3</sup></a> consuetudo insaniae durat et<a class="footnoteLink" href="#note_LCL076_274_4" id="target_note_LCL076_274_4"><sup>4</sup></a> vitia vino concepta etiam sine illo valent.</p>
<p><span class="br"></span><span class="lineNumber">27</span><span class="br"></span>Dic ergo, quare sapiens non debeat ebrius fieri. Deformitatem rei et inportunitatem ostende rebus, non verbis. Quod facillimum est, proba istas, quae voluptates vocantur, ubi transcenderunt modum, poenas esse. Nam si illud argumentaberis, sapientem multo vino inebriari et retinere rectum tenorem,
etiam si temulentus sit; licet colligas nec veneno poto moriturum nec sopore sumpto dormiturum nec elleboro accepto, quicquid in visceribus haerebit, eiecturum deiecturumque. Sed si temptantur pedes,







</p></section><notes><section class="footnotes"><ul><li class="note" id="note_LCL076_274_1"><a class="footnoteCrossrefLink" href="#target_note_LCL076_274_1" title="Click to highlight in text"><sup class="lineRef">1</sup><span class="italic">ut querulos difficilesque</span> Madvig; <span class="italic">quem difficilesque</span> VPb.</a></li><script type="text/javascript">document.getElementById('note_LCL076_274_1').style.display = "none";</script><li class="note" id="note_LCL076_274_2"><a class="footnoteCrossrefLink" href="#target_note_LCL076_274_2" title="Click to highlight in text"><sup class="lineRef">2</sup><span class="italic">rabidos</span> Haupt; <span class="italic">radios</span> VPb; <span class="italic">babidos</span> Arg b.</a></li><script type="text/javascript">document.getElementById('note_LCL076_274_2').style.display = "none";</script><li class="note" id="note_LCL076_274_3"><a class="footnoteCrossrefLink" href="#target_note_LCL076_274_3" title="Click to highlight in text"><sup class="lineRef">3</sup><span class="italic">sint</span> later MSS.; <span class="italic">sunt</span> VPb.</a></li><script type="text/javascript">document.getElementById('note_LCL076_274_3').style.display = "none";</script><li class="note" id="note_LCL076_274_4"><a class="footnoteCrossrefLink" href="#target_note_LCL076_274_4" title="Click to highlight in text"><sup class="lineRef">4</sup><span class="italic">durat et</span> Wolters; <span class="italic">durata, duracta, or durat ac</span> MSS.</a></li><script type="text/javascript">document.getElementById('note_LCL076_274_4').style.display = "none";</script></ul></section></notes></section>