<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
rerum mearum status, quid adferrent; olim iam nec perit quicquam mihi nec adquiritur. Hoc, etiam si senex non essem, fuerat sentiendum; nunc vero multo magis. Quantulumcumque haberem, tamen plus iam mihi superesset viatici quam viae, praesertim cum eam viam simus<a class="footnoteLink" href="#note_LCL076_170_1" id="target_note_LCL076_170_1"><sup>1</sup></a> ingressi, quam peragere non est necesse.
<span class="br"></span><span class="lineNumber">4</span><span class="br"></span>Iter inperfectum erit,si in media parte aut citra petitum locum steteris; vita non est inperfecta, si honesta est. Ubicumque desines, si bene desines, tota est. Saepe autem et fortiter desinendum est et non ex maximis causis; nam nec eae<a class="footnoteLink" href="#note_LCL076_170_2" id="target_note_LCL076_170_2"><sup>2</sup></a> maximae sunt, quae nos tenent.</p>
<p><span class="br"></span><span class="lineNumber">5</span><span class="br"></span>Tullius Marcellinus, quem optime noveras, adulescens
quietus<a class="footnoteLink" href="#note_LCL076_170_3" id="target_note_LCL076_170_3"><sup>3</sup></a> et cito senex, morbo et non insanabili
correptus sed longo et molesto et multa imperante, coepit deliberare de morte. Convocavit complures amicos. Unusquisque aut quia timidus erat, id illi suadebat, quod sibi suasisset, aut quia adulator et blandus, id consilium dabat, quod deliberanti
<span class="br"></span><span class="lineNumber">6</span><span class="br"></span>gratius fore suspicabatur; amicus noster Stoicus, homo egregius et, ut verbis illum, quibus laudari dignus est, laudem, vir fortis ac strenuus, videtur mihi optime illum cohortatus. Sic enim coepit: “Noli, mi Marcelline, torqueri, tamquam de







</p></section><notes><section class="footnotes"><ul><li class="note" id="note_LCL076_170_1"><a class="footnoteCrossrefLink" href="#target_note_LCL076_170_1" title="Click to highlight in text"><sup class="lineRef">1</sup><span class="italic">simus</span> later MSS.; <span class="italic">sumus</span> VPb.</a></li><script type="text/javascript">document.getElementById('note_LCL076_170_1').style.display = "none";</script><li class="note" id="note_LCL076_170_2"><a class="footnoteCrossrefLink" href="#target_note_LCL076_170_2" title="Click to highlight in text"><sup class="lineRef">2</sup><span class="italic">nec eae</span> O. Rossbach; <span class="italic">nec et</span> VPb.</a></li><script type="text/javascript">document.getElementById('note_LCL076_170_2').style.display = "none";</script><li class="note" id="note_LCL076_170_3"><a class="footnoteCrossrefLink" href="#target_note_LCL076_170_3" title="Click to highlight in text"><sup class="lineRef">3</sup>J. W. Duff would read, with Kron., <span class="italic">vietus,</span> “old,” “withered.”</a></li><script type="text/javascript">document.getElementById('note_LCL076_170_3').style.display = "none";</script></ul></section></notes></section>