<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

faciant, quibus sobrii erubescant, nihil aliud esse ebrietatem quam voluntariam insaniam. Extende in plures dies illum ebrii habitum; numquid de furore
<span class="br"></span><span class="lineNumber">19</span><span class="br"></span>dubitabis? Nunc quoque non est minor, sed brevior. Refer Alexandri Macedonis exemplum, qui Clitum, carissimum sibi ac fidelissimum, inter epulas transfodit
et intellecto facinore mori voluit, certe debuit.<a class="footnoteLink" href="#note_LCL076_270_1" id="target_note_LCL076_270_1"><sup>1</sup></a></p>
<p>Omne vitium ebrietas et incendit et detegit, obstantem malis conatibus verecundiam removet. Plures enim pudore peccandi quam bona voluntate
<span class="br"></span><span class="lineNumber">20</span><span class="br"></span>prohibitis abstinent. Ubi possedit animum nimia vis vini, quicquid mali latebat, emergit, Non facit ebrietas vitia, sed protrahit; tunc libidinosus ne cubiculum quidem expectat, sed cupiditatibus suis quantum petierunt sine dilatione permittit; tunc inpudicus morbum profitetur ac publicat; tunc petulans non linguam, non manum continet. Crescit insolenti superbia, crudelitas saevo, malignitas livido.
<span class="br"></span><span class="lineNumber">21</span><span class="br"></span>Omne vitium laxatur<a class="footnoteLink" href="#note_LCL076_270_2" id="target_note_LCL076_270_2"><sup>2</sup></a> et prodit. Adice illam ignorationem sui, dubia et parum explanata verba, incertos oculos, gradum errantem, vertiginem capitis, tecta ipsa mobilia velut aliquo turbine circumagente totam domum, stomachi tormenta, cum effervescit merum ac viscera ipsa distendit. Tunc tamen






</p></section><notes><section class="footnotes"><ul><li class="note" id="note_LCL076_270_1"><a class="footnoteCrossrefLink" href="#target_note_LCL076_270_1" title="Click to highlight in text"><sup class="lineRef">1</sup><span class="italic">debuit</span> Lipsius; <span class="italic">deruit</span> VPb; <span class="italic">meruit</span> Gruter.</a></li><script type="text/javascript">document.getElementById('note_LCL076_270_1').style.display = "none";</script><li class="note" id="note_LCL076_270_2"><a class="footnoteCrossrefLink" href="#target_note_LCL076_270_2" title="Click to highlight in text"><sup class="lineRef">2</sup><span class="italic">laxatur</span> Lipsius; <span class="italic">taxatur</span> or <span class="italic">texatur</span> MSS.</a></li><script type="text/javascript">document.getElementById('note_LCL076_270_2').style.display = "none";</script></ul></section></notes></section>