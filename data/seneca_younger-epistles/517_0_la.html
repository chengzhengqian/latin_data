<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
utar verbo, iconismos<a class="footnoteLink" href="#note_LCL077_100_1" id="target_note_LCL077_100_1"><sup>1</sup></a> ex usu esse confiteor; proponamus
<span class="br"></span><span class="lineNumber">67</span><span class="br"></span>laudanda, invenietur imitator. Putas utile dari tibi argumenta, per quae intellegas nobilem equum, ne fallaris empturus, ne operam perdas in ignavo? Quanto hoc utilius est, excellentis animi notas nosse, quas ex alio in se transferre permittitur.</p>
<blockquote><p><span class="br"></span><span class="lineNumber">68</span><span class="br"></span><span class="line">Continuo pecoris generosi pullus in arvis</span><span class="linebreak"></span>
<span class="line">Altius ingreditur et mollia crura reponit;</span><span class="linebreak"></span>
<span class="line">Primus et ire viam et fluvios temptare minantis</span><span class="linebreak"></span>
<span class="line">Audet et ignoto sese committere ponti,</span><span class="linebreak"></span>
<span class="line">Nec vanos horret strepitus. Illi ardua cervix</span><span class="linebreak"></span>
<span class="line">Argutumque caput, brevis alvus obesaque terga,</span><span class="linebreak"></span>
<span class="line">Luxuriatque toris animosum pectus. . . .</span><span class="linebreak"></span>
<span class="line">. . . Tum, si qua sonum procul arma dederunt,</span><span class="linebreak"></span>
<span class="line">Stare loco nescit, micat auribus et tremit artus</span><span class="linebreak"></span>
<span class="line">Conlectumque premens volvit sub naribus ignem.</span><span class="linebreak"></span></p></blockquote>
<p class="noindent"><span class="br"></span><span class="lineNumber">69</span><span class="br"></span>Dum aliud agit, Vergilius noster descripsit virum fortem; ego certe non aliam imaginem magno viro dederim. Si mihi M. Cato exprimendus sit,<a class="footnoteLink" href="#note_LCL077_100_2" id="target_note_LCL077_100_2"><sup>2</sup></a> inter fragores bellorum civilium inpavidus et primus incessens
admotos<a class="footnoteLink" href="#note_LCL077_100_3" id="target_note_LCL077_100_3"><sup>3</sup></a> iam exercitus Alpibus civilique se bello ferens obvium, non alium illi adsignaverim
<span class="br"></span><span class="lineNumber">70</span><span class="br"></span>vultum, non alium habitum. Altius certe nemo ingredi potuit quam qui simul contra Caesarem






</p></section><notes><section class="footnotes"><ul><li class="note" id="note_LCL077_100_1"><a class="footnoteCrossrefLink" href="#target_note_LCL077_100_1" title="Click to highlight in text"><sup class="lineRef">1</sup><span class="italic">iconismos</span> cod. Velz.; <span class="italic">iconismo</span> BA.</a></li><script type="text/javascript">document.getElementById('note_LCL077_100_1').style.display = "none";</script><li class="note" id="note_LCL077_100_2"><a class="footnoteCrossrefLink" href="#target_note_LCL077_100_2" title="Click to highlight in text"><sup class="lineRef">2</sup><span class="italic">sit</span> added by Hermes.</a></li><script type="text/javascript">document.getElementById('note_LCL077_100_2').style.display = "none";</script><li class="note" id="note_LCL077_100_3"><a class="footnoteCrossrefLink" href="#target_note_LCL077_100_3" title="Click to highlight in text"><sup class="lineRef">3</sup><span class="italic">admotos</span> Pinc.; <span class="italic">admotus</span> BA.</a></li><script type="text/javascript">document.getElementById('note_LCL077_100_3').style.display = "none";</script></ul></section></notes></section>