<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
</section>
<section class="div2">
<h2><span class="ac">CII.<span class="linebreak"></span>
<span class="sc">Seneca Lvcilio svo salvtem</span></span></h2>
<p><span class="br"></span><span class="lineNumber">1</span><span class="br"></span>Quomodo molestus est iucundum somnium videnti qui excitat, aufert enim voluptatem, etiam si falsam, effectum tamen verae habentem; sic epistula tua mihi fecit iniuriam. Revocavit enim me cogitationi aptae traditum et iturum, si licuisset, ulterius.
<span class="br"></span><span class="lineNumber">2</span><span class="br"></span>Iuvabat de aeternitate animarum quaerere, immo mehercules credere. Praebebam<a class="footnoteLink" href="#note_LCL077_168_1" id="target_note_LCL077_168_1"><sup>1</sup></a> enim me facilem opinionibus magnorum virorum rem gratissimam promittentium magis quam probantium. Dabam me spei tantae. Iam eram fastidio mihi, iam reliquias aetatis infractae contemnebam in immensum illud tempus et in possessionem omnis aevi transiturus;
cum subito experrectus<a class="footnoteLink" href="#note_LCL077_168_2" id="target_note_LCL077_168_2"><sup>2</sup></a> sum epistula tua accepta et tam bellum somnium perdidi. Quod repetam, si te dimisero, et redimam.</p>
<p><span class="br"></span><span class="lineNumber">3</span><span class="br"></span>Negat me epistula prima totam quaestionem explicuisse,
in qua probare conabar id quod nostris placet, claritatem, quae post mortem contingit, bonum esse. Id enim me non solvisse, quod opponitur
nobis: “Nullum,” inquiunt, “bonum ex distantibus. Hoc autem ex distantibus constat.”
<span class="br"></span><span class="lineNumber">4</span><span class="br"></span>Quod interrogas, mi Lucili, eiusdem quaestionis est




</p></section><notes><section class="footnotes"><ul><li class="note" id="note_LCL077_168_1"><a class="footnoteCrossrefLink" href="#target_note_LCL077_168_1" title="Click to highlight in text"><sup class="lineRef">1</sup><span class="italic">praebebam</span> Buecheler; <span class="italic">credebam</span> BA.</a></li><script type="text/javascript">document.getElementById('note_LCL077_168_1').style.display = "none";</script><li class="note" id="note_LCL077_168_2"><a class="footnoteCrossrefLink" href="#target_note_LCL077_168_2" title="Click to highlight in text"><sup class="lineRef">2</sup><span class="italic">experrectus</span> later MSS.; <span class="italic">experfectus</span> BA.</a></li><script type="text/javascript">document.getElementById('note_LCL077_168_2').style.display = "none";</script></ul></section></notes></section>