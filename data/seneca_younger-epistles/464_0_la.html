<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p>Sed</p>
<blockquote><p><span class="line">Si cui virtus animusque in corpore praesens,</span><span class="linebreak"></span></p></blockquote>
<p class="noindent">hic deos aequat, illo tendit originis suae memor.
<span class="br"></span><span class="lineNumber">30</span><span class="br"></span>Nemo inprobe eo conatur ascendere, unde descenderat.
Quid est autem cur non existimes in eo divini aliquid existere, qui dei pars est? Totum hoc, quo continemur, et unum est et deus; et socii sumus eius et membra. Capax est noster animus, perfertur illo, si vitia non deprimant. Quemadmodum corporum nostrorum habitus erigitur et spectat in caelum, ita animus, cui in quantum vult licet porrigi, in hoc a natura rerum formatus est, ut paria dis vellet. Et si utatur suis viribus ac se in spatium suum extendat, non aliena via<a class="footnoteLink" href="#note_LCL076_466_1" id="target_note_LCL076_466_1"><sup>1</sup></a> ad summa nititur.
<span class="br"></span><span class="lineNumber">31</span><span class="br"></span>Magnus erat labor ire in caelum; redit. Cum hoc iter nactus est, vadit audaciter contemptor omnium nec ad pecuniam respicit aurumque et argentum illis, in quibus iacuere, tenebris dignissima, non ab hoc aestimat splendore,<a class="footnoteLink" href="#note_LCL076_466_2" id="target_note_LCL076_466_2"><sup>2</sup></a> quo inperitorum<a class="footnoteLink" href="#note_LCL076_466_3" id="target_note_LCL076_466_3"><sup>3</sup></a> verberant oculos, sed a vetere caeno,<a class="footnoteLink" href="#note_LCL076_466_4" id="target_note_LCL076_466_4"><sup>4</sup></a> ex quo illa secrevit
cupiditas nostra et effodit.</p>
<p>Scit, inquam, aliubi positas esse divitias quam quo congeruntur; animum impleri debere, non arcam.
<span class="br"></span><span class="lineNumber">32</span><span class="br"></span>Hunc inponere dominio rerum omnium licet, hunc in possessionem rerum naturae inducere, ut sua







</p></section><notes><section class="footnotes"><ul><li class="note" id="note_LCL076_466_1"><a class="footnoteCrossrefLink" href="#target_note_LCL076_466_1" title="Click to highlight in text"><sup class="lineRef">1</sup><span class="italic">via</span> Schweighaeuser; <span class="italic">vita</span> BA.</a></li><script type="text/javascript">document.getElementById('note_LCL076_466_1').style.display = "none";</script><li class="note" id="note_LCL076_466_2"><a class="footnoteCrossrefLink" href="#target_note_LCL076_466_2" title="Click to highlight in text"><sup class="lineRef">2</sup><span class="italic">ab hoc aestimat splendore</span> Rubenius; <span class="italic">ad hoc aestimat splendorem</span> BA.</a></li><script type="text/javascript">document.getElementById('note_LCL076_466_2').style.display = "none";</script><li class="note" id="note_LCL076_466_3"><a class="footnoteCrossrefLink" href="#target_note_LCL076_466_3" title="Click to highlight in text"><sup class="lineRef">3</sup><span class="italic">inperitorum</span> cod. Velz.; <span class="italic">inperitior</span> B; <span class="italic">inpericior</span> A.</a></li><script type="text/javascript">document.getElementById('note_LCL076_466_3').style.display = "none";</script><li class="note" id="note_LCL076_466_4"><a class="footnoteCrossrefLink" href="#target_note_LCL076_466_4" title="Click to highlight in text"><sup class="lineRef">4</sup><span class="italic">a vetere caeno</span> Rubenius; <span class="italic">avertero caelo</span> BA.</a></li><script type="text/javascript">document.getElementById('note_LCL076_466_4').style.display = "none";</script></ul></section></notes></section>