<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
</section>
<section class="div2">
<h2><span class="sc">XXXVI.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Amicum tuum hortare, ut istos magno animo contemnat,
qui illum obiurgant, quod umbram et otium petierit, quod dignitatem suam destituerit, et cum plus consequi posset, praetulerit quietem omnibus; quam utiliter suum negotium gesserit, cotidie illis ostentet.<a class="footnoteLink" href="#note_LCL075_246_1" id="target_note_LCL075_246_1"><sup>1</sup></a> Hi, quibus invidetur, non desinent transire;
alii elidentur, alii cadent. Res est inquieta felicitas; ipsa se exagitat. Movet cerebrum non uno genere; alios in aliud irritat, hos in potentiam, illos in luxuriam. Hos inflat, illos mollit et totos resolvit.</p>
<p><span class="br"></span><span class="lineNumber">2</span><span class="br"></span>“At bene aliquis illam fert.” Sic, quomodo vinum. Itaque non est quod tibi isti persuadeant eum esse felicem, qui a<a class="footnoteLink" href="#note_LCL075_246_2" id="target_note_LCL075_246_2"><sup>2</sup></a> multis obsidetur; sic ad illum, quemadmodum ad lacum concurritur, quem exhauriunt et turbant. “Nugatorium et inertem vocant.” Scis quosdam perverse loqui et significare
<span class="br"></span><span class="lineNumber">3</span><span class="br"></span>contraria. Felicem vocabant; quid ergo? Erat? Ne illud quidem curo, quod quibusdam nimis horridi animi videtur et tetrici. Ariston aiebat malle se adulescentem tristem quam hilarem et amabilem turbae. Vinum enim bonum fieri, quod recens durum et asperum visum est; non pati aetatem, quod in



 
</p></section><notes><section class="footnotes"><ul><li class="note" id="note_LCL075_246_1"><a class="footnoteCrossrefLink" href="#target_note_LCL075_246_1" title="Click to highlight in text"><sup class="lineRef">1</sup><span class="italic">ostentet</span> P; <span class="italic">ostendet</span> pb; <span class="italic">ostendit</span> L. Hense suggests <span class="italic">ostendat.</span></a></li><script type="text/javascript">document.getElementById('note_LCL075_246_1').style.display = "none";</script><li class="note" id="note_LCL075_246_2"><a class="footnoteCrossrefLink" href="#target_note_LCL075_246_2" title="Click to highlight in text"><sup class="lineRef">2</sup><span class="italic">qui a</span> Pb; <span class="italic">quia</span> L; <span class="italic">qui</span> p (defended by Gertz).</a></li><script type="text/javascript">document.getElementById('note_LCL075_246_2').style.display = "none";</script></ul></section></notes></section>