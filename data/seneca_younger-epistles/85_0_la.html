<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
libertate pugnavi, nec agebam tanta pertinacia, ut liber, sed ut inter liberos viverem. Nunc quoniam deploratae sunt res generis humani, Cato deducatur
<span class="br"></span><span class="lineNumber">8</span><span class="br"></span>in tutum.” Inpressit deinde mortiferum corpori vulnus. Quo obligato a medicis cum minus sanguinis haberet, minus virium, animi idem, iam non tantum Caesari sed sibi iratus nudas in vulnus manus egit et generosum illum contemptoremque omnis potentiae spiritum non emisit, sed eiecit.</p>
<p><span class="br"></span><span class="lineNumber">9</span><span class="br"></span>Non in hoc exempla nunc congero, ut ingenium exerceam, sed ut te adversus id, quod maxime terribile
videtur, exhorter. Facilius autem exhortabor, si ostendero non fortes tantum viros hoc momentum efflandae animae contempsisse, sed quosdam ad alia ignavos in hac re aequasse animum fortissimorum, sicut illum Cn. Pompei socerum Scipionem, qui contrario
in Africam vento relatus cum teneri navem suam vidisset ab hostibus, ferro se transverberavit et quaerentibus, ubi imperator esset, “Imperator,”
<span class="br"></span><span class="lineNumber">10</span><span class="br"></span>inquit, “se bene habet.” Vox haec illum parem maioribus fecit et fatalem Scipionibus in Africa gloriam non est interrumpi passa. Multum fuit Carthaginem vincere, sed amplius mortem. “Imperator,”
inquit, “se bene habet.” An aliter debebat
<span class="br"></span><span class="lineNumber">11</span><span class="br"></span>imperator, et quidem Catonis, mori? Non revoco te ad historias nec ex omnibus saeculis contemptores


</p></section><notes></notes></section>