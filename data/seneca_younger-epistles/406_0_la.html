<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>Grammaticus circa curam sermonis versatur et, si latius evagari vult, circa historias, iam ut longissime fines suos proferat, circa carmina. Quid horum ad virtutem viam sternit? Syllabarum enarratio et verborum diligentia et fabularum memoria et versuum lex ac modificatio? Quid ex his metum demit,
<span class="br"></span><span class="lineNumber">4</span><span class="br"></span>cupiditatem eximit, libidinem frenat? . . . Quaeritur<a class="footnoteLink" href="#note_LCL076_350_1" id="target_note_LCL076_350_1"><sup>1</sup></a> utrum doceant isti virtutem an non; si non docent, ne tradunt quidem. Si docent, philosophi sunt. Vis scire, quam non ad docendam virtutem consederint?
Aspice, quam dissimilia inter se omnium studia sint; atqui similitudo esset idem docentium.</p>
<p><span class="br"></span><span class="lineNumber">5</span><span class="br"></span>Nisi forte tibi Homerum philosophum fuisse persuadent, cum his ipsis, quibus colligunt, negent. Nam modo Stoicum illum faciunt, virtutem solam probantem et voluptates refugientem et ab honesto ne inmortalitatis quidem pretio recedentem, modo Epicureum, laudantem statum quietae civitatis et inter convivia cantusque vitam exigentis, modo Peripateticum,
tria bonorum genera inducentem, modo Academicum, omnia incerta dicentem. Adparet nihil horum esse in illo, quia omnia sunt. Ista enim





</p></section><notes><section class="footnotes"><ul><li class="note" id="note_LCL076_350_1"><a class="footnoteCrossrefLink" href="#target_note_LCL076_350_1" title="Click to highlight in text"><sup class="lineRef">1</sup>After <span class="italic">frenat</span> MSS. give <span class="italic">ad geometriam transeamus et ad musicen; nihil apud illas invenies, quod vetet timere, vetet cupere. Quisquis ignorat, alia frustra scit,</span> leaving an impossible
syntax before <span class="italic">utrum. Videndum utrum</span> later MSS. <span class="italic">Quaeritur</span> would be a reasonable conjecture.</a></li><script type="text/javascript">document.getElementById('note_LCL076_350_1').style.display = "none";</script></ul></section></notes></section>