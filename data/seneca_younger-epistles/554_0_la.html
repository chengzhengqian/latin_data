<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
non nostrum, qui laudamur. Atqui hoc
quaerebatur.”</p>
<p><span class="br"></span><span class="lineNumber">11</span><span class="br"></span>Respondebo nunc singulis cursim. Primum, an sit aliquod ex distantibus bonum, etiamnunc quaeritur et pars utraque sententias habet. Deinde claritas desiderat multa suffragia? Potest et unius boni viri iudicio esse contenta; unus nos<a class="footnoteLink" href="#note_LCL077_174_1" id="target_note_LCL077_174_1"><sup>1</sup></a> bonus bonos iudicat.
<span class="br"></span><span class="lineNumber">12</span><span class="br"></span>“Quid ergo? “inquit, “et fama erit unius hominis existimatio et infamia unius malignus sermo? Gloriam quoque,” inquit, “latius fusam intellego, consensum enim multorum exigit.” Diversa horum condicio est et illius. Quare? Quia, si de me bene vir bonus sentit, eodem loco sum, quo si omnes boni idem sentirent; omnes enim, si me cognoverint, idem sentient. Par illis idemque iudicium est, aeque vero inficiscitur. Dissidere non possunt; ita pro eo est, ac si omnes idem sentiant, quia aliud
<span class="br"></span><span class="lineNumber">13</span><span class="br"></span>sentire non possunt. “Ad gloriam aut famam non est satis unius opinio.” Illic idem potest una sententia, quod omnium, quia omnium, si perrogetur, una erit; hic diversa dissimilium iudicia sunt. Difficiles adfectus, dubia omnia invenies, levia, suspecta. Putas tu posse unam omnium esse sententiam? Non est unius una sententia. Illi placet verum, veritatis una vis, una facies est; apud hos



</p></section><notes><section class="footnotes"><ul><li class="note" id="note_LCL077_174_1"><a class="footnoteCrossrefLink" href="#target_note_LCL077_174_1" title="Click to highlight in text"><sup class="lineRef">1</sup><span class="italic">unus nos</span> Hense; <span class="italic">nos</span> BA.</a></li><script type="text/javascript">document.getElementById('note_LCL077_174_1').style.display = "none";</script></ul></section></notes></section>