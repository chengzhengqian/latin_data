<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

est. Speras me dicturum non esse aliud cursum,
<span class="br"></span><span class="lineNumber">8</span><span class="br"></span>aliud currere, nec aliud calorem, aliud calere, nec aliud lucem, aliud lucere; concedo ista alia esse, sed non sortis alterius. Si valetudo indifferens est, et valere indifferens est<a class="footnoteLink" href="#note_LCL077_342_1" id="target_note_LCL077_342_1"><sup>1</sup></a>; si forma indifferens est, et formonsum esse. Si iustitia bonum est, et iustum esse. Si turpitudo malum est, et turpem esse malum est, tam mehercules quam, si lippitudo malum est, lippire quoque malum est. Hoc ut scias, neutrum esse sine altero potest. Qui sapit, sapiens est; qui sapiens est, sapit. Adeo non potest dubitari, an quale illud sit, tale hoc sit, ut quibusdam utrumque unum videatur atque idem.</p>
<p><span class="br"></span><span class="lineNumber">9</span><span class="br"></span>Sed illud libenter quaesierim: cum omnia aut mala sint aut bona aut indifferentia, sapere in quo numero sit? Bonum negant esse, malum utique non est; sequitur ut medium sit. Id autem medium atque indifferens vocamus, quod tam malo contingere quam bono possit, tamquam pecunia, forma, nobilitas. Hoc, ut sapiat, contingere nisi bono non potest; ergo indifferens non est. Atqui ne malum quidem est, quod contingere malo non potest; ergo bonum est. Quod nisi bonus non habet, bonum est. Sapere non
<span class="br"></span><span class="lineNumber">10</span><span class="br"></span>nisi bonus habet; ergo bonum est. “Accidens est,”
inquit, “sapientiae.” Hoc ergo, quod vocas sapere,



</p></section><notes><section class="footnotes"><ul><li class="note" id="note_LCL077_342_1"><a class="footnoteCrossrefLink" href="#target_note_LCL077_342_1" title="Click to highlight in text"><sup class="lineRef">1</sup><span class="italic">et valere indifferens est</span> add. Erasmus; <span class="italic">bene valere indifferens est</span> later MSS.</a></li><script type="text/javascript">document.getElementById('note_LCL077_342_1').style.display = "none";</script></ul></section></notes></section>