<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
Quod si est, rationi repugnat, ex qua virtutes sunt, et veritati, quae sine ratione non est. Quaecumque
<span class="br"></span><span class="lineNumber">23</span><span class="br"></span>autem opinio veritati repugnat, falsa est. Virum bonum concedas necesse est summae pietatis erga deos esse. Itaque quicquid illi accidit, aequo animo sustinebit; sciet enim id accidisse lege divina, qua universa procedunt. Quod si est, unum illi bonum erit, quod honestum; in hoc enim positum est et parere dis nec excandescere ad subita nec deplorare sortem suam, sed patienter excipere fatum et facere
<span class="br"></span><span class="lineNumber">24</span><span class="br"></span>imperata. Si ullum aliud est bonum quam honestum, sequetur nos aviditas vitae, aviditas rerum vitam instruentium, quod est intolerabile, infinitum, vagum. Solum ergo bonum est honestum, cui modus est.</p>
<p><span class="br"></span><span class="lineNumber">25</span><span class="br"></span>Diximus futuram hominum feliciorem vitam quam deorum, si ea bona sunt, quorum nullus<a class="footnoteLink" href="#note_LCL076_160_1" id="target_note_LCL076_160_1"><sup>1</sup></a> dis usus est, tamquam pecunia, honores. Adice nunc, quod si modo solutae corporibus animae manent, felicior illis status restat quam est, dum versantur in corpore. Atqui si ista bona sunt, quibus per corpora utimur, emissis erit peius, quod contra fidem est, feliciores esse liberis et in universum datis clausas et obsessas.
<span class="br"></span><span class="lineNumber">26</span><span class="br"></span>Illud quoque dixeram, si bona sunt ea, quae tam homini contingunt quam mutis animalibus, et muta




</p></section><notes><section class="footnotes"><ul><li class="note" id="note_LCL076_160_1"><a class="footnoteCrossrefLink" href="#target_note_LCL076_160_1" title="Click to highlight in text"><sup class="lineRef">1</sup><span class="italic">nullus</span> later MSS.; <span class="italic">nullum</span> VPb.</a></li><script type="text/javascript">document.getElementById('note_LCL076_160_1').style.display = "none";</script></ul></section></notes></section>