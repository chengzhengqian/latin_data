<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

sint et quid vocentur. Hoc est vita quorumdam
<span class="br"></span><span class="lineNumber">12</span><span class="br"></span>longa, et quod Tanusii sequitur annales. Numquid feliciorem iudicas eum, qui summo die muneris, quam eum, qui medio occiditur? Numquid aliquem tam stulte cupidum esse vitae putas, ut iugulari in spoliario quam in harena malit? Non maiore spatio alter alterum praecedimus. Mors per omnes it; qui occidit, consequitur occisum. Minimum est, de quo sollicitissime agitur. Quid autem ad rem pertinet, quam diu vites, quod evitare non possis? <span class="sc">Vale.</span></p>
</section>
<section class="div2">
<h2><span class="ac">XCIV.<span class="linebreak"></span>
<span class="sc">Seneca Lvcilio svo salvtem</span></span></h2>
<p><span class="br"></span><span class="lineNumber">1</span><span class="br"></span>Eam partem philosophiae, quae dat propria cuique personae praecepta nec in universum conponit hominem, sed marito suadet quomodo se gerat adversus uxorem, patri quomodo educet liberos, domino quomodo servos regat, quidam solam receperunt,
ceteras quasi extra utilitatem nostram vagantes
reliquerunt, tamquam quis posset de parte suadere nisi qui summam prius totius vitae complexus est.</p>
<p><span class="br"></span><span class="lineNumber">2</span><span class="br"></span>Sed Ariston Stoicus contrario hanc partem levem existimat et quae non descendat in pectus usque




</p></section><notes></notes></section>