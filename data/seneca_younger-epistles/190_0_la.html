<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
pavoris, quod illum curiosum facit, ut ait Vergilius noster:</p>
<blockquote><p>
<span class="line">Et me, quem dudum non ulla iniecta movebant</span><span class="linebreak"></span>
<span class="line">Tela neque adverso glomerati ex agmine Grai,</span><span class="linebreak"></span>
<span class="line">Nunc omnes terrent aurae, sonus excitat omnis</span><span class="linebreak"></span>
<span class="line">Suspensum et pariter comitique onerique timentem.</span><span class="linebreak"></span></p></blockquote>
<p class="noindent"><span class="br"></span><span class="lineNumber">13</span><span class="br"></span>Prior ille sapiens est, quem non tela vibrantia, non arietata inter se<a class="footnoteLink" href="#note_LCL075_380_1" id="target_note_LCL075_380_1"><sup>1</sup></a> arma agminis densi, non urbis in-pulsae
fragor territat. Hic alter inperitus est, rebus suis timet ad omnem crepitum expavescens, quem una quaelibet vox pro fremitu accepta deicit, quem motus levissimi exanimant; timidum illum sarcinae
<span class="br"></span><span class="lineNumber">14</span><span class="br"></span>faciunt. Quemcumque ex istis felicibus elegeris, multa trahentibus, multa portantibus, videbis illum
“comitique onerique timentem.”</p>
<p>Tunc ergo te scito esse conpositum, cum ad te nullus clamor pertinebit, cum te nulla vox tibi excutiet,
non si blandietur, non si minabitur, non si
<span class="br"></span><span class="lineNumber">15</span><span class="br"></span>inani sono vana circumstrepet. “Quid ergo? Non aliquando commodius est et carere convicio?”
Fateor. Itaque ego ex hoc loco migrabo. Experiri et exercere me volui. Quid necesse est diutius torqueri, cum tam facile remedium Vlixes sociis etiam adversus Sirenas invenerit? <span class="sc">Vale.</span></p>
</section><notes><section class="footnotes"><ul><li class="note" id="note_LCL075_380_1"><a class="footnoteCrossrefLink" href="#target_note_LCL075_380_1" title="Click to highlight in text"><sup class="lineRef">1</sup><span class="italic">inter se</span> Erasmus; <span class="italic">inter</span> pLPb; <span class="italic">inter,</span><sup>im</sup> V.</a></li><script type="text/javascript">document.getElementById('note_LCL075_380_1').style.display = "none";</script></ul></section></notes></section>