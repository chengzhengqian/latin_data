<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
mihi ista, quae laudo, nondum persuadeo. Etiam si persuasissem, nondum tam parata haberem aut tam
<span class="br"></span><span class="lineNumber">31</span><span class="br"></span>exercitata, ut ad omnes casus procurrerent. Quemadmodum
lana quosdam colores semel ducit, quosdam nisi saepius macerata et recocta non perbibit; sic alias disciplinas ingenia, cum accepere, protinus praestant, haec, nisi alte descendit et diu sedit et animum non coloravit, sed infecit, nihil ex his,
<span class="br"></span><span class="lineNumber">32</span><span class="br"></span>quae promiserat, praestat. Cito hoc potest tradi et paucissimis verbis: unum bonum esse virtutem, nullum certe sine virtute, et ipsam virtutem in parte nostri meliore, id est rationali, positam. Quid erit haec virtus? Iudicium verum et inmotum. Ab hoc enim impetus venient mentis, ab hoc omnis species,
<span class="br"></span><span class="lineNumber">33</span><span class="br"></span>quae impetum movet, redigetur ad liquidum. Huic iudicio consentaneum erit omnia, quae virtute contacta
sunt, et bona iudicare et inter se paria.
Corporum autem bona corporibus quidem bona sunt, sed in totum non sunt bona. His pretium quidem erit aliquod, ceterum dignitas non erit; magnis inter se intervallis distabunt; alia minora,
<span class="br"></span><span class="lineNumber">34</span><span class="br"></span>alia maiora erunt. Et in ipsis sapientiam sectantibus magna discrimina esse fateamur necesse est. Alius iam in tantum profecit, ut contra fortunam audeat adtollere oculos, sed non pertinaciter, cadunt<a class="footnoteLink" href="#note_LCL076_92_1" id="target_note_LCL076_92_1"><sup>1</sup></a> enim nimio splendore praestricti; alius in tantum, ut



</p></section><notes><section class="footnotes"><ul><li class="note" id="note_LCL076_92_1"><a class="footnoteCrossrefLink" href="#target_note_LCL076_92_1" title="Click to highlight in text"><sup class="lineRef">1</sup><span class="italic">cadunt</span> Haase; <span class="italic">cedunt</span> or <span class="italic">caedunt</span> MSS.</a></li><script type="text/javascript">document.getElementById('note_LCL076_92_1').style.display = "none";</script></ul></section></notes></section>