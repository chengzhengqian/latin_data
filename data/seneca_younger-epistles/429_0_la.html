<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

Haec docuit colere divina, humana diligere, et penes deos imperium esse, inter homines consortium.
Quod aliquandiu inviolatum mansit, antequam
societatem avaritia distraxit et paupertatis causa etiam is, quos fecit locupletissimos, fuit. Desierunt<a class="footnoteLink" href="#note_LCL076_396_1" id="target_note_LCL076_396_1"><sup>1</sup></a> enim omnia possidere, dum volunt propria.</p>
<p><span class="br"></span><span class="lineNumber">4</span><span class="br"></span>Sed primi mortalium quique ex his geniti naturam incorrupti sequebantur, eundem habebant et ducem et legem, commissi melioris arbitrio. Naturae est enim potioribus deteriora summittere. Mutis quidem gregibus aut maxima corpora praesunt aut vehementissima.
Non praecedit armenta degener taurus, sed qui magnitudine ac toris ceteros mares vicit. Elephantorum gregem excelsissimus ducit; inter homines pro summo<a class="footnoteLink" href="#note_LCL076_396_2" id="target_note_LCL076_396_2"><sup>2</sup></a> est optimum. Animo itaque rector eligebatur, ideoque summa felicitas erat gentium,
in quibus non poterat potentior esse nisi melior. Tuto<a class="footnoteLink" href="#note_LCL076_396_3" id="target_note_LCL076_396_3"><sup>3</sup></a> enim quantum vult potest, qui se nisi quod debet non putat posse.<a class="footnoteLink" href="#note_LCL076_396_4" id="target_note_LCL076_396_4"><sup>4</sup></a></p>
<p><span class="br"></span><span class="lineNumber">5</span><span class="br"></span>Illo ergo saeculo, quod aureum perhibent, penes sapientes fuisse regnum Posidonius iudicat. Hi continebant








</p></section><notes><section class="footnotes"><ul><li class="note" id="note_LCL076_396_1"><a class="footnoteCrossrefLink" href="#target_note_LCL076_396_1" title="Click to highlight in text"><sup class="lineRef">1</sup><span class="italic">desierunt</span> later MSS.; <span class="italic">desiderium</span> B.</a></li><script type="text/javascript">document.getElementById('note_LCL076_396_1').style.display = "none";</script><li class="note" id="note_LCL076_396_2"><a class="footnoteCrossrefLink" href="#target_note_LCL076_396_2" title="Click to highlight in text"><sup class="lineRef">2</sup><span class="italic">pro summo</span>/ ed. Ven. (1492); <span class="italic">proximo</span> or<span class="italic"> pro maximo</span> MSS.</a></li><script type="text/javascript">document.getElementById('note_LCL076_396_2').style.display = "none";</script><li class="note" id="note_LCL076_396_3"><a class="footnoteCrossrefLink" href="#target_note_LCL076_396_3" title="Click to highlight in text"><sup class="lineRef">3</sup><span class="italic">tuto</span> Buecheler; <span class="italic">toto</span> B; <span class="italic">tantum</span> others.</a></li><script type="text/javascript">document.getElementById('note_LCL076_396_3').style.display = "none";</script><li class="note" id="note_LCL076_396_4"><a class="footnoteCrossrefLink" href="#target_note_LCL076_396_4" title="Click to highlight in text"><sup class="lineRef">4</sup><span class="italic">putat posse</span> some later MSS.; <span class="italic">putat esse</span> B.</a></li><script type="text/javascript">document.getElementById('note_LCL076_396_4').style.display = "none";</script></ul></section></notes></section>