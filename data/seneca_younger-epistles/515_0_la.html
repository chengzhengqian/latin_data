<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

ipsum, quod dicunt, decretum est tam me hercules<a class="footnoteLink" href="#note_LCL077_96_1" id="target_note_LCL077_96_1"><sup>1</sup></a> quam si nunc ego dicerem recedendum a praeceptis velut supervacuis, utendum esse decretis, in haec sola studium conferendum; hoc ipso, quo negarem
<span class="br"></span><span class="lineNumber">61</span><span class="br"></span>curanda esse praecepta, praeciperem. Quaedam admonitionem
in philosophia desiderant, quaedam probationem et quidem multam,<a class="footnoteLink" href="#note_LCL077_96_2" id="target_note_LCL077_96_2"><sup>2</sup></a> quia involuta sunt vixque summa diligentia ac summa subtilitate aperiuntur.
Si probationes necessariae sunt, et decreta, quae veritatem argumentis colligunt. Quaedam aperta sunt, quaedam obscura: aperta, quae sensu conprehenduntur, quae memoria; obscura, quae extra haec sunt.</p>
<p>Ratio autem non impletur manifestis; maior eius pars pulchriorque in occultis est. Occulta probationem
exigunt, probatio non sine decretis est;
<span class="br"></span><span class="lineNumber">62</span><span class="br"></span>necessaria ergo decreta sunt. Quae res communem sensum facit, eadem perfectum, certa rerum<a class="footnoteLink" href="#note_LCL077_96_3" id="target_note_LCL077_96_3"><sup>3</sup></a> persuasio;
sine qua si omnia in animo natant, necessaria sunt decreta, quae dant animis inflexibile iudicium.
<span class="br"></span><span class="lineNumber">63</span><span class="br"></span>Denique cum monemus aliquem, ut amicum eodem habeat loco, quo se, ut ex inimico cogitet fieri posse amicum, in illo amorem incitet, in hoc odium moderetur, adicimus: “iustum est et honestum.”
Iustum autem honestumque decretorum nostrorum continet ratio; ergo haec necessaria est, sine qua
<span class="br"></span><span class="lineNumber">64</span><span class="br"></span>nec illa sunt. Sed utrumque iungamus. Namque






</p></section><notes><section class="footnotes"><ul><li class="note" id="note_LCL077_96_1"><a class="footnoteCrossrefLink" href="#target_note_LCL077_96_1" title="Click to highlight in text"><sup class="lineRef">1</sup><span class="italic">tam me hercules</span> cod. Velz.; <span class="italic">tam hercules</span> BA.</a></li><script type="text/javascript">document.getElementById('note_LCL077_96_1').style.display = "none";</script><li class="note" id="note_LCL077_96_2"><a class="footnoteCrossrefLink" href="#target_note_LCL077_96_2" title="Click to highlight in text"><sup class="lineRef">2</sup><span class="italic">multam</span> Madvig; <span class="italic">multa</span> BA.</a></li><script type="text/javascript">document.getElementById('note_LCL077_96_2').style.display = "none";</script><li class="note" id="note_LCL077_96_3"><a class="footnoteCrossrefLink" href="#target_note_LCL077_96_3" title="Click to highlight in text"><sup class="lineRef">3</sup><span class="italic">certa rerum</span> Schweighaeuser; <span class="italic">certarum</span> and <span class="italic">certum</span> BA.</a></li><script type="text/javascript">document.getElementById('note_LCL077_96_3').style.display = "none";</script></ul></section></notes></section>