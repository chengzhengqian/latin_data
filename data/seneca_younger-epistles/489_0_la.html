<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

errando inpedietur, quo minus ad illud perveniat, quo possit se esse contentus. Regi ergo debet, dum incipit posse se regere. Pueri ad praescriptum discunt. Digiti illorum tenentur et aliena manu per litterarum simulacra ducuntur, deinde imitari iubentur proposita<a class="footnoteLink" href="#note_LCL077_44_1" id="target_note_LCL077_44_1"><sup>1</sup></a> et ad illa reformare chirographum.
Sic animus noster dum eruditur ad praescriptum,
<span class="br"></span><span class="lineNumber">52</span><span class="br"></span>iuvatur.<a class="footnoteLink" href="#note_LCL077_44_2" id="target_note_LCL077_44_2"><sup>2</sup></a> Haec sunt, per quae probatur hanc philosophiae partem supervacuam non esse.</p>
<p>Quaeritur deinde, an ad faciendum sapientem sola sufficiat. Huic quaestioni suum diem dabimus; interim
omissis argumentis nonne apparet opus esse nobis aliquo advocato, qui contra populi praecepta
<span class="br"></span><span class="lineNumber">53</span><span class="br"></span>praecipiat? Nulla ad aures nostras vox inpune perfertur; nocent qui optant, nocent qui execrantur. Nam et horum inprecatio falsos nobis metus inserit et illorum amor male docet bene optando. Mittit enim nos ad longinqua bona et incerta et errantia,
<span class="br"></span><span class="lineNumber">54</span><span class="br"></span>cum possimus felicitatem domo promere. Non licet, inquam, ire recta via. Trahunt in pravum parentes, trahunt servi. Nemo errat uni sibi, sed dementiam spargit in proximos accipitque invicem. Et ideo in singulis vitia populorum sunt, quia illa populus dedit. Dum facit quisque peiorem, factus est; didicit deteriora,
deinde<a class="footnoteLink" href="#note_LCL077_44_3" id="target_note_LCL077_44_3"><sup>3</sup></a> docuit, effectaque est ingens illa





</p></section><notes><section class="footnotes"><ul><li class="note" id="note_LCL077_44_1"><a class="footnoteCrossrefLink" href="#target_note_LCL077_44_1" title="Click to highlight in text"><sup class="lineRef">1</sup><span class="italic">proposita</span> later MSS.; <span class="italic">praeposita</span> BA.</a></li><script type="text/javascript">document.getElementById('note_LCL077_44_1').style.display = "none";</script><li class="note" id="note_LCL077_44_2"><a class="footnoteCrossrefLink" href="#target_note_LCL077_44_2" title="Click to highlight in text"><sup class="lineRef">2</sup><span class="italic">iuvatur</span> later MSS.; <span class="italic">iuvat</span> A; <span class="italic">vivat</span> B.</a></li><script type="text/javascript">document.getElementById('note_LCL077_44_2').style.display = "none";</script><li class="note" id="note_LCL077_44_3"><a class="footnoteCrossrefLink" href="#target_note_LCL077_44_3" title="Click to highlight in text"><sup class="lineRef">3</sup><span class="italic">deinde</span> later MSS.; <span class="italic">dein</span> BA.</a></li><script type="text/javascript">document.getElementById('note_LCL077_44_3').style.display = "none";</script></ul></section></notes></section>