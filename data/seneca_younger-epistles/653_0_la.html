<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p>Nec illud praecipio, ut aliquid naturae neges—contumax
est, non potest vinci, suum poscit—sed ut quicquid naturam excedit, scias precarium esse,
<span class="br"></span><span class="lineNumber">3</span><span class="br"></span>non necessarium. Esurio; edendum est. Utrum hic panis sit plebeius an siligineus, ad naturam nihil pertinet; illa ventrem non delectari vult, sed impleri. Sitio; utrum haec aqua sit, quam ex lacu proximo excepero, an ea, quam multa nive clusero, ut rigore refrigeretur alieno, ad naturam nihil pertinet. Illa hoc unum iubet, sitim extingui; utrum sit aureum poculum an crustallinum an murreum an Tiburtinus calix an manus concava,
<span class="br"></span><span class="lineNumber">4</span><span class="br"></span>nihil refert. Finem omnium rerum specta, et supervacua
dimittes. Fames me appellat; ad proxima quaeque porrigatur manus; ipsa mihi commendavit
<span class="br"></span><span class="lineNumber">5</span><span class="br"></span>quodcumque comprendero. Nihil contemnit esuriens.</p>
<p>Quid sit ergo, quod me delectaverit quaeris? Videtur mihi egregie dictum: sapiens divitiarum naturalium est quaesitor acerrimus. “Inani me,”<a class="footnoteLink" href="#note_LCL077_372_1" id="target_note_LCL077_372_1"><sup>1</sup></a> inquis, “lance muneras. Quid est istud? Ego iam paraveram fiscos. Circumspiciebam, in quod me mare negotiaturus inmitterem, quod publicum agitarem, quas arcesserem merces. Decipere est istud, docere paupertatem, cum divitias promiseris.” Ita tu pauperem iudicas, cui nihil deest? “Suo,”
inquis, “et patientiae suae beneficio, non fortunae.”
Ideo ergo illum non iudicas divitem, quia divitiae





</p></section><notes><section class="footnotes"><ul><li class="note" id="note_LCL077_372_1"><a class="footnoteCrossrefLink" href="#target_note_LCL077_372_1" title="Click to highlight in text"><sup class="lineRef">1</sup><span class="italic">inani me</span> later MSS.; <span class="italic">inanima</span> BA.</a></li><script type="text/javascript">document.getElementById('note_LCL077_372_1').style.display = "none";</script></ul></section></notes></section>