<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

rupe suffossa aut exesae arboris trunco docuit tecta moliri.‚Äù Ego vero philosophiam iudico non magis excogitasse has machinationes tectorum supra tecta surgentium et urbium urbes prementium quam vivaria
<span class="br"></span><span class="lineNumber">8</span><span class="br"></span>piscium in hoc clausa, ut tempestatum periculum non adiret gula et quamvis acerrime pelago saeviente haberet luxuria portus suos, in quibus distinctos piscium greges saginaret. Quid ais? Philosophia homines docuit habere clavem et seram? Quid<a class="footnoteLink" href="#note_LCL076_400_1" id="target_note_LCL076_400_1"><sup>1</sup></a> aliud erat avaritiae signum dare? Philosophia haec cum tanto habitantium periculo inminentia tecta suspendit? Parum enim erat fortuitis tegi et sine arte et sine difficultate naturale invenire sibi aliquod receptaculum. Mihi crede, felix illud saeculum ante
<span class="br"></span><span class="lineNumber">9</span><span class="br"></span>architectos fuit, ante tectores.<a class="footnoteLink" href="#note_LCL076_400_2" id="target_note_LCL076_400_2"><sup>2</sup></a>Ista nata sunt iam nascente
luxuria, in quadratum tigna decidere et serra per designata currente certa manu trabem scindere,</p>
<blockquote><p><span class="line">Nam primi cuneis scindebant fissile lignum.</span><span class="linebreak"></span></p></blockquote>
<p class="noindent">Non enim tecta cenationi epulum recepturae parabantur,
nec in hunc usum pinus aut abies deferebatur longo vehiculorum ordine vicis intrementibus, ut ex illa lacunaria auro gravia penderent. Furcae <span class="br"></span><span class="lineNumber">10</span><span class="br"></span>utrimque suspensae fulciebant casam. Spissatis ramalibus ac fronde congesta et in proclive disposita





</p></section><notes><section class="footnotes"><ul><li class="note" id="note_LCL076_400_1"><a class="footnoteCrossrefLink" href="#target_note_LCL076_400_1" title="Click to highlight in text"><sup class="lineRef">1</sup><span class="italic">quid</span> later MSS.; <span class="italic">quidquid</span> B.</a></li><script type="text/javascript">document.getElementById('note_LCL076_400_1').style.display = "none";</script><li class="note" id="note_LCL076_400_2"><a class="footnoteCrossrefLink" href="#target_note_LCL076_400_2" title="Click to highlight in text"><sup class="lineRef">2</sup><span class="italic">ante architectos . . . ista</span> Hense; <span class="italic">antea architektos fuit. antetacteres. ista</span> B.</a></li><script type="text/javascript">document.getElementById('note_LCL076_400_2').style.display = "none";</script></ul></section></notes></section>