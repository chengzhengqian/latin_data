<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

contra praeceptis eget animus, ut videat, quid agendum sit in vita; quamquam oculis quoque aegros
<span class="br"></span><span class="lineNumber">20</span><span class="br"></span>medicus non tantum curat sed etiam monet. “Non est,” inquit, “quod protinus inbecillam aciem committas
inprobo lumini; a tenebris primum ad umbrosa
procede, deinde plus aude et paulatim claram lucem pati adsuesce. Non est quod post cibum studeas, non est quod plenis oculis ac tumentibus imperes; adflatum et vim frigoris in os occurrentis evita”; alia eiusmodi, quae non minus quam medicamenta proficiunt. Adicit remediis medicina
consilium.</p>
<p><span class="br"></span><span class="lineNumber">21</span><span class="br"></span>“Error,” inquit, “est causa peccandi. Hunc nobis praecepta non detrahunt nec expugnant opiniones de bonis ac malis falsas.” Concedo per se efficacia praecepta non esse ad evertendam pravam animi persuasionem; sed non ideo nihil ne<a class="footnoteLink" href="#note_LCL077_24_1" id="target_note_LCL077_24_1"><sup>1</sup></a> aliis quidem adiecta proficiunt. Primum memoriam renovant; deinde quae in universo confusius videbantur, in partes divisa diligentius considerantur. Aut isto<a class="footnoteLink" href="#note_LCL077_24_2" id="target_note_LCL077_24_2"><sup>2</sup></a> modo licet et consolationes dicas supervacuas et exhortationes; atqui non sunt supervacuae, ergo ne monitiones quidem.</p>
<p><span class="br"></span><span class="lineNumber">22</span><span class="br"></span>“Stultum est,” inquit, “praecipere aegro, quid facere tamquam sanus debeat, cum restituenda sanitas sit, sine qua inrita sunt praecepta.” Quid,





</p></section><notes><section class="footnotes"><ul><li class="note" id="note_LCL077_24_1"><a class="footnoteCrossrefLink" href="#target_note_LCL077_24_1" title="Click to highlight in text"><sup class="lineRef">1</sup><span class="italic">nihil ne</span> added by Buecheler.</a></li><script type="text/javascript">document.getElementById('note_LCL077_24_1').style.display = "none";</script><li class="note" id="note_LCL077_24_2"><a class="footnoteCrossrefLink" href="#target_note_LCL077_24_2" title="Click to highlight in text"><sup class="lineRef">2</sup><span class="italic">aut isto</span> Buecheler; <span class="italic">aut in isto</span> BA.</a></li><script type="text/javascript">document.getElementById('note_LCL077_24_2').style.display = "none";</script></ul></section></notes></section>