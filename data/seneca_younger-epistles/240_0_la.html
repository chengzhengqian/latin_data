<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">25</span><span class="br"></span>quam distractam et operosam. Aut si hoc<a class="footnoteLink" href="#note_LCL076_18_1" id="target_note_LCL076_18_1"><sup>1</sup></a> est, magis diliges ex duobus aeque bonis viris nitidum et unctum quam pulverulentum et horrentem. Deinde hoc usque pervenies, ut magis diligas integrum omnibus membris et inlaesum quam debilem aut luscum. Paulatim fastidium tuum illo usque procedet, ut ex duobus aeque iustis ac prudentibus comatum et crispulum<a class="footnoteLink" href="#note_LCL076_18_2" id="target_note_LCL076_18_2"><sup>2</sup></a> malis. Ubi par in utroque virtus est, non conparet aliarum rerum inaequalitas. Omnia enim
<span class="br"></span><span class="lineNumber">26</span><span class="br"></span>alia non partes, sed accessiones sunt. Num quis tam iniquam censuram inter suos agit, ut sanum filium quam aegrum magis diligat, procerumve et excelsum quam brevem aut modicum? Fetus suos non distinguunt
ferae et se in alimentum pariter omnium sternunt; aves ex aequo partiuntur cibos. Vlixes ad Ithacae suae saxa sic properat, quemadmodum Agamemnon
ad Mycenarum nobiles muros. Nemo enim patriam quia magna est amat, sed quia sua.</p>
<p><span class="br"></span><span class="lineNumber">27</span><span class="br"></span>Quorsus haec pertinent? Ut scias virtutem omnia opera velut fetus suos isdem oculis intueri, aeque indulgere omnibus et quidem inpensius laborantibus, quoniam quidem etiam parentium amor magis in ea, quorum miseretur, inclinat. Virtus quoque opera sua, quae videt adfici et premi, non magis amat, sed parentium bonorum more magis conplectitur ac fovet.</p>
<p><span class="br"></span><span class="lineNumber">28</span><span class="br"></span>Quare non est ullum bonum altero maius? Quia




</p></section><notes><section class="footnotes"><ul><li class="note" id="note_LCL076_18_1"><a class="footnoteCrossrefLink" href="#target_note_LCL076_18_1" title="Click to highlight in text"><sup class="lineRef">1</sup><span class="italic">aut si hoc</span> Haase; <span class="italic">et si hoc</span> MSS.; <span class="italic">at si hoc</span> Schweigh√§user.</a></li><script type="text/javascript">document.getElementById('note_LCL076_18_1').style.display = "none";</script><li class="note" id="note_LCL076_18_2"><a class="footnoteCrossrefLink" href="#target_note_LCL076_18_2" title="Click to highlight in text"><sup class="lineRef">2</sup>Buecheler suggests the addition, after <span class="italic">crispulum</span>, of <span class="italic">quam calvum et horridulum.</span></a></li><script type="text/javascript">document.getElementById('note_LCL076_18_2').style.display = "none";</script></ul></section></notes></section>