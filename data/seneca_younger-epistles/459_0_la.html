<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
Atqui si potest virtus efficere, ne miser aliquis sit, facilius efficiet, ut beatissimus sit. Minus enim intervalli a beato<a class="footnoteLink" href="#note_LCL076_456_1" id="target_note_LCL076_456_1"><sup>1</sup></a> ad beatissimum restat quam a misero ad beatum. An quae res tantum valet, ut ereptum calamitatibus inter beatos locet, non potest adicere quod superest, ut beatissimum faciat? In <span class="br"></span><span class="lineNumber">16</span><span class="br"></span>summo deficit clivo? Commoda sunt in vita<a class="footnoteLink" href="#note_LCL076_456_2" id="target_note_LCL076_456_2"><sup>2</sup></a> et incommoda, utraque extra nos. Si non est miser vir bonus, quamvis omnibus prematur incommodis, quomodo
non est beatissimus, si aliquibus commodis deficitur? Nam quemadmodum incommodorum onere usque ad miserum non deprimitur, sic commodorum
inopia non deducitur a beatissimo, sed tam sine commodis beatissimus est, quam non est sub incommodis miser; aut potest illi eripi bonum suum, si potest minui.</p>
<p><span class="br"></span><span class="lineNumber">17</span><span class="br"></span>Paulo ante dicebam igniculum nihil conferre lumini solis. Claritate enim eius quicquid sine illo luceret absconditur. “Sed quaedam,” inquit, “soli quoque opstant.” At sol integer est<a class="footnoteLink" href="#note_LCL076_456_3" id="target_note_LCL076_456_3"><sup>3</sup></a> etiam inter opposita, et quamvis aliquid interiacet, quod nos prohibeat eius aspectu, in opere est, cursu suo fertur. Quotiens inter nubila eluxit, non est sereno minor,






</p></section><notes><section class="footnotes"><ul><li class="note" id="note_LCL076_456_1"><a class="footnoteCrossrefLink" href="#target_note_LCL076_456_1" title="Click to highlight in text"><sup class="lineRef">1</sup><span class="italic">a beato</span> later MSS.; <span class="italic">beato</span> BA.</a></li><script type="text/javascript">document.getElementById('note_LCL076_456_1').style.display = "none";</script><li class="note" id="note_LCL076_456_2"><a class="footnoteCrossrefLink" href="#target_note_LCL076_456_2" title="Click to highlight in text"><sup class="lineRef">2</sup><span class="italic">in vita</span> later MSS.; <span class="italic">invicta</span> BA.</a></li><script type="text/javascript">document.getElementById('note_LCL076_456_2').style.display = "none";</script><li class="note" id="note_LCL076_456_3"><a class="footnoteCrossrefLink" href="#target_note_LCL076_456_3" title="Click to highlight in text"><sup class="lineRef">3</sup><span class="italic">at sol integer est</span> Buecheler; <span class="italic">ipsamasole integra est</span> BA.</a></li><script type="text/javascript">document.getElementById('note_LCL076_456_3').style.display = "none";</script></ul></section></notes></section>