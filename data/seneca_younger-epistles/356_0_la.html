<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
permanendi conservandique se insita voluntas atque aspernatio dissolutionis, quia videtur multa nobis bona eripere et nos ex hac, cui adsuevimus, rerum copia educere. Illa quoque res morti nos alienat, quod haec iam novimus, illa, ad quae transituri sumus, nescimus, qualia sint, et horremus ignota. Naturalis praeterea tenebrarum metus est, in quas
<span class="br"></span><span class="lineNumber">16</span><span class="br"></span>adductura mors creditur. Itaque etiam si indifferens mors est, non tamen ea est, quae facile neglegi possit. Magna exercitatione durandus est animus, ut conspectum eius accessumque patiatur.</p>
<p>Mors contemni debet magis quam solet. Multa enim de illa credidimus. Multorum ingeniis certatum
est ad augendam eius infamiam. Descriptus est carcer infernus et perpetua nocte oppressa regio, in qua</p>
<blockquote><p>
<span class="line indent9">Ingens ianitor Orci</span><span class="linebreak"></span>
<span class="line">Ossa super recubans antro semesa cruento,</span><span class="linebreak"></span>
<span class="line">Aeternum latrans exsangues terreat umbras.</span><span class="linebreak"></span></p></blockquote>
<p class="noindent">Etiam cum persuaseris istas fabulas esse nec quicquam
defunctis superesse, quod timeant, subit alius metus. Aeque enim timent, ne apud inferos sint, quam ne nusquam.</p>
<p><span class="br"></span><span class="lineNumber">17</span><span class="br"></span>His adversantibus, quae nobis offundit longa persuasio,
fortiter pati mortem quidni gloriosum sit et


</p></section><notes></notes></section>