<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
est; ille, qui alimentis deficitur, sua sponte subsidit.”</p>
<p><span class="br"></span><span class="lineNumber">15</span><span class="br"></span>Libenter haec, mi Lucili, audio non tamquam nova, sed tamquam in rem praesentem perductus. Quid ergo? Non multos spectavi abrumpentes vitam? Ergo vero vidi, sed plus momenti apud me habent, qui ad mortem veniunt sine odio vitae et
<span class="br"></span><span class="lineNumber">16</span><span class="br"></span>admittunt illam, non adtrahunt. Illud quidem aiebat tormentum nostra nos sentire opera, quod tunc trepidamus, cum prope a nobis esse credimus mortem. A quo enim non prope est, parata omnibus locis omnibusque momentis? “Sed consideremus,” inquit,
“tunc, cum aliqua causa moriendi videtur accedere, quanto aliae propiores sint, quae non timentur.”
Hostis alicui mortem minabatur, hanc cruditas occupavit.
<span class="br"></span><span class="lineNumber">17</span><span class="br"></span>Si distinguere voluerimus causas metus nostri, inveniemus alias esse, alias videri. Non mortem timemus, sed cogitationem mortis. Ab ipsa enim semper tantundem absumus. Ita si timenda mors est, semper timenda est. Quod enim morti tempus exemptum est?</p>
<p><span class="br"></span><span class="lineNumber">18</span><span class="br"></span>Sed vereri debeo, ne tam longas epistulas peius quam mortem oderis. Itaque finem faciam. Tu tamen mortem ut numquam timeas, semper cogita. <span class="sc">Vale.</span></p>
</section><notes></notes></section>