<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

quoniam bonum sine ratione nullum est, sequitur autem ratio naturam.</p>
<p>“Quid est ergo ratio?” Naturae imitatio. “Quod est summum hominis bonum?” Ex naturae voluntate
<span class="br"></span><span class="lineNumber">40</span><span class="br"></span>se gerere. “Non est” inquit “dubium, quin felicior pax sit numquam lacessita quam multo reparata sanguine. Non est dubium” inquit “quin felicior res sit inconcussa valetudo quam ex gravibus morbis et extrema minitantibus in tutum vi quadam et patientia educta. Eodem modo non erit dubium, quin maius bonum sit gaudium quam obnixus animus ad perpetiendos cruciatus vulnerum aut ignium.”
<span class="br"></span><span class="lineNumber">41</span><span class="br"></span>Minime. Illa enim, quae fortuita sunt, plurimum discriminis recipiunt; aestimantur enim utilitate sumentium. Bonorum unum propositum est consentire
naturae; hoc in omnibus<a class="footnoteLink" href="#note_LCL076_26_1" id="target_note_LCL076_26_1"><sup>1</sup></a> par est. Cum alicuius in senatu sententiam sequimur, non potest dici: ille magis adsentitur quam ille; ab omnibus in eandem sententiam itur. Idem de virtutibus dico: omnes naturae adsentiuntur. Idem de bonis dico:
<span class="br"></span><span class="lineNumber">42</span><span class="br"></span>omnia naturae adsentiuntur. Alter adulescens decessit, alter senex, aliquis praeter hos infans, cui nihil amplius contigit quam prospicere vitam. Omnes hi aeque fuere mortales, etiam si mors aliorum longius



</p></section><notes><section class="footnotes"><ul><li class="note" id="note_LCL076_26_1"><a class="footnoteCrossrefLink" href="#target_note_LCL076_26_1" title="Click to highlight in text"><sup class="lineRef">1</sup><span class="italic">hoc in omnibus</span> Muretus; <span class="italic">hoc contire (contingere</span> VPb) <span class="italic">in omnibus</span> p; <span class="italic">consentire omnibus </span>Haase.</a></li><script type="text/javascript">document.getElementById('note_LCL076_26_1').style.display = "none";</script></ul></section></notes></section>