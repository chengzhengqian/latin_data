<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

tacentem, nisi dum vellit alas et alium pro se clamare cogit. Iam libari<a class="footnoteLink" href="#note_LCL075_374_1" id="target_note_LCL075_374_1"><sup>1</sup></a> varias exclamationes et botularium et crustularium et omnes popinarum institores mercem sua quadam et insignita modulatione vendentis.
<span class="br"></span><span class="lineNumber">3</span><span class="br"></span>“O te,” inquis, “ferreum aut surdum, cui mens inter tot clamores tam varios, tam dissonos constat, cum Chrysippum nostrum adsidua salutatio perducat ad mortem.” At mehercules ego istum fremitum non magis curo quam fluctum aut deiectum aquae, quamvis audiam cuidam genti hanc unam fuisse causam urbem suam transferendi, quod fragorem Nili
<span class="br"></span><span class="lineNumber">4</span><span class="br"></span>cadentis ferre non potuit. Magis mihi videtur vox avocare quam crepitus. Illa enim animum adducit, hic tantum aures implet ac verberat. In his, quae me sine avocatione circumstrepunt, essedas transcurrentes
pono et fabrum inquilinum et serrarium vicinum, aut hunc, qui ad Metam Sudantem tubulas<a class="footnoteLink" href="#note_LCL075_374_2" id="target_note_LCL075_374_2"><sup>2</sup></a> experitur et tibias, nec cantat, sed exclamat.</p>
<p><span class="br"></span><span class="lineNumber">5</span><span class="br"></span>Etiamnunc molestior est mihi sonus, qui intermittitur
subinde quam qui continuatur. Sed iam me
sic ad omnia ista duravi, ut audire vel pausarium
possim voce acerbissima remigibus modos dantem.
Animum enim cogo sibi intentum esse nec avocari ad
 



</p></section><notes><section class="footnotes"><ul><li class="note" id="note_LCL075_374_1"><a class="footnoteCrossrefLink" href="#target_note_LCL075_374_1" title="Click to highlight in text"><sup class="lineRef">1</sup><span class="italic">libari</span> Caelius Rhodiginus; <span class="italic">biberari</span> pLVM; <span class="italic">liberarii Pb.</span></a></li><script type="text/javascript">document.getElementById('note_LCL075_374_1').style.display = "none";</script><li class="note" id="note_LCL075_374_2"><a class="footnoteCrossrefLink" href="#target_note_LCL075_374_2" title="Click to highlight in text"><sup class="lineRef">2</sup><span class="italic">tubulas</span> Gruter; <span class="italic">tabulas</span> pLV; Summers conj. <span class="italic">tubulos.</span></a></li><script type="text/javascript">document.getElementById('note_LCL075_374_2').style.display = "none";</script></ul></section></notes></section>