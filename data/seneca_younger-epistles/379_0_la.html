<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

quemadmodum fieri possit, non reperio. Beata enim vita bonum in se perfectum habet, inexsuperabile. Quod si est, perfecte beata est.</p>
<p>Si deorum vita nihil habet maius aut melius, beata autem vita divina est; nihil habet, in quod amplius
<span class="br"></span><span class="lineNumber">20</span><span class="br"></span>possit attolli. Praeterea si beata vita nullius est indigens,
omnis beata vita perfecta est eademque est et beata et beatissima. Numquid dubitas, quin beata vita summum bonum sit? Ergo si summum bonum habet, summe beata est. Quemadmodum summum bonum adiectionem non recipit (quid enim supra summum erit?), ita ne beata quidem vita, quae sine summo bono non est. Quod si aliquem magis beatum induxeris, induces et multo magis; innumerabilia discrimina
summi boni facies, cum summum bonum intellegam,
<span class="br"></span><span class="lineNumber">21</span><span class="br"></span>quod supra se gradum non habet. Si est aliquis minus beatus quam alius, sequitur, ut hic alterius vitam beatioris magis concupiscat quam suam. Beatus autem nihil suae praefert. Utrumlibet
ex his incredibile est: aut aliquid beato restare, quod esse quam quod est malit, aut id illum non malle, quod illo<a class="footnoteLink" href="#note_LCL076_296_1" id="target_note_LCL076_296_1"><sup>1</sup></a> melius est. Utique enim quo prudentior est, hoc magis se ad id, quod est optimum, extendet et id omni modo consequi cupiet. Quomodo autem beatus est, qui cupere etiamnunc potest, immo
<span class="br"></span><span class="lineNumber">22</span><span class="br"></span>qui debet? Dicam, quid sit, ex quo veniat hic error:

</p></section><notes><section class="footnotes"><ul><li class="note" id="note_LCL076_296_1"><a class="footnoteCrossrefLink" href="#target_note_LCL076_296_1" title="Click to highlight in text"><sup class="lineRef">1</sup><span class="italic">illo</span> later MSS.; <span class="italic">illa</span> VPb.</a></li><script type="text/javascript">document.getElementById('note_LCL076_296_1').style.display = "none";</script></ul></section></notes></section>