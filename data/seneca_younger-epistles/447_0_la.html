<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
armis quiescentibus, cum toto orbe terrarum diffusa securitas sit, Lugudunum, quod ostendebatur in Gallia, quaeritur.</p>
<p>Omnibus fortuna, quos publice adflixit, quod passuri erant, timere permisit. Nulla res magna non aliquod habuit ruinae suae spatium; in hac una nox interfuit inter urbem maximam et nullam. Denique diutius illam tibi perisse quam per√Æt narro.</p>
<p><span class="br"></span><span class="lineNumber">3</span><span class="br"></span>Haec omnia Liberalis nostri adfectum inclinant<a class="footnoteLink" href="#note_LCL076_432_1" id="target_note_LCL076_432_1"><sup>1</sup></a> adversus sua firmum et erectum. Nec sine causa concussus est; inexpectata plus adgravant; novitas adicit calamitatibus pondus, nec quisquam mortalium non magis quod etiam miratus est, doluit.</p>
<p><span class="br"></span><span class="lineNumber">4</span><span class="br"></span>Ideo nihil nobis inprovisum esse debet. In omnia praemittendus<a class="footnoteLink" href="#note_LCL076_432_2" id="target_note_LCL076_432_2"><sup>2</sup></a> animus cogitandumque non quidquid solet, sed quicquid potest fieri. Quid enim est, quod non fortuna, cum voluit, ex florentissimo detrahat? Quod non eo magis adgrediatur et quatiat, quo speciosius fulget? Quid illi arduum quidve difficile
<span class="br"></span><span class="lineNumber">5</span><span class="br"></span>est? Non una via semper, ne tota quidem incurrit,
modo nostras in nos manus advocat, modo suis contenta
viribus invenit pericula sine auctore. Nullum
tempus exceptum est; in ipsis voluptatibus causae




</p></section><notes><section class="footnotes"><ul><li class="note" id="note_LCL076_432_1"><a class="footnoteCrossrefLink" href="#target_note_LCL076_432_1" title="Click to highlight in text"><sup class="lineRef">1</sup><span class="italic">inclinant</span> cod. Harl.; <span class="italic">inclinandum</span> BA.</a></li><script type="text/javascript">document.getElementById('note_LCL076_432_1').style.display = "none";</script><li class="note" id="note_LCL076_432_2"><a class="footnoteCrossrefLink" href="#target_note_LCL076_432_2" title="Click to highlight in text"><sup class="lineRef">2</sup><span class="italic">praemittendus</span> later MSS.; <span class="italic">permittendus</span> BA.</a></li><script type="text/javascript">document.getElementById('note_LCL076_432_2').style.display = "none";</script></ul></section></notes></section>