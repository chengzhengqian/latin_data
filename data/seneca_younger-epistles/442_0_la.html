<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
non opus est, potentissimum esse qui se habet in potestate.</p>
<p><span class="br"></span><span class="lineNumber">35</span><span class="br"></span>Non de ea philosophia loquor, quae civem extra patriam posuit, extra mundum deos, quae virtutem donavit voluptati, sed de illa,<a class="footnoteLink" href="#note_LCL076_422_1" id="target_note_LCL076_422_1"><sup>1</sup></a> quae nullum bonum putat nisi quod honestum est, quae nec hominis nec fortunae muneribus deleniri<a class="footnoteLink" href="#note_LCL076_422_2" id="target_note_LCL076_422_2"><sup>2</sup></a> potest, cuius hoc pretium est, non posse pretio capi. Hanc philosophiam fuisse illo rudi saeculo, quo adhuc artificia deerant et ipso usu discebantur utilia, non credo.</p>
<p><span class="br"></span><span class="lineNumber">36</span><span class="br"></span>Secutast<a class="footnoteLink" href="#note_LCL076_422_3" id="target_note_LCL076_422_3"><sup>3</sup></a> fortunata tempora, cum in medio iacerent beneficia naturae promiscue utenda, antequam avaritia atque luxuria dissociavere mortales et ad rapinam ex consortio discurrere.<a class="footnoteLink" href="#note_LCL076_422_4" id="target_note_LCL076_422_4"><sup>4</sup></a> Non erant illi sapientes viri,
<span class="br"></span><span class="lineNumber">37</span><span class="br"></span>etiam si faciebant facienda sapientibus. Statum quidem generis humani non alium quisquam suspexerit
magis, nec si cui permittat deus terrena formare et dare gentibus mores, aliud probaverit quam quod apud illos fuisse memoratur, apud quos</p>
<blockquote><p><span class="line indent5">Nulli subigebant arva coloni,</span><span class="linebreak"></span>
<span class="line">Ne signare quidem aut partiri limite campum</span><span class="linebreak"></span>
<span class="line">Fas erat; in medium quaerebant, ipsaque tellus</span><span class="linebreak"></span>
<span class="line">Omnia liberius nullo poscente ferebat.</span><span class="linebreak"></span></p></blockquote>
<p class="noindent"><span class="br"></span><span class="lineNumber">38</span><span class="br"></span>Quid hominum illo genere felicius? In commune rerum natura fruebantur; sufficiebat illa ut parens






 
</p></section><notes><section class="footnotes"><ul><li class="note" id="note_LCL076_422_1"><a class="footnoteCrossrefLink" href="#target_note_LCL076_422_1" title="Click to highlight in text"><sup class="lineRef">1</sup><span class="italic">de illa</span> attested by Pincianus; <span class="italic">illa</span> BA.</a></li><script type="text/javascript">document.getElementById('note_LCL076_422_1').style.display = "none";</script><li class="note" id="note_LCL076_422_2"><a class="footnoteCrossrefLink" href="#target_note_LCL076_422_2" title="Click to highlight in text"><sup class="lineRef">2</sup><span class="italic">deleniri</span> Muretus; <span class="italic">deleri</span> BA.</a></li><script type="text/javascript">document.getElementById('note_LCL076_422_2').style.display = "none";</script><li class="note" id="note_LCL076_422_3"><a class="footnoteCrossrefLink" href="#target_note_LCL076_422_3" title="Click to highlight in text"><sup class="lineRef">3</sup><span class="italic">secutast</span> Buecheler; <span class="italic">sicutaut</span> BA.</a></li><script type="text/javascript">document.getElementById('note_LCL076_422_3').style.display = "none";</script><li class="note" id="note_LCL076_422_4"><a class="footnoteCrossrefLink" href="#target_note_LCL076_422_4" title="Click to highlight in text"><sup class="lineRef">4</sup>After <span class="italic">discurrere</span> Buecheler suggested <span class="italic">docuere.</span></a></li><script type="text/javascript">document.getElementById('note_LCL076_422_4').style.display = "none";</script></ul></section></notes></section>