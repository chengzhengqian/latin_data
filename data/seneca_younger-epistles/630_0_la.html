<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

facti quaerimus non quale sit quidque, sed quanti; ad mercedem pii sumus, ad mercedem impii, et honesta, quamdiu aliqua illis spes inest, sequimur, in contrarium transituri, si plus scelera promittent.
<span class="br"></span><span class="lineNumber">11</span><span class="br"></span>Admirationem nobis parentes auri argentique fecerunt,
et teneris infusa cupiditas altius sedit crevitque nobiscum. Deinde totus populus in alia discors in hoc convenit; hoc suspiciunt, hoc suis optant, hoc dis velut rerum humanarum maximum, cum grati videri volunt, consecrant. Denique eo mores redacti sunt, ut paupertas maledicto probroque sit, contempta
divitibus, invisa pauperibus.</p>
<p><span class="br"></span><span class="lineNumber">12</span><span class="br"></span>Accedunt deinde carmina poetarum, quae adfectibus
nostris facem subdant, quibus divitiae velut unicum vitae decus ornamentumque laudantur. Nihil illis melius nec dare videntur di immortales posse nec habere.</p>
<blockquote><p><span class="br"></span><span class="lineNumber">13</span><span class="br"></span><span class="line">Regia Solis erat sublimibus alta columnis</span><span class="linebreak"></span>
<span class="line">Clara micante auro.</span><span class="linebreak"></span></p></blockquote>
<p class="noindent">Eiusdem currum aspice:</p>
<blockquote><p>
<span class="line">Aureus axis erat, temo aureus, aurea summae</span><span class="linebreak"></span>
<span class="line">Curvatura rotae, radiorum argenteus ordo.</span><span class="linebreak"></span></p></blockquote>
<p class="noindent">Denique quod optimum videri volunt saeculum,
<span class="br"></span><span class="lineNumber">14</span><span class="br"></span>aureum appellant. Nec apud Graecos tragicos desunt, qui lucro innocentiam, salutem, opinionem bonam mutent.</p>
</section><notes></notes></section>