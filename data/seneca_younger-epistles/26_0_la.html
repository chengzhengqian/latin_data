<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
Qualis est Iovis, cum resoluto mundo et dis in unum confusis paulisper cessante natura adquiescit sibi cogitationibus suis traditus. Tale quiddam sapiens
<span class="br"></span><span class="lineNumber">17</span><span class="br"></span>facit; in se reconditur, secum est. Quamdiu quidem illi licet suo arbitrio res suas ordinare, se contentus est et ducit uxorem; se contentus est<a class="footnoteLink" href="#note_LCL075_52_1" id="target_note_LCL075_52_1"><sup>1</sup></a> et liberos tollit; se contentus est et tamen non viveret, si foret sine homine victurus. Ad amicitiam fert illum nulla utilitas sua, sed naturalis inritatio. Nam ut aliarum nobis rerum innata dulcedo est, sic amicitiae. Quomodo solitudinis<a class="footnoteLink" href="#note_LCL075_52_2" id="target_note_LCL075_52_2"><sup>2</sup></a> odium est et adpetitio societatis, quomodo hominem homini natura conciliat, sic inest huic quoque rei stimulus, qui nos amicitiarum adpetentes
<span class="br"></span><span class="lineNumber">18</span><span class="br"></span>faciat. Nihilominus cum sit amicorum amantissimus, cum illos sibi comparet, saepe praeferat,
omne intra se bonum terminabit et dicet, quod Stilbon ille dixit, Stilbon quem Epicuri epistula insequitur; hic enim capta patria, amissis liberis, amissa uxore cum ex incendio publico solus et tamen beatus exiret, interroganti Demetrio, cui cognomen ab exitio urbium Poliorcetes fuit, numquid perdidisset,
“Omnia,” inquit, “bona mea mecum sunt.”
<span class="br"></span><span class="lineNumber">19</span><span class="br"></span>Ecce vir fortis ac strenuus! Ipsam hostis sui victoriam vicit. “Nihil,” inquit, “perdidi”; dubitare illum coegit, an vicisset. “Omnia mea mecum





</p></section><notes><section class="footnotes"><ul><li class="note" id="note_LCL075_52_1"><a class="footnoteCrossrefLink" href="#target_note_LCL075_52_1" title="Click to highlight in text"><sup class="lineRef">1</sup><span class="italic">est</span> added by editors.</a></li><script type="text/javascript">document.getElementById('note_LCL075_52_1').style.display = "none";</script><li class="note" id="note_LCL075_52_2"><a class="footnoteCrossrefLink" href="#target_note_LCL075_52_2" title="Click to highlight in text"><sup class="lineRef">2</sup><span class="italic">solitudinis</span> Haupt; <span class="italic">solitudo in</span> MSS.</a></li><script type="text/javascript">document.getElementById('note_LCL075_52_2').style.display = "none";</script></ul></section></notes></section>