<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

bene est.‚Äù Valere autem hoc demum est. Sine hoc aeger est animus. Corpus quoque, etiam si magnas habet vires, non aliter quam furiosi aut phrenetici
<span class="br"></span><span class="lineNumber">2</span><span class="br"></span>validum est. Ergo hanc praecipue valitudinem cura, deinde et illam secundam, quae non magno tibi constabit,
si volueris bene valere. Stulta est enim, mi Lucili, et minime conveniens litterato viro occupatio exercendi lacertos et dilatandi cervicem ac latera firmandi; cum tibi feliciter sagina cesserit et tori creverint, nec vires umquam opimi bovis nec pondus aequabis. Adice nunc, quod maiore corporis sarcina animus eliditur et minus agilis est. Itaque quantum potes, circumscribe corpus tuum et animo locum laxa.
<span class="br"></span><span class="lineNumber">3</span><span class="br"></span>Multa secuntur incommoda huic deditos curae; primum exercitationes, quarum labor spiritum exhaurit
et inhabilem intentioni ac studiis acrioribus reddit. Deinde copia ciborum subtilitas inpeditur. Accedunt pessimae notae mancipia in magisterium recepta, homines inter oleum et vinum occupati, quibus ad votum dies actus est, si bene desudaverunt, si in locum eius, quod effluxit, multum potionis altius ieiunio<a class="footnoteLink" href="#note_LCL075_96_1" id="target_note_LCL075_96_1"><sup>1</sup></a> iturae regesserunt. Bibere et sudare vita cardiaci est.</p>
<p><span class="br"></span><span class="lineNumber">4</span><span class="br"></span>Sunt exercitationes et faciles et breves, quae corpus et sine mora lassent et tempori parcant, cuius praecipua
ratio habenda est: cursus et cum aliquo




</p></section><notes><section class="footnotes"><ul><li class="note" id="note_LCL075_96_1"><a class="footnoteCrossrefLink" href="#target_note_LCL075_96_1" title="Click to highlight in text"><sup class="lineRef">1</sup><span class="italic">ieiunio</span> Madvig; <span class="italic">in ieiuno</span> pPb; <span class="italic">in ieiunio</span> L<sup>1</sup>.</a></li><script type="text/javascript">document.getElementById('note_LCL075_96_1').style.display = "none";</script></ul></section></notes></section>