<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
diem ducat; quanto facilius animus conroborari possit, ut fortunae ictus invictus excipiat, ut proiectus, ut conculcatus exsurgat.</p>
<p>Corpus enim multis eget
rebus, ut valeat; animus ex se crescit, se ipse alit, se exercet. Illis multo cibo, multa potione opus est, multo oleo, longa denique opera; tibi continget virtus sine apparatu, sine inpensa. Quicquid facere te potest bonum,
<span class="br"></span><span class="lineNumber">4</span><span class="br"></span>tecum est. Quid tibi opus est, ut sis bonus? Velle. Quid autem melius potes velle quam eripere te huic servituti, quae omnes premit, quam mancipia quoque condicionis extremae et in his sordibus nata omni modo exuere conantur? Peculium suum, quod conparaverunt
ventre fraudato, pro capite numerant; tu non concupisces quanticumque ad libertatem
<span class="br"></span><span class="lineNumber">5</span><span class="br"></span>pervenire, qui te in illa putas natum? Quid ad arcam tuam respicis? Emi non potest. Itaque in tabulas vanum coicitur nomen libertatis, quam nec qui emerunt, habent nec qui vendiderunt. Tibi des oportet istud bonum, a te petas.</p>
<p>Libera te primum metu mortis: illa nobis iugum
<span class="br"></span><span class="lineNumber">6</span><span class="br"></span>inponit; deinde metu paupertatis. Si vis scire, quam
nihil in illa mali sit, compara inter se pauperum et
divitum vultus; saepius pauper et fidelius ridet;


</p></section><notes></notes></section>