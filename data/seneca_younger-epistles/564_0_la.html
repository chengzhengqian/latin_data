<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p><span class="br"></span><span class="lineNumber">7</span><span class="br"></span>Non multum ad hoc locus confert, nisi se sibi praestat animus, qui secretum in occupationibus mediis, si volet, habebit; at ille, qui regiones eligit et otium captat, ubique, quo distringatur, inveniet. Nam Socraten querenti cuidam, quod nihil sibi peregrinationes
profuissent, respondisse ferunt: “non inmerito hoc tibi evenit; tecum enim peregrinabaris.”
<span class="br"></span><span class="lineNumber">8</span><span class="br"></span>O quam bene cum quibusdam ageretur, si a se aberrarent! Nunc premunt<a class="footnoteLink" href="#note_LCL077_194_1" id="target_note_LCL077_194_1"><sup>1</sup></a> se ipsi,<a class="footnoteLink" href="#note_LCL077_194_2" id="target_note_LCL077_194_2"><sup>2</sup></a> sollicitant, corrumpunt, territant. Quid prodest mare traicere et urbes mutare? Si vis ista, quibus urgueris, effugere, non aliubi sis oportet, sed alius. Puta venisse te Athenas, puta Rhodon; elige arbitrio tuo civitatem: quid ad rem pertinet, quos illa mores habeat? Tuos adferes.</p>
<p><span class="br"></span><span class="lineNumber">9</span><span class="br"></span>Divitias iudicabis bonum: torquebit te paupertas, quod est miserrimum, falsa. Quamvis enim multum possideas, tamen, quia aliquis plus habet, tanto<a class="footnoteLink" href="#note_LCL077_194_3" id="target_note_LCL077_194_3"><sup>3</sup></a> tibi videris defici, quanto vinceris. Honores iudicabis<a class="footnoteLink" href="#note_LCL077_194_4" id="target_note_LCL077_194_4"><sup>4</sup></a>
bonum: male te habebit ille consul factus, ille etiam refectus, invidebis,<a class="footnoteLink" href="#note_LCL077_194_5" id="target_note_LCL077_194_5"><sup>5</sup></a> quotiens aliquem in fastis saepius legeris. Tantus erit ambitionis furor, ut nemo tibi post te videatur, si aliquis ante te
<span class="br"></span><span class="lineNumber">10</span><span class="br"></span>fuerit. Maximum malum iudicabis mortem, cum in<a class="footnoteLink" href="#note_LCL077_194_6" id="target_note_LCL077_194_6"><sup>6</sup></a> illa nihil sit mali, nisi quod ante ipsam est, timeri.

 





</p></section><notes><section class="footnotes"><ul><li class="note" id="note_LCL077_194_1"><a class="footnoteCrossrefLink" href="#target_note_LCL077_194_1" title="Click to highlight in text"><sup class="lineRef">1</sup><span class="italic">premunt</span> Bartsch; <span class="italic">primum</span> BA.</a></li><script type="text/javascript">document.getElementById('note_LCL077_194_1').style.display = "none";</script><li class="note" id="note_LCL077_194_2"><a class="footnoteCrossrefLink" href="#target_note_LCL077_194_2" title="Click to highlight in text"><sup class="lineRef">2</sup><span class="italic">ipsi</span> Hense; <span class="italic">ipsos</span> BA.</a></li><script type="text/javascript">document.getElementById('note_LCL077_194_2').style.display = "none";</script><li class="note" id="note_LCL077_194_3"><a class="footnoteCrossrefLink" href="#target_note_LCL077_194_3" title="Click to highlight in text"><sup class="lineRef">3</sup><span class="italic">tanto</span> later MSS.; <span class="italic">quanto</span> BA.</a></li><script type="text/javascript">document.getElementById('note_LCL077_194_3').style.display = "none";</script><li class="note" id="note_LCL077_194_4"><a class="footnoteCrossrefLink" href="#target_note_LCL077_194_4" title="Click to highlight in text"><sup class="lineRef">4</sup><span class="italic">iudicabis</span> Cod. Velz.; <span class="italic">iudicatus</span> BA.</a></li><script type="text/javascript">document.getElementById('note_LCL077_194_4').style.display = "none";</script><li class="note" id="note_LCL077_194_5"><a class="footnoteCrossrefLink" href="#target_note_LCL077_194_5" title="Click to highlight in text"><sup class="lineRef">5</sup><span class="italic">invidebis</span> later MSS.; <span class="italic">videberis</span> BA.</a></li><script type="text/javascript">document.getElementById('note_LCL077_194_5').style.display = "none";</script><li class="note" id="note_LCL077_194_6"><a class="footnoteCrossrefLink" href="#target_note_LCL077_194_6" title="Click to highlight in text"><sup class="lineRef">6</sup><span class="italic">cum in</span> later MSS.; <span class="italic">cum</span> BA.</a></li><script type="text/javascript">document.getElementById('note_LCL077_194_6').style.display = "none";</script></ul></section></notes></section>