<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

quomodo ad nos prima boni honestique notitia pervenerit.
<span class="br"></span><span class="lineNumber">4</span><span class="br"></span>Hoc nos natura docere non potuit; semina nobis scientiae dedit, scientiam non dedit. Quidam aiunt nos in notitiam incidisse, quod est incredibile, virtutis alicui speciem casu occucurrisse. Nobis videtur
observatio collegisse et rerum saepe factarum inter se conlatio, per analogian nostri intellectum et honestum et bonum iudicant. Hoc verbum cum Latini grammatici civitate donaverint, ego damnandum
non puto, puto<a class="footnoteLink" href="#note_LCL077_382_1" id="target_note_LCL077_382_1"><sup>1</sup></a> in civitatem suam redigendum. Utar ergo illo non tantum tamquam recepto, sed tamquam usitato.</p>
<p><span class="br"></span><span class="lineNumber">5</span><span class="br"></span>Quae sit haec analogia, dicam. Noveramus corporis
sanitatem; ex hac cogitavimus esse aliquam et animi. Noveramus vires corporis; ex his collegimus esse et animi robur. Aliqua benigna facta, aliqua humana, aliqua fortia nos obstupefecerant; haec coepimus tamquam perfecta mirari. Suberant illis multa vitia, quae species conspicui alicuius facti fulgorque celabat; haec dissimulavimus. Natura iubet augere laudanda, nemo non gloriam ultra verum tulit; ex his ergo speciem ingentis boni traximus.
<span class="br"></span><span class="lineNumber">6</span><span class="br"></span>Fabricius Pyrrhi regis aurum reppulit maiusque regno iudicavit regias opes posse contemnere. Idem



</p></section><notes><section class="footnotes"><ul><li class="note" id="note_LCL077_382_1"><a class="footnoteCrossrefLink" href="#target_note_LCL077_382_1" title="Click to highlight in text"><sup class="lineRef">1</sup><span class="italic">puto</span> add. Buecheler.</a></li><script type="text/javascript">document.getElementById('note_LCL077_382_1').style.display = "none";</script></ul></section></notes></section>