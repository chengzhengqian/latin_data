<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

Hac re florentes amicorum turba circumsedet; circa eversos solitudo est, et inde amici fugiunt, ubi probantur.
Hac re ista tot nefaria exempla sunt aliorum metu relinquentium, aliorum metu prodentium. Necesse est initia inter se et exitus congruant. Qui amicus esse coepit, quia expedit, et desinet,<a class="footnoteLink" href="#note_LCL075_48_1" id="target_note_LCL075_48_1"><sup>1</sup></a> quia expedit. Placebit aliquod pretium contra amicitiam, si ullum in illa placet praeter ipsam.</p>
<p><span class="br"></span><span class="lineNumber">10</span><span class="br"></span>In quid amicum paro? Ut habeam pro quo mori possim, ut habeam quem in exilium sequar, cuius me morti opponam<a class="footnoteLink" href="#note_LCL075_48_2" id="target_note_LCL075_48_2"><sup>2</sup></a> et inpendam. Ista, quam tu describis, negotiatio est, non amicitia, quae ad commodum accedit,
<span class="br"></span><span class="lineNumber">11</span><span class="br"></span>quae quid<a class="footnoteLink" href="#note_LCL075_48_3" id="target_note_LCL075_48_3"><sup>3</sup></a> consecutura sit spectat. Non dubie habet aliquid simile amicitiae affectus amantium; possis dicere illam esse insanam amicitiam. Numquid ergo quisquam amat lucri causa? Numquid ambitionis aut gloriae? Ipse per se amor omnium aliarum rerum neglegens animos in cupiditatem formae non sine spe mutuae caritatis accendit. Quid ergo? Ex honestiore
<span class="br"></span><span class="lineNumber">12</span><span class="br"></span>causa coit turpis adfectus? “Non agitur,” inquis, “nunc de hoc, an amicitia propter se ipsam adpetenda sit.” Immo vero nihil magis probandum est. Nam si propter se ipsam expetenda est, potest ad illam accedere qui se ipso contentus est. “Quomodo ergo ad illam accedit?” Quomodo ad rem pulcherrimam, non





</p></section><notes><section class="footnotes"><ul><li class="note" id="note_LCL075_48_1"><a class="footnoteCrossrefLink" href="#target_note_LCL075_48_1" title="Click to highlight in text"><sup class="lineRef">1</sup><span class="italic">quia expedit, et desinet,</span> added by Haase.</a></li><script type="text/javascript">document.getElementById('note_LCL075_48_1').style.display = "none";</script><li class="note" id="note_LCL075_48_2"><a class="footnoteCrossrefLink" href="#target_note_LCL075_48_2" title="Click to highlight in text"><sup class="lineRef">2</sup><span class="italic">et</span> before <span class="italic">opponam</span> omitted by many editors, but retained
by Hense. <span class="italic">opponam</span> is used in the double meaning of “set against” and “mortgage,” <span class="italic">cf.</span> Catullus xxvi. 2.</a></li><script type="text/javascript">document.getElementById('note_LCL075_48_2').style.display = "none";</script><li class="note" id="note_LCL075_48_3"><a class="footnoteCrossrefLink" href="#target_note_LCL075_48_3" title="Click to highlight in text"><sup class="lineRef">3</sup><span class="italic">quae quid</span> later MSS.; <span class="italic">quae quicquid</span> MSS.; <span class="italic">quaeque quid</span> Buecheler.</a></li><script type="text/javascript">document.getElementById('note_LCL075_48_3').style.display = "none";</script></ul></section></notes></section>