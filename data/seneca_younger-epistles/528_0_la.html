<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
amittet. In aequo est autem amissae rei miseratio<a class="footnoteLink" href="#note_LCL077_122_1" id="target_note_LCL077_122_1"><sup>1</sup></a> et timor amittendae.</p>
<p><span class="br"></span><span class="lineNumber">7</span><span class="br"></span>Nec ideo praecipio tibi neglegentiam. Tu vero metuenda declina. Quidquid consilio prospici potest, prospice. Quodcumque laesurum est, multo ante quam accidat, speculare et averte. In hoc ipsum tibi plurimum conferet fiducia et ad tolerandum omne obfirmata mens. Potest fortunam cavere, qui potest ferre. Certe in tranquillo non tumultuatur. Nihil est nec miserius nec stultius quam praetimere. Quae ista dementia est malum suum antecedere?
<span class="br"></span><span class="lineNumber">8</span><span class="br"></span>Denique ut breviter includam quod sentio, et istos satagios ac sibi molestos describam tibi, tam intemperantes
in ipsis miseriis quam sunt ante illas. Plus dolet quam necesse est, qui ante dolet quam necesse est; eadem enim infirmitate dolorem non aestimat, qua non exspectat; eadem intemperantia fingit sibi perpetuam felicitatem suam, fingit crescere debere quaecumque contigerunt, non tantum durare; et oblitus huius petauri, quo humana iactantur, sibi uni fortuitorum constantiam spondet.</p>
<p><span class="br"></span><span class="lineNumber">9</span><span class="br"></span>Egregie itaque videtur mihi Metrodorus dixisse in ea epistula, qua sororem amisso optimae indolis filio adloquitur: “mortale est omne mortalium bonum.” De his loquitur bonis, ad quae concurritur. Nam illud verum bonum non moritur, certum est sempiternumque,
sapientia et virtus; hoc unum contingit




</p></section><notes><section class="footnotes"><ul><li class="note" id="note_LCL077_122_1"><a class="footnoteCrossrefLink" href="#target_note_LCL077_122_1" title="Click to highlight in text"><sup class="lineRef">1</sup><span class="italic">miseratio</span> added by Buecheler.</a></li><script type="text/javascript">document.getElementById('note_LCL077_122_1').style.display = "none";</script></ul></section></notes></section>