<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

et exarmat?” Non tamquam gubernatori, sed tamquam
naviganti nocet; alioqui gubernator ille non est. Gubernatoris<a class="footnoteLink" href="#note_LCL076_306_1" id="target_note_LCL076_306_1"><sup>1</sup></a> artem adeo non inpedit, ut ostendat; tranquillo enim, ut aiunt, quilibet gubernator est. Navigio ista obsunt, non rectori eius, qua rector est.
<span class="br"></span><span class="lineNumber">35</span><span class="br"></span>Duas personas habet gubernator: alteram communem cum omnibus, qui eandem conscenderunt navem: ipse quoque vector est; alteram propriam: gubernator est. Tempestas tamquam vectori nocet, non tamquam
<span class="br"></span><span class="lineNumber">36</span><span class="br"></span>gubernatori. Deinde gubernatoris ars alienum bonum est: ad eos, quos vehit, pertinet, quomodo medici ad eos, quos curat. Commune bonum est sapientis<a class="footnoteLink" href="#note_LCL076_306_2" id="target_note_LCL076_306_2"><sup>2</sup></a>: est et eorum, cum quibus vivit, et proprium
ipsius. Itaque gubernatori fortasse noceatur,<a class="footnoteLink" href="#note_LCL076_306_3" id="target_note_LCL076_306_3"><sup>3</sup></a> cuius ministerium aliis<a class="footnoteLink" href="#note_LCL076_306_4" id="target_note_LCL076_306_4"><sup>4</sup></a> promissum tempestate inpeditur;
<span class="br"></span><span class="lineNumber">37</span><span class="br"></span>sapienti non nocetur a paupertate, non a dolore, non ab aliis tempestatibus vitae. Non enim prohibentur opera eius omnia, sed tantum ad alios pertinentia; ipse semper in actu est, in effectu tunc maximus, cum illi fortuna se opposuit. Tunc enim ipsius sapientiae negotium agit, quam
<span class="br"></span><span class="lineNumber">38</span><span class="br"></span>diximus et alienum bonum esse et suum. Praeterea
ne aliis quidem tunc prodesse prohibetur, cum illum aliquae necessitates premunt. Propter paupertatem prohibetur docere, quemadmodum tractanda res publica sit, at illud docet, quemadmodum
sit tractanda paupertas. Per totam vitam opus eius extenditur.</p>
<p>Ita nulla fortuna, nulla res actus sapientis excludit.




</p></section><notes><section class="footnotes"><ul><li class="note" id="note_LCL076_306_1"><a class="footnoteCrossrefLink" href="#target_note_LCL076_306_1" title="Click to highlight in text"><sup class="lineRef">1</sup><span class="italic">alioqui gubernator ille non est. gubernatoris</span> Buecheler; <span class="italic">alioquin gubernatis</span> V; <span class="italic">alioqui ƀnatoris</span> P.</a></li><script type="text/javascript">document.getElementById('note_LCL076_306_1').style.display = "none";</script><li class="note" id="note_LCL076_306_2"><a class="footnoteCrossrefLink" href="#target_note_LCL076_306_2" title="Click to highlight in text"><sup class="lineRef">2</sup><span class="italic">est sapientis</span> added by Hense.</a></li><script type="text/javascript">document.getElementById('note_LCL076_306_2').style.display = "none";</script><li class="note" id="note_LCL076_306_3"><a class="footnoteCrossrefLink" href="#target_note_LCL076_306_3" title="Click to highlight in text"><sup class="lineRef">3</sup><span class="italic">noceatur</span> Schweighaeuser; <span class="italic">noceat</span> MSS.</a></li><script type="text/javascript">document.getElementById('note_LCL076_306_3').style.display = "none";</script><li class="note" id="note_LCL076_306_4"><a class="footnoteCrossrefLink" href="#target_note_LCL076_306_4" title="Click to highlight in text"><sup class="lineRef">4</sup><span class="italic">aliis</span> later MSS.; <span class="italic">abiis</span> VP; <span class="italic">abhis</span> b.</a></li><script type="text/javascript">document.getElementById('note_LCL076_306_4').style.display = "none";</script></ul></section></notes></section>