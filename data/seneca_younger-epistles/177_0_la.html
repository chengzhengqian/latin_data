<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

quam ut mihi periculum succurreret. Nausia enim me segnis haec et sine exitu torquebat, quae bilem movet nec effundit. Institi itaque gubernatori et illum, vellet nollet, coegi, peteret litus. Cuius ut viciniam attigimus, non expecto, ut quicquam ex praeceptis Vergilii fiat,</p>
<blockquote><p><span class="line">Obvertunt pelago proras</span><span class="linebreak"></span></p></blockquote>
<p class="noindent">aut</p>
<blockquote><p><span class="line">Ancora de prora iacitur,</span><span class="linebreak"></span></p></blockquote>
<p class="noindent">memor artificii mei vetus frigidae cultor mitto me in mare, quomodo psychrolutam decet, gausapatus.
<span class="br"></span><span class="lineNumber">4</span><span class="br"></span>Quae putas me passum, dum per aspera erepo, dum viam quaero, dum facio? Intellexi non inmerito nautis terram timeri. Incredibilia sunt, quae tulerim, cum me ferre non possem<a class="footnoteLink" href="#note_LCL075_354_1" id="target_note_LCL075_354_1"><sup>1</sup></a>; illud scito, Vlixem non fuisse tam irato mari natum, ut ubique naufragia faceret; nausiator erat. Et ego quocumque navigare debuero, vicensimo anno perveniam.</p>
<p><span class="br"></span><span class="lineNumber">5</span><span class="br"></span>Ut primum stomachum, quem scis non cum mari nausiam effugere, collegi, ut corpus unctione recreavi, hoc coepi mecum cogitare, quanta nos vitiorum nostrorum sequeretur oblivio, etiam corporalium, quae subinde admonent sui, nedum illorum, quae eo
<span class="br"></span><span class="lineNumber">6</span><span class="br"></span>magis latent, quo maiora sunt. Levis aliquem motiuncula
decipit; sed cum crevit et vera febris exarsit,






</p></section><notes><section class="footnotes"><ul><li class="note" id="note_LCL075_354_1"><a class="footnoteCrossrefLink" href="#target_note_LCL075_354_1" title="Click to highlight in text"><sup class="lineRef">1</sup><span class="italic">possem</span> Erasmus; <span class="italic">possim</span> MSS.</a></li><script type="text/javascript">document.getElementById('note_LCL075_354_1').style.display = "none";</script></ul></section></notes></section>