<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

Hoc fuit morti contumeliam facere. Ita prorsus; parum munde et parum decenter; quid est stultius
<span class="br"></span><span class="lineNumber">21</span><span class="br"></span>quam fastidiose mori? O virum fortem, o dignum, cui fati daretur electio! Quam fortiter ille gladio usus esset, quam animose in profundam se altitudinem maris aut abscisae rupis inmisisset! Undique destitutus
invenit, quemadmodum et mortem sibi deferret<a class="footnoteLink" href="#note_LCL076_68_1" id="target_note_LCL076_68_1"><sup>1</sup></a> et telum, ut scias ad moriendum nihil aliud in mora esse quam velle. Existimetur de facto hominis acerrimi, ut cuique visum erit, dum hoc constet, praeferendam esse spurcissimam mortem servituti mundissimae.</p>
<p><span class="br"></span><span class="lineNumber">22</span><span class="br"></span>Quoniam coepi sordidis exemplis uti, perseverabo. Plus enim a se quisque exiget, si viderit hanc rem etiam a contemptissimis posse contemni. Catones Scipionesque et alios, quos audire cum admiratione consuevimus, supra imitationem positos putamus; iam ego istam virtutem habere tam multa exempla in ludo bestiario quam in ducibus belli civilis
<span class="br"></span><span class="lineNumber">23</span><span class="br"></span>ostendam. Cum adveheretur nuper inter custodias quidam ad matutinum spectaculum missus, tamquam somno premente nutaret, caput usque eo demisit, donec radiis insereret, et tamdiu se in sedili suo tenuit, donec cervicem circumactu rotae frangeret. Eodem vehiculo, quo ad poenam ferebatur, effugit.</p>
<p><span class="br"></span><span class="lineNumber">24</span><span class="br"></span>Nihil obstat erumpere et exire cupienti. In



</p></section><notes><section class="footnotes"><ul><li class="note" id="note_LCL076_68_1"><a class="footnoteCrossrefLink" href="#target_note_LCL076_68_1" title="Click to highlight in text"><sup class="lineRef">1</sup><span class="italic">deferret</span> Hense; <span class="italic">deberet</span> MSS.</a></li><script type="text/javascript">document.getElementById('note_LCL076_68_1').style.display = "none";</script></ul></section></notes></section>