<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

Vides quosdam optantes mortem, et quidem magis quam rogari solet vita. Nescio utros existimem maiorem nobis animum dare, qui deposcunt mortem an qui hilares eam quietique opperiuntur, quoniam illud ex rabie interdum ac repentina indignatione fit, haec ex iudicio certo tranquillitas est. Venit aliquis ad mortem iratus; mortem venientem nemo hilaris excipit, nisi qui se ad illam diu composuerat.</p>
<p><span class="br"></span><span class="lineNumber">13</span><span class="br"></span>Fateor ergo ad hominem mihi carum ex pluribus me causis frequentius venisse, ut scirem, an illum totiens eundem invenirem, numquid cum corporis viribus minueretur animi vigor. Qui sic crescebat illi, quomodo manifestior notari solet agitatorum laetitia, cum septimo spatio palmae adpropinquant.
<span class="br"></span><span class="lineNumber">14</span><span class="br"></span>Dicebat quidem ille Epicuri praeceptis obsequens, primum sperare se nullum dolorem esse in illo extremo anhelitu; si tamen esset, habere aliquantum in ipsa brevitate solacii. Nullum enim dolorem longum esse, qui magnus est. Ceterum succursurum sibi etiam in ipsa distractione animi corporisque, si cum cruciatu id fieret, post illum dolorem se dolere non posse. Non dubitare autem se, quin senilis anima in primis labris esset nec magna vi distraheretur a corpore. â€œIgnis, qui alentem<a class="footnoteLink" href="#note_LCL075_218_1" id="target_note_LCL075_218_1"><sup>1</sup></a> materiam occupavit, aqua et interdum ruina extinguendus




</p></section><notes><section class="footnotes"><ul><li class="note" id="note_LCL075_218_1"><a class="footnoteCrossrefLink" href="#target_note_LCL075_218_1" title="Click to highlight in text"><sup class="lineRef">1</sup><span class="italic">alentem</span> Cornelissen; <span class="italic">valentem</span> MSS.</a></li><script type="text/javascript">document.getElementById('note_LCL075_218_1').style.display = "none";</script></ul></section></notes></section>