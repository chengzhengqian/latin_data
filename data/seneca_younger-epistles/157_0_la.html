<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
cum longiore mora opus sit, ut solvas quaestionem quam ut proponas? Utique cum aliud tibi expediat, aliud mihi. Iterum ego tamquam Epicureus loquor?
<span class="br"></span><span class="lineNumber">2</span><span class="br"></span>Mihi vero idem expedit, quod tibi; aut non sum amicus, nisi quicquid agitur ad te pertinens, meum est. Consortium rerum omnium inter nos facit amicitia. Nec secundi quicquam singulis est nec adversi; in commune vivitur. Nec potest quisquam beate degere, qui se tantum intuetur, qui omnia ad utilitates suas convertit; alteri vivas oportet, si
<span class="br"></span><span class="lineNumber">3</span><span class="br"></span>vis tibi vivere. Haec societas diligenter et sancte observata, quae nos homines hominibus<a class="footnoteLink" href="#note_LCL075_314_1" id="target_note_LCL075_314_1"><sup>1</sup></a> miscet et iudicat aliquod esse commune ius generis humani, plurimum ad illam quoque, de qua loquebar, interiorem
societatem amicitiae colendam proficit. Omnia enim cum amico communia habebit, qui multa cum homine.</p>
<p><span class="br"></span><span class="lineNumber">4</span><span class="br"></span>Hoc, Lucili virorum optime, mihi ab istis subtilibus praecipi malo, quid amico praestare debeam, quid homini, quam quot modis amicus dicatur, et homo quam multa significet. In diversum ecce sapientia et stultitia
discedunt; cui accedo? In utram ire partem iubes? Illi homo pro amico est, huic amicus non est pro homine. Ille amicum sibi parat, hic se



</p></section><notes><section class="footnotes"><ul><li class="note" id="note_LCL075_314_1"><a class="footnoteCrossrefLink" href="#target_note_LCL075_314_1" title="Click to highlight in text"><sup class="lineRef">1</sup><span class="italic">homines hominibus</span> later MSS.; <span class="italic">omnes hominibus</span> pLPb; <span class="italic">omnes omnibus</span> Muretus.</a></li><script type="text/javascript">document.getElementById('note_LCL075_314_1').style.display = "none";</script></ul></section></notes></section>