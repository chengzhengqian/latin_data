<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">36</span><span class="br"></span>ergo non sunt bona.” “Hac,” inquit, “ratione ne commoda quidem ista erunt.” Alia est commodorum condicio, alia bonorum; commodum est, quod plus usus habet quam molestiae. Bonum sincerum esse debet et ab omni parte innoxium. Non est id bonum,
<span class="br"></span><span class="lineNumber">37</span><span class="br"></span>quod plus prodest, sed quod tantum prodest. Praeterea
commodum et ad animalia pertinet et ad inperfectos homines et ad stultos. Itaque potest ei esse incommodum mixtum, sed commodum dicitur a maiore sui parte aestimatum; bonum ad unum sapientem pertinet; inviolatum esse oportet.</p>
<p><span class="br"></span><span class="lineNumber">38</span><span class="br"></span>Bonum animum habere; unus tibi nodus, sed Herculaneus restat: “ex malis bonum non fit. Ex multis paupertatibus divitiae fiunt; ergo divitiae bonum non sunt.” Hanc interrogationem nostri non agnoscunt, Peripatetici et fingunt illam et solvunt. Ait autem Posidonius hoc sophisma, per omnes dialecticorum
scholas iactatum, sic ab Antipatro refelli:
<span class="br"></span><span class="lineNumber">39</span><span class="br"></span>“paupertas non per possessionem dicitur, sed per detractionem vel, ut antiqui dixerunt, orbationem. Graeci κατὰ στέρησιν dicunt. Non quod habeat dicit, sed quod non habeat.<a class="footnoteLink" href="#note_LCL076_344_1" id="target_note_LCL076_344_1"><sup>1</sup></a> Itaque ex multis inanibus nihil inpleri potest; divitias multae res faciunt, non





</p></section><notes><section class="footnotes"><ul><li class="note" id="note_LCL076_344_1"><a class="footnoteCrossrefLink" href="#target_note_LCL076_344_1" title="Click to highlight in text"><sup class="lineRef">1</sup>Hense doubts the genuineness of <span class="italic">non quod . . . habeat.</span></a></li><script type="text/javascript">document.getElementById('note_LCL076_344_1').style.display = "none";</script></ul></section></notes></section>