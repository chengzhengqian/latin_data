<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

Fluctus autem illud, ut scis, frequens et concitatus
exaequat, longior tranquillitas solvit, cum harenis, quae umore alligantur, sucus abscessit.</p>
<p><span class="br"></span><span class="lineNumber">3</span><span class="br"></span>Ex consuetudine tamen mea circumspicere coepi, an aliquid illic invenirem, quod mihi posset bono esse, et derexi<a class="footnoteLink" href="#note_LCL075_366_1" id="target_note_LCL075_366_1"><sup>1</sup></a> oculos in villam, quae aliquando Vatiae fuit. In hac ille praetorius dives, nulla alia re quam otio notus, consenuit et ob hoc unum felix habebatur. Nam quotiens aliquos amicitiae Asinii Galli, quotiens Seiani odium, deinde amor merserat, aeque enim offendisse illum quam amasse periculosum fuit, exclamabant
homines: “O Vatia, solus scis vivere.”
<span class="br"></span><span class="lineNumber">4</span><span class="br"></span>At ille latere sciebat, non vivere. Multum autem interest, utrum vita tua otiosa sit an ignava. Numquam
aliter hanc villam Vatia vivo praeteribam, quam ut dicerem: “Vatia hic situs est.”</p>
<p>Sed adeo, mi Lucili, philosophia sacrum quiddam est et venerabile, ut etiam, si quid illi simile est, mendacio placeat. Otiosum enim hominem seductum existimat vulgus et securum et se contentum, sibi viventem, quorum nihil ulli contingere nisi sapienti
<span class="br"></span><span class="lineNumber">5</span><span class="br"></span>potest. Ille sollicitus scit sibi vivere?<a class="footnoteLink" href="#note_LCL075_366_2" id="target_note_LCL075_366_2"><sup>2</sup></a> Ille enim, quod est primum, scit vivere? Nam qui res et homines fugit, quem cupiditatum suarum infelicitas





</p></section><notes><section class="footnotes"><ul><li class="note" id="note_LCL075_366_1"><a class="footnoteCrossrefLink" href="#target_note_LCL075_366_1" title="Click to highlight in text"><sup class="lineRef">1</sup><span class="italic">derexi</span> Hense; <span class="italic">direxi</span> MSS.</a></li><script type="text/javascript">document.getElementById('note_LCL075_366_1').style.display = "none";</script><li class="note" id="note_LCL075_366_2"><a class="footnoteCrossrefLink" href="#target_note_LCL075_366_2" title="Click to highlight in text"><sup class="lineRef">2</sup>This and the next sentence are punctuated according to Summers; Hense takes them as declarations, but suggests <span class="italic">solus non sollicitus,</span> since <span class="italic">solus</span> is added above the line in V, and in P <span class="italic">sollicitus</span> has been corrected to <span class="italic">solus.</span></a></li><script type="text/javascript">document.getElementById('note_LCL075_366_2').style.display = "none";</script></ul></section></notes></section>