<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

mutare nomen, modo mala fieri, modo bona. Quemadmodum primum militiae vinculum est religio et signorum amor et deserendi nefas, tunc deinde facile cetera exiguntur mandanturque iusiurandum adactis, ita in iis, quos velis ad beatam vitam perducere:
prima fundamenta iacienda sunt et insinuanda
virtus. Huius quadam superstitione teneantur; hanc ament; cum hac vivere velint, sine hac nolint.</p>
<p><span class="br"></span><span class="lineNumber">36</span><span class="br"></span>“Quid ergo? Non quidam sine institutione subtili evaserunt probi magnosque profectus adsecuti sunt, dum nudis tantum praeceptis obsecuntur?” Fateor, sed felix illis ingenium fuit et salutaria in transitu rapuit. Nam ut di inmortales nullam didicere virtutem
cum omni editi et pars naturae eorum est bonos esse, ita quidam ex hominibus egregiam sortiti indolem in ea, quae tradi solent, perveniunt sine longo magisterio et honesta complexi sunt, cum primum audiere; unde ista tam rapacia virtutis ingenia vel ex se fertilia. Illis autem<a class="footnoteLink" href="#note_LCL077_80_1" id="target_note_LCL077_80_1"><sup>1</sup></a> hebetibus et optusis aut mala consuetudine obsessis diu robigo
<span class="br"></span><span class="lineNumber">37</span><span class="br"></span>animorum effricanda est. Ceterum, ut illos in bonum pronos citius educit ad summa, et hos inbecilliores adiuvabit malisque opinionibus extrahet, qui illis philosophiae placita tradiderit; quae quam sint




</p></section><notes><section class="footnotes"><ul><li class="note" id="note_LCL077_80_1"><a class="footnoteCrossrefLink" href="#target_note_LCL077_80_1" title="Click to highlight in text"><sup class="lineRef">1</sup><span class="italic">illis autem</span> cod. Harl.; <span class="italic">et illis aut</span> BA.</a></li><script type="text/javascript">document.getElementById('note_LCL077_80_1').style.display = "none";</script></ul></section></notes></section>