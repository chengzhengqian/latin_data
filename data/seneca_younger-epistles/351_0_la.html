<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
non repeto, non exigo. Profuisse tutum sit. Nullum est odium perniciosius quam e beneficii violati pudore. <span class="sc">Vale.</span></p>
</section>
<section class="div2">
<h2><span class="sc">LXXXII.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Desii iam de te esse sollicitus. “Quem,” inquis,
“deorum sponsorem accepisti?” Eum scilicet, qui neminem fallit, animum recti ac boni amatorem. In tuto pars tui melior est. Potest fortuna tibi iniuriam facere; quod ad rem magis pertinet, non timeo, ne tu facias tibi. I, qua ire coepisti et in isto te vitae
<span class="br"></span><span class="lineNumber">2</span><span class="br"></span>habitu conpone placide, non molliter. Male mihi esse malo quam molliter; male<a class="footnoteLink" href="#note_LCL076_240_1" id="target_note_LCL076_240_1"><sup>1</sup></a> nunc sic excipe, quemadmodum a populo solet dici: dure, aspere, laboriose. Audire solemus sic quorundam vitam laudari, quibus invidetur: “molliter vivit”; hoc dicunt: “mollis est.” Paulatim enim effeminatur animus atque in similitudinem otii sui et pigritiae, in qua iacet, solvitur. Quid ergo? Viro non vel obrigescere satius est? Deinde idem delicati timent,<a class="footnoteLink" href="#note_LCL076_240_2" id="target_note_LCL076_240_2"><sup>2</sup></a> cui vitam suam fecere similem. Multum interest







</p></section><notes><section class="footnotes"><ul><li class="note" id="note_LCL076_240_1"><a class="footnoteCrossrefLink" href="#target_note_LCL076_240_1" title="Click to highlight in text"><sup class="lineRef">1</sup><span class="italic">male</span> added by Muretus.</a></li><script type="text/javascript">document.getElementById('note_LCL076_240_1').style.display = "none";</script><li class="note" id="note_LCL076_240_2"><a class="footnoteCrossrefLink" href="#target_note_LCL076_240_2" title="Click to highlight in text"><sup class="lineRef">2</sup><span class="italic">morti</span> after <span class="italic">timent</span> deleted by Madvig.</a></li><script type="text/javascript">document.getElementById('note_LCL076_240_2').style.display = "none";</script></ul></section></notes></section>