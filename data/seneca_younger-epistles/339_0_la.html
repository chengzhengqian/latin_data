<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
nulla sollicitudo in alto est; etiam si qua incidit cura, velut nubes levis transit. Horum, qui felices vocantur, hilaritas ficta est at<a class="footnoteLink" href="#note_LCL076_216_1" id="target_note_LCL076_216_1"><sup>1</sup></a> gravis et subpurata tristitia, eo quidem gravior, quia interdum non licet palam esse miseros, sed inter aerumnas cor ipsum
<span class="br"></span><span class="lineNumber">7</span><span class="br"></span>exedentes necesse est agere felicem. Saepius hoc exemplo mihi utendum est, nec enim ullo efficacius exprimitur hic humanae vitae mimus, qui nobis partes, quas male agamus, adsignat. Ille, qui in scaena latus incedit et haec resupinus dicit</p>
<blockquote><p>
<span class="line">En impero Argis; regna mihi liquit Pelops,</span><span class="linebreak"></span>
<span class="line">Qua ponto ab Helles atque ab Ionio mari</span><span class="linebreak"></span>
<span class="line">Urgetur Isthmos,</span><span class="linebreak"></span></p></blockquote>
<p class="noindent">servus est, quinque modios accipit et quinque denarios;
<span class="br"></span><span class="lineNumber">8</span><span class="br"></span>ille qui superbus atque inpotens et fiducia virium tumidus ait:</p>
<blockquote><p><span class="line">Quod nisi quieris, Menelae, hac dextra occides,</span><span class="linebreak"></span></p></blockquote>
<p class="noindent">diurnum accipit, in centunculo dormit. Idem de istis licet omnibus dicas, quos supra capita hominum supraque turbam delicatos lectica suspendit; omnium istorum personata felicitas est. Contemnes illos, si despoliaveris.</p>
<p><span class="br"></span><span class="lineNumber">9</span><span class="br"></span>Equum empturus solvi iubes stratum, detrahis vestimenta venalibus, ne qua vitia corporis lateant;



</p></section><notes><section class="footnotes"><ul><li class="note" id="note_LCL076_216_1"><a class="footnoteCrossrefLink" href="#target_note_LCL076_216_1" title="Click to highlight in text"><sup class="lineRef">1</sup><span class="italic">at</span> Madvig; <span class="italic">aut</span> MSS.</a></li><script type="text/javascript">document.getElementById('note_LCL076_216_1').style.display = "none";</script></ul></section></notes></section>