<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
et verba apertae rei impendo. Cui enim dubium potest esse, quin si aestus malum est, et aestuare malum sit? Si algor malum est, malum sit algere? Si vita bonum est, et vivere bonum sit? Omnia ista circa sapientiam, non in ipsa sunt. At nobis in ipsa
<span class="br"></span><span class="lineNumber">19</span><span class="br"></span>commorandum est. Etiam si quid evagari libet, amplos habet illa spatiososque<a class="footnoteLink" href="#note_LCL077_350_1" id="target_note_LCL077_350_1"><sup>1</sup></a> secessus: de deorum natura quaeramus, de siderum alimento, de his tam variis stellarum discursibus, an ad illarum motus nostra moveantur, an<a class="footnoteLink" href="#note_LCL077_350_2" id="target_note_LCL077_350_2"><sup>2</sup></a> corporibus omnium animisque illinc impetus veniat, an et haec, quae fortuita dicuntur, certa lege constricta sint nihilque in hoc mundo repentinum aut expers ordinis volutetur. Ista iam a formatione morum recesserunt, sed levant animum et ad ipsarum, quas tractat, rerum magnitudinem
attollunt; haec vero, de quibus paulo ante dicebam, minuunt et deprimunt nec, ut putatis,
<span class="br"></span><span class="lineNumber">20</span><span class="br"></span>exacuunt, sed extenuant. Obsecro vos, tam necessariam
curam maioribus melioribusque debitam in re nescio an falsa, certe inutili terimus? Quid mihi profuturum est scire, an aliud sit sapientia, aliud sapere? Quid mihi profuturum est scire illud bonum esse, hoc non esse<a class="footnoteLink" href="#note_LCL077_350_3" id="target_note_LCL077_350_3"><sup>3</sup></a>? Temere me geram, subibo<a class="footnoteLink" href="#note_LCL077_350_4" id="target_note_LCL077_350_4"><sup>4</sup></a> huius voti aleam: tibi sapientia, mihi sapere contingat;
pares erimus.</p>
</section><notes><section class="footnotes"><ul><li class="note" id="note_LCL077_350_1"><a class="footnoteCrossrefLink" href="#target_note_LCL077_350_1" title="Click to highlight in text"><sup class="lineRef">1</sup><span class="italic">spatiososque</span> later MSS.; <span class="italic">speciososque</span> BA.</a></li><script type="text/javascript">document.getElementById('note_LCL077_350_1').style.display = "none";</script><li class="note" id="note_LCL077_350_2"><a class="footnoteCrossrefLink" href="#target_note_LCL077_350_2" title="Click to highlight in text"><sup class="lineRef">2</sup><span class="italic">an</span> later MSS.; <span class="italic">in</span> BA.</a></li><script type="text/javascript">document.getElementById('note_LCL077_350_2').style.display = "none";</script><li class="note" id="note_LCL077_350_3"><a class="footnoteCrossrefLink" href="#target_note_LCL077_350_3" title="Click to highlight in text"><sup class="lineRef">3</sup><span class="italic">hoc non esse</span> add. Muretus.</a></li><script type="text/javascript">document.getElementById('note_LCL077_350_3').style.display = "none";</script><li class="note" id="note_LCL077_350_4"><a class="footnoteCrossrefLink" href="#target_note_LCL077_350_4" title="Click to highlight in text"><sup class="lineRef">4</sup><span class="italic">subibo</span> Erasmus; <span class="italic">subito</span> BA.</a></li><script type="text/javascript">document.getElementById('note_LCL077_350_4').style.display = "none";</script></ul></section></notes></section>