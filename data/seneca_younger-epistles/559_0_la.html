<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
Scindetur, obruetur, abolebitur. Quid contristaris? Ita solet fieri: pereunt semper<a class="footnoteLink" href="#note_LCL077_184_1" id="target_note_LCL077_184_1"><sup>1</sup></a> velamenta nascentium. Quid ista sic diligis quasi tua? Istis opertus es. Veniet, qui te revellat dies et ex contubernio
<span class="br"></span><span class="lineNumber">28</span><span class="br"></span>foedi atque olidi ventris educat. Huic nunc quoque tu, quantum potes, subduc te voluptatique,<a class="footnoteLink" href="#note_LCL077_184_2" id="target_note_LCL077_184_2"><sup>2</sup></a> nisi quae necessariis seriisque<a class="footnoteLink" href="#note_LCL077_184_3" id="target_note_LCL077_184_3"><sup>3</sup></a> cohaerebit; alienus iam hinc altius aliquid sublimiusque meditare. Aliquando naturae tibi arcana retegentur, discutietur ista caligo et lux undique clara percutiet.</p>
<p>Imaginare tecum, quantus ille sit fulgor tot sideribus
inter se lumen miscentibus; nulla serenum umbra turbabit. Aequaliter splendebit omne caeli latus; dies et nox aÃ«ris infimi vices sunt. Tunc in tenebris vixisse-te dices, cum totam lucem et totus aspexeris, quam nunc per angustissimas oculorum vias obscure intueris. Et tamen admiraris illam iam procul; quid tibi videbitur divina lux, cum illam suo loco videris?</p>
<p><span class="br"></span><span class="lineNumber">29</span><span class="br"></span>Haec cogitatio nihil sordidum animo subsidere sinit, nihil humile, nihil crudele. Deos rerum omnium esse testes ait. Illis nos adprobari, illis in futurum parari iubet et aeternitatem proponere. Quam qui mente concepit, nullos horret exercitus, non terretur tuba, nullis ad timorem minis agitur.





</p></section><notes><section class="footnotes"><ul><li class="note" id="note_LCL077_184_1"><a class="footnoteCrossrefLink" href="#target_note_LCL077_184_1" title="Click to highlight in text"><sup class="lineRef">1</sup><span class="italic">semper</span> Pincianus; <span class="italic">saepe</span> BA.</a></li><script type="text/javascript">document.getElementById('note_LCL077_184_1').style.display = "none";</script><li class="note" id="note_LCL077_184_2"><a class="footnoteCrossrefLink" href="#target_note_LCL077_184_2" title="Click to highlight in text"><sup class="lineRef">2</sup><span class="italic">subduc te voluptatique</span> Bartsch and Hense; <span class="italic">subvoluptariquae</span> BA.</a></li><script type="text/javascript">document.getElementById('note_LCL077_184_2').style.display = "none";</script><li class="note" id="note_LCL077_184_3"><a class="footnoteCrossrefLink" href="#target_note_LCL077_184_3" title="Click to highlight in text"><sup class="lineRef">3</sup><span class="italic">necessariis seriisque</span> Hense; <span class="italic">necessariisque</span> BA.</a></li><script type="text/javascript">document.getElementById('note_LCL077_184_3').style.display = "none";</script></ul></section></notes></section>