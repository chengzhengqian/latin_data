<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

vita, illi vitam ornantia quoque<a class="footnoteLink" href="#note_LCL076_416_1" id="target_note_LCL076_416_1"><sup>1</sup></a> serviunt; ceterum ad beatum statum tendit, illo ducit, illo vias aperit.
<span class="br"></span><span class="lineNumber">28</span><span class="br"></span>Quae sint mala, quae videantur ostendit, vanitatem exuit mentibus, dat magnitudinem solidam, inflatam vero et ex inani speciosam reprimit, nec ignorari sinit inter magna quid intersit et tumida, totius naturae notitiam ac suae tradit. Quid sint di qualesque
declarat, quid inferi, quid lares et genii, quid in secundam numinum<a class="footnoteLink" href="#note_LCL076_416_2" id="target_note_LCL076_416_2"><sup>2</sup></a> formam animae perpetuatae,<a class="footnoteLink" href="#note_LCL076_416_3" id="target_note_LCL076_416_3"><sup>3</sup></a> ubi consistant, quid agant, quid possint, quid velint.</p>
<p>Haec eius initiamenta sunt, per quae non municipale
sacrum, sed ingens deorum omnium templum, mundus ipse reseratur, cuius vera simulacra verasque facies cernendas<a class="footnoteLink" href="#note_LCL076_416_4" id="target_note_LCL076_416_4"><sup>4</sup></a> mentibus protulit. Nam ad spectacula
<span class="br"></span><span class="lineNumber">29</span><span class="br"></span>tam magna hebes visus est. Ad initia deinde rerum redit aeternamque rationem toti inditam et vim omnium seminum singula proprie figurantem. Tum de animo coepit inquirere, unde esset, ubi, quamdiu, in quot membra divisus Deinde a corporibus
se ad incorporalia transtulit veritatemque et







</p></section><notes><section class="footnotes"><ul><li class="note" id="note_LCL076_416_1"><a class="footnoteCrossrefLink" href="#target_note_LCL076_416_1" title="Click to highlight in text"><sup class="lineRef">1</sup><span class="italic">vitam ornantia quoque</span> Hense; <span class="italic">vitae quoque ornantia</span> MSS.</a></li><script type="text/javascript">document.getElementById('note_LCL076_416_1').style.display = "none";</script><li class="note" id="note_LCL076_416_2"><a class="footnoteCrossrefLink" href="#target_note_LCL076_416_2" title="Click to highlight in text"><sup class="lineRef">2</sup><span class="italic">numinum</span> Erasmus; <span class="italic">nominum</span> BA.</a></li><script type="text/javascript">document.getElementById('note_LCL076_416_2').style.display = "none";</script><li class="note" id="note_LCL076_416_3"><a class="footnoteCrossrefLink" href="#target_note_LCL076_416_3" title="Click to highlight in text"><sup class="lineRef">3</sup><span class="italic">perpetuatae</span> Schweighaeuser; <span class="italic">perpetitae</span> MSS. and Hense.</a></li><script type="text/javascript">document.getElementById('note_LCL076_416_3').style.display = "none";</script><li class="note" id="note_LCL076_416_4"><a class="footnoteCrossrefLink" href="#target_note_LCL076_416_4" title="Click to highlight in text"><sup class="lineRef">4</sup><span class="italic">cernendas</span> later MSS.; <span class="italic">cernendis</span> BA.</a></li><script type="text/javascript">document.getElementById('note_LCL076_416_4').style.display = "none";</script></ul></section></notes></section>