<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

sit utendum. In supervacuum praecepta iactavimus, nisi illud praecesserit, qualem de quacumque re habere debeamus opinionem, de paupertate de divitiis, de gloria de ignominia, de patria de exilio. Aestimemus singula fama remota et quaeramus, quid sint, non quid vocentur.</p>
<p><span class="br"></span><span class="lineNumber">55</span><span class="br"></span>Ad virtutes transeamus. Praecipiet aliquis, ut prudentiam magni aestimemus, ut fortitudinem complectamur,
iustitiam, si fieri potest, propius etiam quam ceteras nobis adplicemus. Sed nil aget, si ignoramus, quid sit virtus, una sit an plures, separatae aut innexae, an qui unam habet et ceteras habeat,
<span class="br"></span><span class="lineNumber">56</span><span class="br"></span>quo inter se differant. Non est necesse fabro de fabrica quaerere, quod eius initium, quis usus sit, non magis quam pantomimo de arte saltandi; omnes istae artes si se sciunt,<a class="footnoteLink" href="#note_LCL077_92_1" id="target_note_LCL077_92_1"><sup>1</sup></a> nihil deest; non enim ad totam pertinent vitam. Virtus et aliorum scientia est et sui; discendum de ipsa est, ut ipsa discatur.
<span class="br"></span><span class="lineNumber">57</span><span class="br"></span>Actio recta non erit, nisi recta fuerit voluntas, ab hac enim est actio. Rursus voluntas non erit recta, nisi habitus animi rectus fuerit, ab hoc enim est voluntas. Habitus porro animi non erit in optimo, nisi totius vitae leges perceperit et quid de quoque iudicandum sit, exegerit, nisi res ad verum redegerit. Non contingit
tranquillitas nisi inmutabile certumque iudicium

</p></section><notes><section class="footnotes"><ul><li class="note" id="note_LCL077_92_1"><a class="footnoteCrossrefLink" href="#target_note_LCL077_92_1" title="Click to highlight in text"><sup class="lineRef">1</sup><span class="italic">istae artes si se sciunt</span> Haupt; <span class="italic">ista certa esse sciunt</span> BA.</a></li><script type="text/javascript">document.getElementById('note_LCL077_92_1').style.display = "none";</script></ul></section></notes></section>