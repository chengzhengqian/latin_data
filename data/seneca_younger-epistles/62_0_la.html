<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

nascitur quam ex odio, non minus inter seria quam inter lusus et iocos. Nec interest, ex quam magna causa nascatur, sed in qualem perveniat animum. Sic ignis non refert quam magnus, sed quo incidat. Nam etiam maximum solida non receperunt; rursus arida et corripi facilia scintillam quoque fovent usque in incendium. Ita est, mi Lucili, ingentis irae exitus furor est, et ideo ira vitanda est non moderationis
causa, sed sanitatis. <span class="sc">Vale.</span></p>
</section>
<section class="div2">
<h2><span class="sc">XIX.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Exulto, quotiens epistulas tuas accipio. Inplent enim me bona spe et iam non promittunt de te, sed spondent. Ita fac, oro atque obsecro. Quid enim habeo melius, quod amicum rogem, quam quod pro ipso rogaturus sum? Si potes, subduc te istis occupationibus;
si minus, eripe. Satis multum temporis sparsimus; incipiamus vasa in senectute colligere.
<span class="br"></span><span class="lineNumber">2</span><span class="br"></span>Numquid invidiosum est? Infreto viximus, moriamur in portu. Neque ego suaserim tibi nomen ex otio petere, quod nec iactare debes nec abscondere. Numquam enim usque eo te abigam generis humani furore damnato, ut latebram tibi aliquam parari et oblivionem<a class="footnoteLink" href="#note_LCL075_124_1" id="target_note_LCL075_124_1"><sup>1</sup></a>
velim; id age, ut otium tuum non emineat,

</p></section><notes><section class="footnotes"><ul><li class="note" id="note_LCL075_124_1"><a class="footnoteCrossrefLink" href="#target_note_LCL075_124_1" title="Click to highlight in text"><sup class="lineRef">1</sup><span class="italic">et oblivionem</span> Lb; <span class="italic">oblivione</span> p and Hense; <span class="italic">oblivionem</span> P.</a></li><script type="text/javascript">document.getElementById('note_LCL075_124_1').style.display = "none";</script></ul></section></notes></section>