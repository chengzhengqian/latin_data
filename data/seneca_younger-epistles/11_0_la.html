<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
ne ista, per quae admirationem parare volumus, ridicula
et odiosa sint. Nempe propositum nostrum est secundum naturam vivere; hoc contra naturam est, torquere corpus suum et faciles odisse munditias et squalorem adpetere et cibis non tantum vilibus uti
<span class="br"></span><span class="lineNumber">5</span><span class="br"></span>sed taetris et horridis. Quemadmodum desiderare delicatas res luxuriae est, ita usitatas et non magno parabiles fugere dementiae. Frugalitatem exigit philosophia, non poenam, potest autem esse non incompta frugalitas. Hic mihi modus placet: temperetur vita inter bonos mores et publicos; suspiciant omnes vitam nostram, sed agnoscant.</p>
<p><span class="br"></span><span class="lineNumber">6</span><span class="br"></span>“Quid ergo? Eadem faciemus, quae ceteri? Nihil inter nos et illos intererit?” Plurimum. Dissimiles
esse nos vulgo sciat, qui inspexerit propius. Qui domum intraverit, nos potius miretur quam supellectilem
nostram. Magnus ille est, qui fictilibus sic utitur quemadmodum argento. Nec ille minor est, qui sic argento utitur quemadmodum fictilibus. Infirmi animi est pati non posse divitias.</p>
<p><span class="br"></span><span class="lineNumber">7</span><span class="br"></span>Sed ut huius quoque diei lucellum tecum communicem,
apud Hecatonem nostrum inveni cupiditatium
finem etiam ad timoris remedia proficere. “Desines,” inquit, “timere, si sperare desieris.”
Dices: “Quomodo ista tam diversa pariter eunt<a class="footnoteLink" href="#note_LCL075_22_1" id="target_note_LCL075_22_1"><sup>1</sup></a>?” Ita est, mi Lucili: cum videantur dissidere, coniuncta sunt. Quemadmodum eadem catena et custodiam et militem copulat, sic ista, quae tam dissimilia sunt,




</p></section><notes><section class="footnotes"><ul><li class="note" id="note_LCL075_22_1"><a class="footnoteCrossrefLink" href="#target_note_LCL075_22_1" title="Click to highlight in text"><sup class="lineRef">1</sup><span class="italic">eunt</span> Volkmann; <span class="italic">sunt</span> MSS.</a></li><script type="text/javascript">document.getElementById('note_LCL075_22_1').style.display = "none";</script></ul></section></notes></section>