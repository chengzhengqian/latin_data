<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

multos meminimus, inter quos et Aeilium Butam, praetorium, cui post patrimonium ingens consumptum Tiberius paupertatem confitenti “sero,”
<span class="br"></span><span class="lineNumber">11</span><span class="br"></span>inquit, “experrectus es.” Recitabat Montanus Iulius carmen, tolerabilis poeta et amicitia Tiberi notus et frigore. Ortus et occasus libentissime inserebat.
Itaque cum indignaretur quidam illum toto die recitasse et negaret accedendum ad recitationes
eius, Natta Pinarius ait: “Numquam possum liberalius agere: paratus sum illum audire ab ortu
<span class="br"></span><span class="lineNumber">12</span><span class="br"></span>ad occasum.” Cum hos versus recitasset:</p>
<blockquote><p>
<span class="line">Incipit ardentes Phoebus producere flammas,</span><span class="linebreak"></span>
<span class="line">Spargere se<a class="footnoteLink" href="#note_LCL077_418_1" id="target_note_LCL077_418_1"><sup>1</sup></a> rubicunda dies, iam tristis hirundo</span><span class="linebreak"></span>
<span class="line">Argutis reditura cibos inmittere<a class="footnoteLink" href="#note_LCL077_418_2" id="target_note_LCL077_418_2"><sup>2</sup></a> nidis</span><span class="linebreak"></span>
<span class="line">Incipit et molli partitos ore ministrat,</span><span class="linebreak"></span></p></blockquote>
<p class="noindent">Varus eques Romanus, M. Vinicii comes, cenarum bonarum adsectator, quas improbitate linguae merebatur,
exclamavit: “incipit Buta dormire.” Deinde
<span class="br"></span><span class="lineNumber">13</span><span class="br"></span>cum subinde recitasset:</p>
<blockquote><p>
<span class="line">Iam sua pastores stabulis armenta locarunt,</span><span class="linebreak"></span>
<span class="line">Iam dare sopitis nox pigra silentia terris</span><span class="linebreak"></span>
<span class="line">Incipit,</span><span class="linebreak"></span></p></blockquote>
<p class="noindent">idem Varus inquit: “Quid dicis? Iam nox est? Ibo et Butam salutabo.” Nihil erat notius hac eius vita in contrarium circumacta; quam, ut dixi, multi



 


</p></section><notes><section class="footnotes"><ul><li class="note" id="note_LCL077_418_1"><a class="footnoteCrossrefLink" href="#target_note_LCL077_418_1" title="Click to highlight in text"><sup class="lineRef">1</sup><span class="italic">se</span> later MSS.; om. BA.</a></li><script type="text/javascript">document.getElementById('note_LCL077_418_1').style.display = "none";</script><li class="note" id="note_LCL077_418_2"><a class="footnoteCrossrefLink" href="#target_note_LCL077_418_2" title="Click to highlight in text"><sup class="lineRef">2</sup><span class="italic">inmittere</span> later MSS.; <span class="italic">mittere</span> BAp.</a></li><script type="text/javascript">document.getElementById('note_LCL077_418_2').style.display = "none";</script></ul></section></notes></section>