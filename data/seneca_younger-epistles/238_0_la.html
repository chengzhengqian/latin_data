<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

nobis persuadere conaris, nihil interesse, utrum aliquis in gaudio sit an in eculeo iaceat ac tortorem suum lasset?” Poteram respondere: Epicurus quoque ait sapientem, si in Phalaridis tauro peruratur, exclamaturum:
“dulce est et ad me nihil pertinet.” Quid miraris, si ego paria bona dico alterius in convivio iacentis,<a class="footnoteLink" href="#note_LCL076_14_1" id="target_note_LCL076_14_1"><sup>1</sup></a> alterius inter tormenta fortissime stantis, cum quod<a class="footnoteLink" href="#note_LCL076_14_2" id="target_note_LCL076_14_2"><sup>2</sup></a> incredibilius est dicat Epicurus, dulce
<span class="br"></span><span class="lineNumber">19</span><span class="br"></span>esse torreri? Sed<a class="footnoteLink" href="#note_LCL076_14_3" id="target_note_LCL076_14_3"><sup>3</sup></a> hoc respondeo, plurimum interesse
inter gaudium et dolorem; si quaeratur electio, alterum petam, alterum vitabo. Illud secundum naturam est, hoc contra. Quamdiu sic aestimantur, magno inter se dissident spatio; cum ad virtutem ventum est, utraque par est et quae per laeta procedit
<span class="br"></span><span class="lineNumber">20</span><span class="br"></span>et quae per tristia. Nullum habet momentum vexatio et dolor et quicquid aliud incommodi est; virtute enim obruitur. Quemadmodum minuta lumina claritas solis obscurat, sic dolores, molestias, iniurias virtus magnitudine sua elidit atque opprimit et quocumque adfulsit, ibi quicquid sine illa apparet, extinguitur; nec magis ullam portionem habent incommoda, cum in virtutem inciderunt, quam in mari nimbus.</p>
<p><span class="br"></span><span class="lineNumber">21</span><span class="br"></span>Hoc ut scias ita esse, ad omne pulchrum vir bonus sine ulla cunctatione procurret; stet illic licet carnifex, stet tortor atque ignis, perseverabit nec quid passurus, sed quid facturus sit, aspiciet, et se





</p></section><notes><section class="footnotes"><ul><li class="note" id="note_LCL076_14_1"><a class="footnoteCrossrefLink" href="#target_note_LCL076_14_1" title="Click to highlight in text"><sup class="lineRef">1</sup><span class="italic">alterius in convivio iacentis</span> Arg. B, according to Oberlin. Not in the other MSS.</a></li><script type="text/javascript">document.getElementById('note_LCL076_14_1').style.display = "none";</script><li class="note" id="note_LCL076_14_2"><a class="footnoteCrossrefLink" href="#target_note_LCL076_14_2" title="Click to highlight in text"><sup class="lineRef">2</sup><span class="italic">cum quod</span> later MSS.; <span class="italic">quod cum</span> or <span class="italic">quocum</span> MSS.</a></li><script type="text/javascript">document.getElementById('note_LCL076_14_2').style.display = "none";</script><li class="note" id="note_LCL076_14_3"><a class="footnoteCrossrefLink" href="#target_note_LCL076_14_3" title="Click to highlight in text"><sup class="lineRef">3</sup><span class="italic">torreri sed</span> Ludwig von Jan; <span class="italic">terroris et</span> MSS.</a></li><script type="text/javascript">document.getElementById('note_LCL076_14_3').style.display = "none";</script></ul></section></notes></section>