<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<blockquote><p><span class="br"></span><span class="lineNumber">23</span><span class="br"></span><span class="line indent4">Rege incolumi mens omnibus una est;</span><span class="linebreak"></span>
<span class="line">Amisso rupere fidem.</span><span class="linebreak"></span></p></blockquote>
<p class="noindent">Rex noster est animus. Hoc incolumi cetera manent in officio, parent, optemperant; cum ille paulum vaccillavit, simul dubitant. Cum vero cessit voluptati,
artes quoque eius actusque marcent et omnis ex
<span class="br"></span><span class="lineNumber">24</span><span class="br"></span>languido fluidoque conatus est. Quoniam hac similitudine
usus sum, perseverabo: animus noster modo rex est, modo tyrannus. Rex, cum honesta intuetur, salutem commissi sibi corporis curat, et illi nihil imperat turpe, nihil sordidum. Ubi vero inpotens, cupidus, delicatus est, transit in nomen detestabile ac dirum et fit tyrannus; tunc illum excipiunt adfectus inpotentes et instant, qui initio quidem gaudent, ut solet populus largitione nocitura frustra plenus, et
<span class="br"></span><span class="lineNumber">25</span><span class="br"></span>quae non potest haurire, contrectat. Cum vero magis ac magis vires morbus exedit et in medullas nervosque descendere deliciae, conspectu eorum, quibus se nimia aviditate inutilem reddidit, laetus, pro suis voluptatibus habet alienarum spectaculum, sumministrator libidinum testisque, quarum usum sibi ingerendo abstulit. Nec illi tam gratum est abundare
iucundis quam acerbum, quod non omnem illum apparatum per gulam ventremque transmittit, quod non cum omni exoletorum feminarumque turba convolutatur,
maeretque, quod magna pars suae felicitatis
exclusa corporis angustiis cessat.</p>
</section><notes></notes></section>