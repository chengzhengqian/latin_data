<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

coartata, sicut illa Catoniana: “emas non quod opus est, sed quod necesse est; quod non opus est, asse carum est,” qualia sunt illa aut reddita oraculo
<span class="br"></span><span class="lineNumber">28</span><span class="br"></span>aut similia: “tempori parce,” “te nosce.” Numquid
rationem exiges, cum tibi aliquis hos dixerit versus?</p>
<blockquote><p>
<span class="line">Iniuriarum remedium est oblivio.</span><span class="linebreak"></span>
<span class="line">Audentes fortuna iuvat, piger ipse sibi opstat.</span><span class="linebreak"></span></p></blockquote>
<p class="noindent">Advocatum ista non quaerunt; adfectus ipsos tangunt et natura vim suam exercente proficiunt.
<span class="br"></span><span class="lineNumber">29</span><span class="br"></span>Omnium honestarum rerum semina animi gerunt, quae admonitione excitantur, non aliter quam scintilla
flatu levi adiuta ignem suum explicat. Erigitur virtus, cum tacta est et inpulsa. Praeterea quaedam sunt quidem in animo, sed parum prompta, quae incipiunt in expedito esse, cum dicta sunt. Quaedam diversis locis iacent sparsa, quae contrahere inexercitata
mens non potest. Itaque in unum conferenda sunt et iungenda, ut plus valeant animumque magis
<span class="br"></span><span class="lineNumber">30</span><span class="br"></span>adlevent. Aut si praecepta nihil adiuvant, omnis institutio tollenda est, ipsa natura contenti esse debemus.</p>
<p>Hoc qui dicunt, non vident alium esse ingenii mobilis et erecti, alium tardi et hebetis, utique alium alio ingeniosiorem. Ingenii vis praeceptis alitur et crescit novasque persuasiones adicit innatis
<span class="br"></span><span class="lineNumber">31</span><span class="br"></span>et depravata corrigit. “Si quis,” inquit, “non habet





</p></section><notes></notes></section>