<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p>Interim temeritas est damnare, quod nescias. At illud scis, quam multis utilis sit, quam multos liberet tormentis, egestate, querellis, suppliciis, taedio. Non sumus in ullius potestate, cum mors in nostra potestate sit. <span class="sc">Vale.</span></p>
</section>
<section class="div2">
<h2><span class="sc">XCII.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Puto, inter me teque conveniet externa corpori adquiri, corpus in honorem animi coli, in animo esse partes ministras, per quas movemur alimurque, propter ipsum principale nobis datas. In hoc principali est aliquid inrationale, est et rationale. Illud huic servit, hoc unum est, quod alio non refertur, sed omnia ad se refert.<a class="footnoteLink" href="#note_LCL076_446_1" id="target_note_LCL076_446_1"><sup>1</sup></a> Nam illa quoque divina ratio omnibus praeposita est, ipsa sub nullo est; et haec autem nostra eadem est, quia<a class="footnoteLink" href="#note_LCL076_446_2" id="target_note_LCL076_446_2"><sup>2</sup></a> ex illa
<span class="br"></span><span class="lineNumber">2</span><span class="br"></span>est. Si de hoc inter nos convenit, sequitur ut de illo quoque conveniat, in hoc uno positam esse beatam vitam, ut in nobis ratio perfecta sit. Haec enim sola non submittit animum, stat contra fortunam;
in quolibet rerum habitu securos<a class="footnoteLink" href="#note_LCL076_446_3" id="target_note_LCL076_446_3"><sup>3</sup></a> servat. Id autem unum bonum est, quod numquam defringitur. Is est, inquam, beatus quem nulla res minorem facit;






</p></section><notes><section class="footnotes"><ul><li class="note" id="note_LCL076_446_1"><a class="footnoteCrossrefLink" href="#target_note_LCL076_446_1" title="Click to highlight in text"><sup class="lineRef">1</sup><span class="italic">refert</span> a later MS. and Madvig; <span class="italic">perfert</span> BA.</a></li><script type="text/javascript">document.getElementById('note_LCL076_446_1').style.display = "none";</script><li class="note" id="note_LCL076_446_2"><a class="footnoteCrossrefLink" href="#target_note_LCL076_446_2" title="Click to highlight in text"><sup class="lineRef">2</sup><span class="italic">quia</span> later MSS.; <span class="italic">quae</span> BA.</a></li><script type="text/javascript">document.getElementById('note_LCL076_446_2').style.display = "none";</script><li class="note" id="note_LCL076_446_3"><a class="footnoteCrossrefLink" href="#target_note_LCL076_446_3" title="Click to highlight in text"><sup class="lineRef">3</sup><span class="italic">securos</span> later MSS.; <span class="italic">servitus</span> BA.</a></li><script type="text/javascript">document.getElementById('note_LCL076_446_3').style.display = "none";</script></ul></section></notes></section>