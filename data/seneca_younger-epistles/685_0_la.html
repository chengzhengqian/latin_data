<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent noindent">

Non est elegantiae tuae tam magna sectari secure.<a class="footnoteLink" href="#note_LCL077_436_1" id="target_note_LCL077_436_1"><sup>1</sup></a> Illud probo, quod omnia ad aliquem profectum redigis et tunc tantum offenderis, ubi summa subtilitate
nihil agitur. Quod ne nunc quidem fieri laborabo. Quaeritur, utrum sensu conprendatur an intellectu bonum? Huic adiunctum est in mutis animalibus et infantibus non esse.</p>
<p><span class="br"></span><span class="lineNumber">2</span><span class="br"></span>Quicumque voluptatem in summo ponunt, sensibile
iudicant bonum, nos contra intellegibile, qui illud animo damus. Si de bono sensus iudicarent, nullam voluptatem reiceremus, nulla enim non invitat,
nulla non<a class="footnoteLink" href="#note_LCL077_436_2" id="target_note_LCL077_436_2"><sup>2</sup></a> delectat; et e contrario nullum dolorem volentes subiremus, nullus enim non offendit
<span class="br"></span><span class="lineNumber">3</span><span class="br"></span>sensum. Praeterea non essent digni reprehensione, quibus nimium voluptas placet quibusque summus est doloris timor. Atqui inprobamus gulae ac libidini addictos et contemnimus illos, qui nihil viriliter ausuri sunt doloris metu. Quid autem peccant, si sensibus, id est iudicibus boni ac mali, parent? His enim tradidistis adpetitionis et fugae arbitrium.
<span class="br"></span><span class="lineNumber">4</span><span class="br"></span>Sed videlicet ratio isti rei praeposita est; illa<a class="footnoteLink" href="#note_LCL077_436_3" id="target_note_LCL077_436_3"><sup>3</sup></a>
quemadmodum de beata vita,<a class="footnoteLink" href="#note_LCL077_436_4" id="target_note_LCL077_436_4"><sup>4</sup></a> quemadmodum de
virtute, de honesto, sic et de bono maloque constituit.
 


</p></section><notes><section class="footnotes"><ul><li class="note" id="note_LCL077_436_1"><a class="footnoteCrossrefLink" href="#target_note_LCL077_436_1" title="Click to highlight in text"><sup class="lineRef">1</sup><span class="italic">secure</span>. Buecheler; <span class="italic">sicuti</span> or <span class="italic">sicut</span> MSS.</a></li><script type="text/javascript">document.getElementById('note_LCL077_436_1').style.display = "none";</script><li class="note" id="note_LCL077_436_2"><a class="footnoteCrossrefLink" href="#target_note_LCL077_436_2" title="Click to highlight in text"><sup class="lineRef">2</sup><span class="italic">nulla non</span> later MSS.; <span class="italic">nulla</span> BA.</a></li><script type="text/javascript">document.getElementById('note_LCL077_436_2').style.display = "none";</script><li class="note" id="note_LCL077_436_3"><a class="footnoteCrossrefLink" href="#target_note_LCL077_436_3" title="Click to highlight in text"><sup class="lineRef">3</sup><span class="italic">illa</span> Haase; <span class="italic">illi</span> BA.</a></li><script type="text/javascript">document.getElementById('note_LCL077_436_3').style.display = "none";</script><li class="note" id="note_LCL077_436_4"><a class="footnoteCrossrefLink" href="#target_note_LCL077_436_4" title="Click to highlight in text"><sup class="lineRef">4</sup><span class="italic">de beata vita</span> Madvig; <span class="italic">debeat deb(v) ita</span> BA.</a></li><script type="text/javascript">document.getElementById('note_LCL077_436_4').style.display = "none";</script></ul></section></notes></section>