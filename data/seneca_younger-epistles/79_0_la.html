<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p><span class="br"></span><span class="lineNumber">16</span><span class="br"></span>Percepit sapientiam, si quis tam securus morietur quam nascitur; nunc vero trepidamus, cum periculum accessit, non animus nobis, non color constat; lacrimae nihil profuturae cadunt. Quid est turpius quam in ipso limine securitatis esse sollicitum?
<span class="br"></span><span class="lineNumber">17</span><span class="br"></span>Causa autem haec est, quod inanes omnium bonorum sumus, vitae iactura<a class="footnoteLink" href="#note_LCL075_158_1" id="target_note_LCL075_158_1"><sup>1</sup></a> laboramus. Non enim apud nos pars eius ulla subsedit; transmissa est et effluxit. Nemo quam bene vivat, sed quam diu, curat, cum omnibus possit contingere, ut bene vivant, ut diu, nulli. <span class="sc">Vale.</span></p>
</section>
<section class="div2">
<h2><span class="sc">XXIII.<span class="linebreak"></span>
Seneca Lvcilio svo salvtem</span></h2>
<p><span class="br"></span><span class="lineNumber">1</span><span class="br"></span>Putas me tibi scripturum, quam humane nobiscum hiemps egerit, quae et remissa fuit et brevis, quam malignum ver sit, quam praeposterum frigus, et alias ineptias verba quaerentium? Ego vero aliquid, quod et mihi et tibi prodesse possit, scribam. Quid autem id erit, nisi ut te exhorter ad bonam mentem? Huius fundamentum quod sit quaeris? Ne gaudeas vanis. Fundamentum hoc esse dixi; culmen est.
<span class="br"></span><span class="lineNumber">2</span><span class="br"></span>Ad summa pervenit, qui scit, quo gaudeat, qui felicitatem suam in aliena potestate non posuit; sollicitus est et incertus sui, quem spes aliqua

</p></section><notes><section class="footnotes"><ul><li class="note" id="note_LCL075_158_1"><a class="footnoteCrossrefLink" href="#target_note_LCL075_158_1" title="Click to highlight in text"><sup class="lineRef">1</sup>Hense inserts <span class="italic">iactura</span> after <span class="italic">vitae.</span></a></li><script type="text/javascript">document.getElementById('note_LCL075_158_1').style.display = "none";</script></ul></section></notes></section>