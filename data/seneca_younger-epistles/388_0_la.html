<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">7</span><span class="br"></span>epitonia fuderunt. Et adhuc plebeias fistulas loquor; quid, cum ad balnea libertinorum pervenero? Quantum
statuarum, quantum columnarum est nihil sustinentium,
sed in ornamentum positarum inpensae causa! Quantum aquarum per gradus cum fragore labentium! Eo deliciarum pervenimus, ut nisi gemmas
calcare nolimus.</p>
<p><span class="br"></span><span class="lineNumber">8</span><span class="br"></span>In hoc balneo Scipionis minimae sunt rimae magis quam fenestrae muro lapideo exsectae, ut sine iniuria munimenti lumen admitterent; at nunc blattaria vocant
balnea, si qua non ita aptata sunt, ut totius diei solem fenestris amplissimis recipiant, nisi et lavantur simul et colorantur, nisi ex solio agros ac maria prospiciunt.
Itaque quae concursum et admirationem habuerant, cum dedicarentur, devitantur et in<a class="footnoteLink" href="#note_LCL076_314_1" id="target_note_LCL076_314_1"><sup>1</sup></a> antiquorum
numerum reiciuntur, cum aliquid novi luxuria
<span class="br"></span><span class="lineNumber">9</span><span class="br"></span>commenta est, quo ipsa se obrueret. At olim et pauca erant balnea nec ullo cultu exornata. Cur enim exornaretur res quadrantaria et in usum, non in oblectamentum reperta? Non suffundebatur aqua nec recens semper velut ex calido fonte currebat, nec referre credebant, in quam perlucida sordes
<span class="br"></span><span class="lineNumber">10</span><span class="br"></span>deponerent. Sed, di boni, quam iuvat illa balinea intrare obscura et gregali tectorio inducta, quae scires



</p></section><notes><section class="footnotes"><ul><li class="note" id="note_LCL076_314_1"><a class="footnoteCrossrefLink" href="#target_note_LCL076_314_1" title="Click to highlight in text"><sup class="lineRef">1</sup><span class="italic">dedicarentur, devitantur et in</span> Hense; <span class="italic">dedicarentur et in</span> VPb.</a></li><script type="text/javascript">document.getElementById('note_LCL076_314_1').style.display = "none";</script></ul></section></notes></section>