<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
ante ipsius Iovis cellam adposita conviviis vasa fictilia Quid aliud paupertatem in Capitolio consecrare? Ut nullum aliud factum eius habeam, quo illum Catonibus inseram, hoc parum credimus? Censura <span class="br"></span><span class="lineNumber">73</span><span class="br"></span>fuit illa, non cena. O quam ignorant homines cupidi gloriae, quid illa sit aut quemadmodum petenda! Illo die populus Romanus multorum supellectilem spectavit, unius miratus est. Omnium illorum aurum argentumque fractum est et milliens<a class="footnoteLink" href="#note_LCL077_104_1" id="target_note_LCL077_104_1"><sup>1</sup></a> conflatum, at omnibus saeculis Tuberonis fictilia durabunt. <span class="sc">Vale.</span></p>
</section>
<section class="div2">
<h2><span class="ac">XCVI.<span class="linebreak"></span>
<span class="sc">Seneca Lvcilio svo salvtem</span></span></h2>
<p><span class="br"></span><span class="lineNumber">1</span><span class="br"></span>Tamen tu indignaris aliquid aut quereris et non intellegis nihil esse in istis mali nisi hoc unum, quod indignaris et quereris? Si me interrogas, nihil puto viro miserum nisi aliquid esse in rerum natura, quod putet miserum. Non feram me, quo die aliquid ferre non potero.</p>
<p>Male valeo; pars fati est. Familia decubuit, faenus offendit, domus crepuit, damna, vulnera, labores, metus incucurrerunt; solet fieri. Hoc parum
<span class="br"></span><span class="lineNumber">2</span><span class="br"></span>est; debuit fieri. Decernuntur ista, non accidunt. Si quid credis mihi, intimos adfectus meos tibi cum maxime detego; in omnibus, quae adversa videntur et dura, sic formatus sum: non pareo deo, sed



</p></section><notes><section class="footnotes"><ul><li class="note" id="note_LCL077_104_1"><a class="footnoteCrossrefLink" href="#target_note_LCL077_104_1" title="Click to highlight in text"><sup class="lineRef">1</sup><span class="italic">et milliens</span> later MSS.; <span class="italic">et in milliens</span> BA.</a></li><script type="text/javascript">document.getElementById('note_LCL077_104_1').style.display = "none";</script></ul></section></notes></section>