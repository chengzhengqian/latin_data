<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">10</span><span class="br"></span>operis pulcherrimi fecit. Propositum, propter quod fecit. Quaeris, quod sit propositum deo? Bonitas Ita certe Plato ait: “Quae deo faciendi mundum fuit causa? Bonus est; bono nulla cuiusquam boni invidia est. Fecit itaque quam optimum potuit.” Fer ergo, iudex, sententiam et pronuntia, quis tibi videatur verissimum dicere, non quis verissimum dicat. Id enim tam supra nos est quam ipsa veritas.</p>
<p><span class="br"></span><span class="lineNumber">11</span><span class="br"></span>Haec, quae ab Aristotele et Platone ponitur, turba causarum aut nimium multa aut nimium pauca conprendit. Nam si, quocumque remoto quid effici non potest, id causam iudicant esse faciendi, pauca dixerunt. Ponant inter causas tempus; nihil sine tempore potest fieri. Ponant locum; si non fuerit, ubi fiat aliquid, ne fiet quidem. Ponant motum; nihil sine hoc nec fit nec perit. Nulla sine motu ars,
<span class="br"></span><span class="lineNumber">12</span><span class="br"></span>nulla mutatio est. Sed nos nunc primam et generalem
quaerimus causam. Haec simplex esse debet; nam et materia simplex est. Quaerimus, quid sit causa? Ratio scilicet faciens, id est deus.<a class="footnoteLink" href="#note_LCL075_450_1" id="target_note_LCL075_450_1"><sup>1</sup></a> Ista enim, quaecumque rettulistis, non sunt multae et singulae causae, sed ex una pendent, ex ea, quae
<span class="br"></span><span class="lineNumber">13</span><span class="br"></span>faciet. Formam dicis causam esse? Hanc inponit artifex operi; pars causae est, non causa. Exemplar quoque non est causa, sed instrumentum causae necessarium. Sic necessarium est exemplar artifici,




</p></section><notes><section class="footnotes"><ul><li class="note" id="note_LCL075_450_1"><a class="footnoteCrossrefLink" href="#target_note_LCL075_450_1" title="Click to highlight in text"><sup class="lineRef">1</sup><span class="italic">id est deus</span> was regarded as a gloss by Schweighäuser.</a></li><script type="text/javascript">document.getElementById('note_LCL075_450_1').style.display = "none";</script></ul></section></notes></section>