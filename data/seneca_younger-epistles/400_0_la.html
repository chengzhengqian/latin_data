<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

sumptam; non tamen ideo ex sacrilegio pecunia est, etiam si ex sacrilegio sumitur. Hoc sic intellege: in eadem urna et aurum est et vipera. Si aurum ex urna sustuleris,
quia illic et vipera est, non ideo, inquam, mihi urna aurum dat, quia viperam habet, sed aurum dat, cum et viperam habeat. Eodem modo ex sacrilegio lucrum fit, non quia turpe et sceleratum est sacrilegium,
sed quia et lucrum habet. Quemadmodum in illa urna vipera malum est, non aurum, quod cum vipera iacet, sic in sacrilegio malum est scelus, non
<span class="br"></span><span class="lineNumber">27</span><span class="br"></span>lucrum.” A quibus dissentio<a class="footnoteLink" href="#note_LCL076_338_1" id="target_note_LCL076_338_1"><sup>1</sup></a>: dissimillima enim utriusque rei condicio est. Illic aurum possum sine vipera tollere, hic lucrum sine sacrilegio facere non possum. Lucrum istud non est adpositum sceleri, sed inmixtum.</p>
<p><span class="br"></span><span class="lineNumber">28</span><span class="br"></span>“Quod dum consequi volumus, in multa mala incidimus, id bonum non est. Dum divitias autem consequi volumus, in multa mala incidimus; ergo divitiae bonum non sunt.” “Duas,” inquit, “significationes
habet propositio vestra, unam: dum divitias consequi volumus, in multa nos mala incidere. In multa autem mala incidimus et dum virtutem consequi
volumus. Aliquis dum navigat studii causa,
<span class="br"></span><span class="lineNumber">29</span><span class="br"></span>naufragium fecit, aliquis captus est. Altera significatio
talis est: per quod in mala incidimus, bonum non est. Huic propositioni non erit consequens per



</p></section><notes><section class="footnotes"><ul><li class="note" id="note_LCL076_338_1"><a class="footnoteCrossrefLink" href="#target_note_LCL076_338_1" title="Click to highlight in text"><sup class="lineRef">1</sup><span class="italic">a quibus dissentio</span> later MSS.; <span class="italic">a quibus</span> VPb.</a></li><script type="text/javascript">document.getElementById('note_LCL076_338_1').style.display = "none";</script></ul></section></notes></section>