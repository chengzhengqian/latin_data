<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
<p>Nunc autem primum illud genus quaerimus, ex quo ceterae species suspensae sunt, a quo nascitur omnis divisio, quo universa conprensa sunt. Invenietur
autem, si coeperimus singula retro legere; sic
<span class="br"></span><span class="lineNumber">9</span><span class="br"></span>enim perducemur ad primum. Homo species est, ut Aristoteles ait; equus species est; canis species est; ergo commune aliquod quaerendum est his omnibus vinculum, quod illa conplectatur et sub se habeat. Hoc quid est? Animal. Ergo genus esse coepit horum omnium, quae modo rettuli, hominis,
<span class="br"></span><span class="lineNumber">10</span><span class="br"></span>equi, canis, animal. Sed quaedam<a class="footnoteLink" href="#note_LCL075_392_1" id="target_note_LCL075_392_1"><sup>1</sup></a> animam habent nec sunt animalia. Placet enim satis et arbustis animam inesse. Itaque et vivere illa et mori dicimus. Ergo animantia superiorem tenebunt locum, quia et animalia in hac forma sunt et sata. Sed quaedam anima carent, ut saxa. Itaque erit aliquid animantibus<a class="footnoteLink" href="#note_LCL075_392_2" id="target_note_LCL075_392_2"><sup>2</sup></a> antiquius, corpus scilicet. Hoc sic dividam, ut dicam corpora omnia aut animantia esse aut inanima.
<span class="br"></span><span class="lineNumber">11</span><span class="br"></span>Etiamnunc est aliquid superius quam corpus. Dicimus enim quaedam corporalia esse, quaedam incorporalia. Quid ergo erit, ex quo haec deducantur? Illud, cui nomen modo parum proprium inposuimus, “quod est.” Sic enim in species secabitur, ut dicamus: “quod est” aut corporale est aut incorporale.</p>
<p><span class="br"></span><span class="lineNumber">12</span><span class="br"></span>Hoc ergo est genus primum et antiquissimum et, ut ita dicam, generale. Cetera genera quidem sunt,




</p></section><notes><section class="footnotes"><ul><li class="note" id="note_LCL075_392_1"><a class="footnoteCrossrefLink" href="#target_note_LCL075_392_1" title="Click to highlight in text"><sup class="lineRef">1</sup><span class="italic">quaedam</span> later MSS.; <span class="italic">quaedam quae</span> pLVPb.</a></li><script type="text/javascript">document.getElementById('note_LCL075_392_1').style.display = "none";</script><li class="note" id="note_LCL075_392_2"><a class="footnoteCrossrefLink" href="#target_note_LCL075_392_2" title="Click to highlight in text"><sup class="lineRef">2</sup>Hense conjectures <span class="italic">et animantibus.</span></a></li><script type="text/javascript">document.getElementById('note_LCL075_392_2').style.display = "none";</script></ul></section></notes></section>