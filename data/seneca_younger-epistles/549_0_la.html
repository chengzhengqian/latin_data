<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
aviditas et miserrimus ac miserrima omnia efficiens
metus mortis. Inde illud Maecenatis turpissimum
votum, quo et debilitatem non recusat et deformitatem et novissime acutam crucem, dummodo
inter haec mala spiritus prorogetur:</p>
<blockquote><p><span class="br"></span><span class="lineNumber">11</span><span class="br"></span><span class="line">Debilem facito manu, debilem pede coxo,</span><span class="linebreak"></span>
<span class="line">Tuber adstrue gibberum, lubricos quate dentes;</span><span class="linebreak"></span>
<span class="line">Vita dum superest, benest; hanc<a class="footnoteLink" href="#note_LCL077_164_1" id="target_note_LCL077_164_1"><sup>1</sup></a> mihi, vel acuta</span><span class="linebreak"></span>
<span class="line">Si sedeam cruce, sustine.</span><span class="linebreak"></span></p></blockquote>
<p class="noindent"><span class="br"></span><span class="lineNumber">12</span><span class="br"></span>Quod miserrimum erat, si incidisset, optatur et tamquam vita petitur supplici mora. Contemptissimum putarem, si vivere vellet usque ad crucem:
“Tu vero” inquit, “me debilites licet, dum spiritus in corpore fracto et inutili maneat. Depraves licet, dum monstroso et distorto<a class="footnoteLink" href="#note_LCL077_164_2" id="target_note_LCL077_164_2"><sup>2</sup></a> temporis aliquid accedat. Suffigas licet et acutam sessuro crucem subdas.” Est tanti vulnus suum premere et patibulo pendere districtum,
dum differat id, quod est in malis optimum, supplicii finem? Est tanti habere animam, ut agam?
<span class="br"></span><span class="lineNumber">13</span><span class="br"></span>Quid huic optes nisi deos faciles? Quid sibi vult ista carminis effeminati turpitudo? Quid timoris dementissimi
 



</p></section><notes><section class="footnotes"><ul><li class="note" id="note_LCL077_164_1"><a class="footnoteCrossrefLink" href="#target_note_LCL077_164_1" title="Click to highlight in text"><sup class="lineRef">1</sup><span class="italic">hanc</span> later MSS.; <span class="italic">hac</span> BA.</a></li><script type="text/javascript">document.getElementById('note_LCL077_164_1').style.display = "none";</script><li class="note" id="note_LCL077_164_2"><a class="footnoteCrossrefLink" href="#target_note_LCL077_164_2" title="Click to highlight in text"><sup class="lineRef">2</sup><span class="italic">distorto</span> Erasmus; <span class="italic">detorto</span> Haase; <span class="italic">deserto</span> BA.</a></li><script type="text/javascript">document.getElementById('note_LCL077_164_2').style.display = "none";</script></ul></section></notes></section>