<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

inanium sonitus. Si quid acriter contra mortem dictum est, si quid contra fortunam contumaciter,
iuvat protinus quae audias, facere. Adficiuntur illis et sunt quales iubentur, si illa animo forma permaneat, si non impetum insignem protinus populus, honesti dissuasor, excipiat; pauci illam, quam conceperant mentem, domum perferre potuerunt.
<span class="br"></span><span class="lineNumber">8</span><span class="br"></span>Facile est auditorem concitare ad cupidinem recti; omnibus enim natura fundamenta dedit semenque virtutum. Omnes ad omnia ista nati sumus; cum inritator accessit, tunc illa anima bona veluti soluta excitatur. Non vides, quemadmodum theatra consonent, quotiens aliqua dicta sunt, quae publice adgnoscimus et consensu vera esse testamur?</p>
<blockquote><p><span class="br"></span><span class="lineNumber">9</span><span class="br"></span><span class="line">Desunt inopiae multa, avaritiae omnia.</span><span class="linebreak"></span>
<span class="line">In nullum avarus bonus est, in se pessimus.</span><span class="linebreak"></span></p></blockquote>
<p class="noindent">Ad hos versus ille sordidissimus plaudit et vitiis suis fieri convicium gaudet; quanto magis hoc iudicas evenire, cum a philosopho ista dicuntur, cum salutaribus
praeceptis versus inseruntur, efficacius eadem illa
<span class="br"></span><span class="lineNumber">10</span><span class="br"></span>demissuri in animum imperitorum? “Nam,” ut dicebat Cleanthes, “quemadmodum spiritus noster clariorem sonum reddit, cum illum tuba per longi canalis angustias tractum patentiore novissime exitu effudit, sic sensus nostros clariores carminis arta necessitas efficit.” Eadem neglegentius audiuntur




</p></section><notes></notes></section>