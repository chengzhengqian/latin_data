<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
qui diutius vixit, quem nullus avocavit dolor, quam ille, qui cum mala fortuna semper luctatus est?”
Responde mihi: numquid et melior est et honestior? Si haec non sunt, ne beatior quidem est. Rectius vivat oportet, ut beatius vivat; si rectius non potest, ne beatius quidem.<a class="footnoteLink" href="#note_LCL076_462_1" id="target_note_LCL076_462_1"><sup>1</sup></a> Non intenditur virtus, ergo ne beata quidem vita, quae ex virtute est. Virtus enim tantum bonum est, ut istas accessiones minutas non sentiat, brevitatem aevi et dolorem et corporum varias offensiones. Nam voluptas non est digna, ad
<span class="br"></span><span class="lineNumber">25</span><span class="br"></span>quam respiciat. Quid est in virtute praecipuum? Futuro non indigere nec dies suos computare; in quantulo libet tempore bona aeterna consummat. Incredibilia nobis haec videntur et supra humanam naturam excurrentia. Maiestatem enim eius ex nostra inbecillitate metimur<a class="footnoteLink" href="#note_LCL076_462_2" id="target_note_LCL076_462_2"><sup>2</sup></a> et vitiis nostris nomen virtutis inponimus. Quid porro? Non aeque incredibile
videtur aliquem in summis cruciatibus positum dicere “beatus sum”? Atqui haec vox in ipsa officina voluptatis audita est. “Beatissimum,”
inquit, “hunc et hunc diem ago” Epicurus, cum illum hinc urinae difficultas torqueret, hinc insanabilis
<span class="br"></span><span class="lineNumber">26</span><span class="br"></span>exulcerati dolor ventris. Quare ergo incredibilia ista sint aput eos, qui virtutem colunt, quom<a class="footnoteLink" href="#note_LCL076_462_3" id="target_note_LCL076_462_3"><sup>3</sup></a> aput eos quoque reperiantur,<a class="footnoteLink" href="#note_LCL076_462_4" id="target_note_LCL076_462_4"><sup>4</sup></a> aput quos voluptas imperavit? Hi quoque degeneres et humillimae mentis aiunt in summis doloribus, in summis calamitatibus sapientem







</p></section><notes><section class="footnotes"><ul><li class="note" id="note_LCL076_462_1"><a class="footnoteCrossrefLink" href="#target_note_LCL076_462_1" title="Click to highlight in text"><sup class="lineRef">1</sup><span class="italic">ne beatius quidem</span> later MSS.; <span class="italic">ne beatus quidem</span> BA.</a></li><script type="text/javascript">document.getElementById('note_LCL076_462_1').style.display = "none";</script><li class="note" id="note_LCL076_462_2"><a class="footnoteCrossrefLink" href="#target_note_LCL076_462_2" title="Click to highlight in text"><sup class="lineRef">2</sup><span class="italic">metimur</span> later MSS.; <span class="italic">mentimur</span> BA.</a></li><script type="text/javascript">document.getElementById('note_LCL076_462_2').style.display = "none";</script><li class="note" id="note_LCL076_462_3"><a class="footnoteCrossrefLink" href="#target_note_LCL076_462_3" title="Click to highlight in text"><sup class="lineRef">3</sup><span class="italic">quom</span> O. Rossbach; <span class="italic">cum</span> BA.</a></li><script type="text/javascript">document.getElementById('note_LCL076_462_3').style.display = "none";</script><li class="note" id="note_LCL076_462_4"><a class="footnoteCrossrefLink" href="#target_note_LCL076_462_4" title="Click to highlight in text"><sup class="lineRef">4</sup><span class="italic">reperiantur</span> later MSS.; <span class="italic">aperiantur</span> BA.</a></li><script type="text/javascript">document.getElementById('note_LCL076_462_4').style.display = "none";</script></ul></section></notes></section>