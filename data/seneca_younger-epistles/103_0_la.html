<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
quod solet; advocabit illas facetias, quae risum evocare lugentibus possunt, et in se primum, deinde in nos iocabitur. Omnia, quae dicturus sum, occupabit. Scrutabitur scholas nostras et obiciet philosophis congiaria, amicas, gulam. Ostendet mihi alium in adulterio, alium in popina, alium in aula.
<span class="br"></span><span class="lineNumber">6</span><span class="br"></span>Ostendet mihi M. Lepidi<a class="footnoteLink" href="#note_LCL075_206_1" id="target_note_LCL075_206_1"><sup>1</sup></a> philosophum Aristonem, qui in gestatione disserebat. Hoc enim ad edendas operas tempus acceperat. De cuius secta cum quaereretur, Scaurus ait: “Utique Peripateticus non est.” De eodem cum consuleretur Iulius Graecinus, vir egregius, quid sentiret, “Non possum,” inquit,
“tibi dicere; nescio enim, quid de gradu faciat,”
<span class="br"></span><span class="lineNumber">7</span><span class="br"></span>tamquam de essedario interrogaretur. Hos mihi circulatores, qui philosophiam honestius neglexissent quam vendunt, in faciem ingeret. Constitui tamen contumelias perpeti; moveat ille mihi risum, ego fortasse illi lacrimas movebo, aut si ridere perseverabit,
gaudebo tamquam in malis, quod illi genus insaniae hilare contigerit. Sed non est ista hilaritas longa. Observa; videbis eosdem intra exiguum
<span class="br"></span><span class="lineNumber">8</span><span class="br"></span>tempus acerrime ridere et acerrime rabere. Propositum
est adgredi illum et ostendere, quanto pluris fuerit, quom multis minoris videretur. Vitia eius etiam si non excidero, inhibebo; non desinent, sed



</p></section><notes><section class="footnotes"><ul><li class="note" id="note_LCL075_206_1"><a class="footnoteCrossrefLink" href="#target_note_LCL075_206_1" title="Click to highlight in text"><sup class="lineRef">1</sup><span class="italic">Lepidi</span> Erasmus (from an unknown MS.); <span class="italic">lepidum</span> all known MSS.</a></li><script type="text/javascript">document.getElementById('note_LCL075_206_1').style.display = "none";</script></ul></section></notes></section>