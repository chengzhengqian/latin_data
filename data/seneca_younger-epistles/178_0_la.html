<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

etiam duro et perpessicio confessionem excipit Pedes dolent, articuli punctiunculas sentiunt; adhuc dissimulamus et aut talum extorsisse dicimus nos aut in exercitatione aliqua laborasse. Dubio et incipiente morbo quaeritur nomen, qui ubi etiam talaria<a class="footnoteLink" href="#note_LCL075_356_1" id="target_note_LCL075_356_1"><sup>1</sup></a> coepit intendere et utrosque dextros<a class="footnoteLink" href="#note_LCL075_356_2" id="target_note_LCL075_356_2"><sup>2</sup></a> pedes fecit, necesse
<span class="br"></span><span class="lineNumber">7</span><span class="br"></span>est podagram fateri. Contra evenit in his morbis, quibus adficiuntur animi; quo quis peius se habet, minus sentit. Non est quod mireris, Lucili carissime. Nam qui leviter dormit, et species secundum quietem capit et aliquando dormire se dormiens cogitat; gravis sopor etiam somnia extinguit animumque altius
<span class="br"></span><span class="lineNumber">8</span><span class="br"></span>mergit, quam ut in ullo intellectu sui sit.<a class="footnoteLink" href="#note_LCL075_356_3" id="target_note_LCL075_356_3"><sup>3</sup></a> Quare vitia sua nemo confitetur? Quia etiamnunc in illis est; somnium narrare vigilantis est, et vitia sua confiteri sanitatis indicium est.</p>
<p>Expergiscamur ergo, ut errores nostros coarguere possimus. Sola autem nos philosophia excitabit, sola somnum excutiet gravem. Illi te totum dedica. Dignus illa es, illa digna te est; ite in conplexum alter alterius. Omnibus aliis rebus te nega, fortiter, aperte. Non est quod precario philosopheris.</p>
<p><span class="br"></span><span class="lineNumber">9</span><span class="br"></span>Si aeger esses, curam intermisisses rei familiaris et forensia tibi negotia excidissent nec quemquam tanti putares, cui advocatus in remissione descenderes. Toto animo id ageres, ut quam primum morbo liberareris






</p></section><notes><section class="footnotes"><ul><li class="note" id="note_LCL075_356_1"><a class="footnoteCrossrefLink" href="#target_note_LCL075_356_1" title="Click to highlight in text"><sup class="lineRef">1</sup><span class="italic">etiam talaria</span> Hense; <span class="italic">ut talaria</span> MSS.</a></li><script type="text/javascript">document.getElementById('note_LCL075_356_1').style.display = "none";</script><li class="note" id="note_LCL075_356_2"><a class="footnoteCrossrefLink" href="#target_note_LCL075_356_2" title="Click to highlight in text"><sup class="lineRef">2</sup>Hense suspects <span class="italic">dextros</span>, for which Toup conjectured <span class="italic">distortos,</span> comparing <span class="italic">Ep.</span> lxvii. 3.</a></li><script type="text/javascript">document.getElementById('note_LCL075_356_2').style.display = "none";</script><li class="note" id="note_LCL075_356_3"><a class="footnoteCrossrefLink" href="#target_note_LCL075_356_3" title="Click to highlight in text"><sup class="lineRef">3</sup><span class="italic">ut in ullo intellectu sui sit</span> Schultess; <span class="italic">ut in ullo intellectus sui est</span> L; <span class="italic">ut in nullo intellectu sui est</span> V; <span class="italic">uti nullo intellectu sui est</span> pPb.</a></li><script type="text/javascript">document.getElementById('note_LCL075_356_3').style.display = "none";</script></ul></section></notes></section>