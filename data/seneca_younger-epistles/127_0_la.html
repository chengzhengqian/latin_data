<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
et facilem. Nolo te decipi. Eadem honestissimi huius et illius turpissimi auctoramenti verba sunt:
<span class="br"></span><span class="lineNumber">2</span><span class="br"></span>“Uri, vinciri ferroque necari.” Ab illis, qui manus harenae locant et edunt ac bibunt, quae per sanguinem
reddant, cavetur, ut ista vel inviti patiantur; a te, ut volens libensque patiaris. Illis licet arma summittere, misericordiam populi temptare; tu neque summittes nec vitam rogabis. Recto tibi invictoque moriendum est. Quid porro prodest paucos dies aut annos lucrificare? Sine missione nascimur.</p>
<p><span class="br"></span><span class="lineNumber">3</span><span class="br"></span>“Quomodo ergo,” inquis, “me expediam?”
Effugere non potes necessitates, potes vincere.</p>
<blockquote><p><span class="line">Fit via vi.<a class="footnoteLink" href="#note_LCL075_254_1" id="target_note_LCL075_254_1"><sup>1</sup></a></span><span class="linebreak"></span></p></blockquote>
<p class="noindent">Et hanc tibi viam<a class="footnoteLink" href="#note_LCL075_254_2" id="target_note_LCL075_254_2"><sup>2</sup></a> dabit philosophia. Ad hanc te confer, si vis salvus esse, si securus, si beatus, denique si vis esse, quod est maximum, liber. Hoc contingere
<span class="br"></span><span class="lineNumber">4</span><span class="br"></span>aliter non potest. Humilis res est stultitia, abiecta, sordida, servilis, multis affectibus et saevissimis subiecta. Hos tam graves dominos, interdum alternis imperantes, interdum pariter, dimittit a te sapientia, quae sola libertas est. Una ad hanc fert via, et quidem recta; non aberrabis. Vade certo gradu; si vis omnia tibi subicere, te subice rationi; multos reges si ratio te rexerit. Ab illa disces, quid







</p></section><notes><section class="footnotes"><ul><li class="note" id="note_LCL075_254_1"><a class="footnoteCrossrefLink" href="#target_note_LCL075_254_1" title="Click to highlight in text"><sup class="lineRef">1</sup><span class="italic">vi,</span> omitted from the Seneca MSS., supplied from Vergil.</a></li><script type="text/javascript">document.getElementById('note_LCL075_254_1').style.display = "none";</script><li class="note" id="note_LCL075_254_2"><a class="footnoteCrossrefLink" href="#target_note_LCL075_254_2" title="Click to highlight in text"><sup class="lineRef">2</sup><span class="italic">viam</span> pPb; <span class="italic">unam</span> L; <span class="italic">viam una</span> Gertz.</a></li><script type="text/javascript">document.getElementById('note_LCL075_254_2').style.display = "none";</script></ul></section></notes></section>