<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

Sic Sallustio vigente anputatae sententiae et verba ante exspectatum cadentia et obscura brevitas fuere pro cultu. L. Arruntius, vir rarae frugalitatis, qui historias belli Punici scripsit, fuit Sallustianus et in illud genus nitens. Est apud Sallustium: “exercitum
argento fecit,” id est, pecunia paravit. Hoc Arruntius amare coepit; posuit illud omnibus paginis.
Dicit quodam loco: “fugam nostris fecere.”
Alio loco: “Hiero, rex Syracusanorum, bellum fecit.” Et alio loco: “quae audita Panhormitanos dedere
<span class="br"></span><span class="lineNumber">18</span><span class="br"></span>Romanis fecere.” Gustum tibi dare volui; totus his contexitur liber. Quae apud Sallustium rara fuerunt, apud hunc crebra sunt et paene continua, nec sine causa; ille enim in haec incidebat, at hic illa quaerebat.
Vides autem, quid sequatur, ubi alicui vitium
<span class="br"></span><span class="lineNumber">19</span><span class="br"></span>pro exemplo est. Dixit Sallustius: “aquis hiemantibus.”
Arruntius in primo libro belli Punici ait:
“repente hiemavit tempestas.” Et alio loco cum dicere vellet frigidum annum fuisse, ait: “totus hiemavit annus.” Et alio loco: “inde sexaginta onerarias leves praeter militem et necessarios nautarum
hiemante aquilone misit.” Non desinit omnibus
locis hoc verbum infulcire. Quodam loco dicit Sallustius: “inter arma civilia aequi bonique famas petit.” Arruntius non temperavit, quo minus primo






</p></section><notes></notes></section>