<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
<span class="br"></span><span class="lineNumber">19</span><span class="br"></span>Hae inmortales, inmutabiles, inviolabiles sunt. Quid sit idea, id est, quid Platoni esse videatur, audi: “Idea est eorum, quae natura fiunt, exemplar aeternum.” Adiciam definitioni interpretationem, quo tibi res apertior fiat: volo imaginem tuam facere. Exemplar picturae te habeo, ex quo capit aliquem habitum mens nostra, quem operi suo inponat. Ita illa, quae me docet et instruit facies, a qua petitur imitatio, idea est. Talia ergo exemplaria infinita habet rerum natura, hominum, piscium, arborum, ad quae quodcumque
fieri ab illa debet, exprimitur.</p>
<p><span class="br"></span><span class="lineNumber">20</span><span class="br"></span>Quartum locum habebit idos. Quid sit hoc idos, attendas oportet et Platoni inputes, non mihi, hanc rerum difficultatem. Nulla est autem sine difficultate subtilitas. Paulo ante pictoris imagine utebar. Ille cum reddere Vergilium coloribus vellet, ipsum intuebatur.
Idea erat Vergilii facies, futuri operis exemplar. Ex hac quod artifex trahit<a class="footnoteLink" href="#note_LCL075_398_1" id="target_note_LCL075_398_1"><sup>1</sup></a> et operi suo inposuit, idos
<span class="br"></span><span class="lineNumber">21</span><span class="br"></span>est. Quid intersit, quaeris? Alterum exemplar est, alterum forma ab exemplari sumpta et operi inposita. Alteram artifex imitatur, alteram facit. Habet aliquam faciem statua; haec est idos. Habet aliquam faciem exemplar ipsum, quod intuens opifex statuam figuravit;





</p></section><notes><section class="footnotes"><ul><li class="note" id="note_LCL075_398_1"><a class="footnoteCrossrefLink" href="#target_note_LCL075_398_1" title="Click to highlight in text"><sup class="lineRef">1</sup>G. Gemoll prefers <span class="italic">traxit.</span></a></li><script type="text/javascript">document.getElementById('note_LCL075_398_1').style.display = "none";</script></ul></section></notes></section>