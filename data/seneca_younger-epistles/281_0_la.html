<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

inter consummatae sapientiae virum et alium procedentis,
quod inter sanum et ex morbo gravi ac diutino emergentem, cui sanitatis loco est levior accessio: hic nisi adtendit, subinde gravatur et in eadem revolvitur, sapiens recidere non potest, ne incidere quidem amplius. Corpori enim ad tempus bona valetudo est, quam medicus, etiam si reddidit, non praestat, saepe ad eundem, qui<a class="footnoteLink" href="#note_LCL076_100_1" id="target_note_LCL076_100_1"><sup>1</sup></a> advocaverat, excitatur. Animus<a class="footnoteLink" href="#note_LCL076_100_2" id="target_note_LCL076_100_2"><sup>2</sup></a> semel in totum sanatur.</p>
<p><span class="br"></span><span class="lineNumber">7</span><span class="br"></span>Dicam, quomodo intellegam<a class="footnoteLink" href="#note_LCL076_100_3" id="target_note_LCL076_100_3"><sup>3</sup></a> sanum: si se ipso contentus est, si confidit sibi, si scit omnia vota mortalium, omnia beneficia quae dantur petunturque, nullum in beata vita habere momentum. Nam cui aliquid accedere potest, id inperfectum est; cui aliquid abscedere potest, id inperpetuum est; cuius perpetua futura laetitia est, is suo gaudeat. Omnia autem, quibus vulgus inhiat, ultro citroque fluunt. Nihil dat fortuna mancipio. Sed haec quoque fortuita tunc delectant, cum illa ratio temperavit ac miscuit; haec est, quae etiam externa commendet, quorum
<span class="br"></span><span class="lineNumber">8</span><span class="br"></span>avidis usus ingratus est. Solebat Attalus hac imagine uti: â€œvidisti aliquando canem missa a domino frusta panis aut carnis aperto ore captantem? Quicquid excepit, protinus integrum devorat et semper ad

 


</p></section><notes><section class="footnotes"><ul><li class="note" id="note_LCL076_100_1"><a class="footnoteCrossrefLink" href="#target_note_LCL076_100_1" title="Click to highlight in text"><sup class="lineRef">1</sup><span class="italic">qui</span> Lipsius; <span class="italic">quem</span> MSS.</a></li><script type="text/javascript">document.getElementById('note_LCL076_100_1').style.display = "none";</script><li class="note" id="note_LCL076_100_2"><a class="footnoteCrossrefLink" href="#target_note_LCL076_100_2" title="Click to highlight in text"><sup class="lineRef">2</sup><span class="italic">animus</span> added by Muretus.</a></li><script type="text/javascript">document.getElementById('note_LCL076_100_2').style.display = "none";</script><li class="note" id="note_LCL076_100_3"><a class="footnoteCrossrefLink" href="#target_note_LCL076_100_3" title="Click to highlight in text"><sup class="lineRef">3</sup><span class="italic">intellegam</span> Koch; <span class="italic">intellegas</span> MSS.</a></li><script type="text/javascript">document.getElementById('note_LCL076_100_3').style.display = "none";</script></ul></section></notes></section>