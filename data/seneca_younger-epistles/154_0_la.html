<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
aetas est; forsitan habebis. Nescis, qua aetate Hecuba servire coeperit, qua Croesus, qua Darei mater, qua Platon, qua Diogenes?</p>
<p><span class="br"></span><span class="lineNumber">13</span><span class="br"></span>Vive cum servo clementer, comiter quoque, et in sermonem illum admitte et in consilium et in convictum.
Hoc loco adclamabit mihi tota manus delicatorum: “Nihil hac re humilius, nihil turpius.”
Hos ego eosdem deprehendam alienorum servorum
<span class="br"></span><span class="lineNumber">14</span><span class="br"></span>osculantes manum. Ne illud quidem videtis, quam omnem invidiam maiores nostri dominis, omnem contumeliam servis detraxerint? Dominum patrem familiae appellaverunt, servos, quod etiam in mimis adhuc durat, familiares. Instituerunt diem festum, non quo solo cum servis domini vescerentur, sed quo utique; honores illis in domo gerere, ius dicere permiserunt et domum pusillam rem publicam esse iudicaverunt.</p>
<p><span class="br"></span><span class="lineNumber">15</span><span class="br"></span>“Quid ergo? Omnes servos admovebo mensae meae?” Non magis quam omnes liberos. Erras, si existimas me quosdam quasi sordidioris operae reiecturum, ut puta illum mulionem et illum bubulcum;
non ministeriis illos aestimabo, sed moribus. Sibi quisque dat mores, ministeria casus adsignat. Quidam cenent tecum, quia digni sunt, quidam, ut sint. Si quid enim in illis. ex sordida conversatione



</p></section><notes></notes></section>