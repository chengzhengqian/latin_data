<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2">
</section>
<section class="div2">
<h2><span class="ac">CXVI.<span class="linebreak"></span>
<span class="sc">Seneca Lvcilio svo salvtem</span></span></h2>
<p><span class="br"></span><span class="lineNumber">1</span><span class="br"></span>Utrum satius sit modicos habere adfectus an nullos, saepe quaesitum est. Nostri illos expellunt, Peripatetici
temperant. Ego non video, quomodo salubris
esse aut utilis possit ulla mediocritas morbi. Noli timere; nihil eorum, quae tibi non vis negari, eripio. Facilem me indulgentemque praebebo rebus, ad quas tendis et quas aut necessarias vitae aut utiles aut iucundas putas; detraham vitium. Nam cum tibi cupere interdixero, velle permittam, ut eadem illa intrepidus facias, ut certiore consilio, ut voluptates ipsas magis sentias; quidni ad te magis perventurae sint, si illis imperabis, quam si servies?</p>
<p><span class="br"></span><span class="lineNumber">2</span><span class="br"></span>“Sed naturale est,” inquis, “ut desiderio amici torquear; da ius<a class="footnoteLink" href="#note_LCL077_332_1" id="target_note_LCL077_332_1"><sup>1</sup></a> lacrimis tam iuste cadentibus. Naturale est opinionibus hominum tangi et adversis contristari; quare mihi non permittas hunc tam honestum malae opinionis metum?”</p>
<p>Nullum est vitium sine patrocinio; nulli non initium verecundum est et exorabile, sed ab hoc latius funditur. Non obtinebis, ut desinat, si incipere
<span class="br"></span><span class="lineNumber">3</span><span class="br"></span>permiseris. Inbecillus est primo omnis adfectus. Deinde ipse se concitat et vires, dum procedit, parat; excluditur facilius quam expellitur. Quis negat



</p></section><notes><section class="footnotes"><ul><li class="note" id="note_LCL077_332_1"><a class="footnoteCrossrefLink" href="#target_note_LCL077_332_1" title="Click to highlight in text"><sup class="lineRef">1</sup><span class="italic">da ius</span> Lipsius; <span class="italic">datus</span> BA.</a></li><script type="text/javascript">document.getElementById('note_LCL077_332_1').style.display = "none";</script></ul></section></notes></section>