<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
potest ei tormentum esse, quod non est; quis enim nullius sensus est? Nec ex eo, quod est; effugit enim maximum mortis incommodum, non esse.</p>
<p><span class="br"></span><span class="lineNumber">31</span><span class="br"></span>“Illud quoque dicamus ei, qui deflet ac desiderat in aetate prima raptum: omnes, quantum ad brevitatem
aevi, si universo conpares, et iuvenes et senes, in aequo sumus. Minus enim ad nos ex aetate omni venit quam quod minimum esse quis dixerit, quoniam quidem minimum aliqua pars est. Hoc quod vivimus, proximum nihilost; et tamen, o dementiam nostram, late disponitur.</p>
<p><span class="br"></span><span class="lineNumber">32</span><span class="br"></span>“Haec tibi scripsi, non tamquam expectaturus esses remedium tam serum, liquet enim mihi te locutum tecum quicquid lecturus es, sed ut castigarem exiguam
illam moram, qua a te recessisti, et in reliquom adhortarer, contra fortunam tolleres animos et omnia eius tela, non tamquam possent venire, sed tamquam utique essent ventura, prospiceres.” <span class="sc">Vale.</span></p>
</section>
<section class="div2">
<h2><span class="ac">C.<span class="linebreak"></span>
<span class="sc">Seneca Lvcilio svo salvtem</span></span></h2>
<p><span class="br"></span><span class="lineNumber">1</span><span class="br"></span>Fabiani Papiri libros, qui inscribuntur Civilium, legisse te cupidissime scribis, et non respondisse expectationi tuae, deinde oblitus de philosopho agi conpositionem eius accusas.</p>
</section><notes></notes></section>