<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">
quia si aliter moverint, dolorem sensura sunt. Ita, ut vos dicitis, coguntur, metusque illa in rectum, non voluntas movet.” Quod est falsum. Tarda enim sunt, quae necessitate inpelluntur, agilitas sponte motis est. Adeo autem non adigit illa ad hoc doloris timor, ut in naturalem motum etiam
<span class="br"></span><span class="lineNumber">8</span><span class="br"></span>dolore prohibente nitantur. Sic infans, qui stare meditatur et ferre se adsuescit, simul temptare vires suas coepit, cadit et cum fletu totiens resurgit, donec se per dolorem ad id, quod natura poscit, exercuit. Animalia quaedam tergi durioris inversa tam diu se torquent ac pedes exerunt et obliquant, donec ad locum reponantur. Nullum tormentum sentit supina testudo,<a class="footnoteLink" href="#note_LCL077_400_1" id="target_note_LCL077_400_1"><sup>1</sup></a> inquieta est tamen desiderio naturalis status nec ante desinit<a class="footnoteLink" href="#note_LCL077_400_2" id="target_note_LCL077_400_2"><sup>2</sup></a> quatere se, quam in pedes constitit.</p>
<p><span class="br"></span><span class="lineNumber">9</span><span class="br"></span>Ergo omnibus constitutionis suae sensus est et inde membrorum tam expedita tractatio, nec ullum maius indicium habemus cum hac illa<a class="footnoteLink" href="#note_LCL077_400_3" id="target_note_LCL077_400_3"><sup>3</sup></a> ad vivendum venire notitia, quam quod nullum animal ad usum
<span class="br"></span><span class="lineNumber">10</span><span class="br"></span>sui rude est. “Constitutio,” inquit, “est, ut vos dicitis, principale animi quodam modo se habens erga corpus. Hoc tam perplexum et subtile et vobis quoque vix enarrabile quomodo infans intellegit? Omnia animalia dialectica nasci oportet, ut






</p></section><notes><section class="footnotes"><ul><li class="note" id="note_LCL077_400_1"><a class="footnoteCrossrefLink" href="#target_note_LCL077_400_1" title="Click to highlight in text"><sup class="lineRef">1</sup><span class="italic">supina testudo</span> later MSS.; <span class="italic">supinate studio</span> BA.</a></li><script type="text/javascript">document.getElementById('note_LCL077_400_1').style.display = "none";</script><li class="note" id="note_LCL077_400_2"><a class="footnoteCrossrefLink" href="#target_note_LCL077_400_2" title="Click to highlight in text"><sup class="lineRef">2</sup>After <span class="italic">desinit</span> Haase removed <span class="italic">niti.</span></a></li><script type="text/javascript">document.getElementById('note_LCL077_400_2').style.display = "none";</script><li class="note" id="note_LCL077_400_3"><a class="footnoteCrossrefLink" href="#target_note_LCL077_400_3" title="Click to highlight in text"><sup class="lineRef">3</sup><span class="italic">illa</span> later MSS.; <span class="italic">illam</span> BA.</a></li><script type="text/javascript">document.getElementById('note_LCL077_400_3').style.display = "none";</script></ul></section></notes></section>