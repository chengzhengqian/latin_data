<section class="div1 language" lang="la"><header><hgroup><h1>The Epistles Of Seneca</h1></hgroup></header><section class="div2"><p class="noindent">

tantum praecepta, sicut medicina. Itaque alia est Hippocratis secta, alia Asclepiadis, alia Themisonis.
<span class="br"></span><span class="lineNumber">10</span><span class="br"></span>Praeterea nulla ars contemplativa sine decretis suis est, quae Graeci vocant dogmata, nobis vel decreta licet appellare vel scita vel placita, quae et in geometria
et in astronomia invenies. Philosophia autem et contemplativa est et activa; spectat simul agitque. Erras enim, si tibi illam putas tantum terrestres operas<a class="footnoteLink" href="#note_LCL077_64_1" id="target_note_LCL077_64_1"><sup>1</sup></a> promittere; altius spirat. Totum, inquit, mundum scrutor nec me intra contubernium mortale contineo suadere vobis ac dissuadere contenta. Magna me vocant supraque vos posita:</p>
<blockquote><p><span class="br"></span><span class="lineNumber">11</span><span class="br"></span><span class="line">Nam tibi de summa caeli ratione deumque</span><span class="linebreak"></span>
<span class="line">Disserere incipiam et rerum primordia pandam;</span><span class="linebreak"></span>
<span class="line">Unde omnis natura creet res, auctet alatque,</span><span class="linebreak"></span>
<span class="line">Quoque eadem rursus<a class="footnoteLink" href="#note_LCL077_64_2" id="target_note_LCL077_64_2"><sup>2</sup></a> natura perempta resolvat,</span><span class="linebreak"></span></p></blockquote>
<p class="noindent">ut ait Lucretius. Sequitur ergo ut, cum contemplativa
<span class="br"></span><span class="lineNumber">12</span><span class="br"></span>sit, habeat decreta sua. Quid? Quod facienda
quoque nemo rite obibit nisi is, cui ratio erit tradita, qua in quaque re omnes officiorum numeros exequi possit, quos non servabit, qui in rem praesentem<a class="footnoteLink" href="#note_LCL077_64_3" id="target_note_LCL077_64_3"><sup>3</sup></a>
praecepta acceperit, non in omnem.<a class="footnoteLink" href="#note_LCL077_64_4" id="target_note_LCL077_64_4"><sup>4</sup></a> Inbecilla
sunt per se et, ut ita dicam, sine radice, quae partibus dantur. Decreta sunt. quae muniant, quae securitatem nostram tranquillitatemque tueantur, quae totam vitam totamque rerum naturam simul








</p></section><notes><section class="footnotes"><ul><li class="note" id="note_LCL077_64_1"><a class="footnoteCrossrefLink" href="#target_note_LCL077_64_1" title="Click to highlight in text"><sup class="lineRef">1</sup><span class="italic">operas</span> later MSS.; <span class="italic">opera</span> BA.</a></li><script type="text/javascript">document.getElementById('note_LCL077_64_1').style.display = "none";</script><li class="note" id="note_LCL077_64_2"><a class="footnoteCrossrefLink" href="#target_note_LCL077_64_2" title="Click to highlight in text"><sup class="lineRef">2</sup><span class="italic">quove eadem rursum</span> Lucr.</a></li><script type="text/javascript">document.getElementById('note_LCL077_64_2').style.display = "none";</script><li class="note" id="note_LCL077_64_3"><a class="footnoteCrossrefLink" href="#target_note_LCL077_64_3" title="Click to highlight in text"><sup class="lineRef">3</sup><span class="italic">in rem praesentem</span> Hermes; <span class="italic">in rem</span> BA.</a></li><script type="text/javascript">document.getElementById('note_LCL077_64_3').style.display = "none";</script><li class="note" id="note_LCL077_64_4"><a class="footnoteCrossrefLink" href="#target_note_LCL077_64_4" title="Click to highlight in text"><sup class="lineRef">4</sup><span class="italic">omnem</span> later MSS.; <span class="italic">omne</span> BA.</a></li><script type="text/javascript">document.getElementById('note_LCL077_64_4').style.display = "none";</script></ul></section></notes></section>