<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

Babylone morbo consumptus est, Philippus Aegiis a Pausania, cum spectatum ludos iret, iuxta theatrum occisus est. Unus Epirotes, Pyrrhus, qui cum populo
<span class="br"></span><span class="lineNumber">2</span><span class="br"></span>Romano bellavit. Is cum Argos oppidum oppugnaret
in Peloponneso, lapide ictus interiit. Unus item Siculus, Dionysius prior. Nam et manu fortis et belli peritus fuit et, id quod in tyranno non facile reperitur, minime libidinosus, non luxuriosus, non avarus, nullius denique rei cupidus nisi singularis perpetuique imperii ob eamque rem crudelis; nam dum id studuit munire, nullius pepercit vitae, quem eius
<span class="br"></span><span class="lineNumber">3</span><span class="br"></span>insidiatorem putaret. Hic cum virtute tyrannidem sibi peperisset, magna retinuit felicitate; maior enim annos sexaginta natus decessit, florente regno. Neque in tam multis annis cuiusquam ex sua stirpe funus vidit, cum ex tribus uxoribus liberos procreasset multique ei nati essent nepotes.</p>
<p><span class="bold">3.</span> Fuerunt praeterea magni reges ex amicis Alexandri
Magni, qui post obitum eius imperia ceperunt, in iis Antigonus et huius filius Demetrius, Lysimachus,
<span class="br"></span><span class="lineNumber">2</span><span class="br"></span>Seleucus, Ptolemaeus. Ex his Antigonus in proelio, cum adversus Seleucum et Lysimachum dimicaret, occisus est. Pari leto adfectus est Lysimachus ab Seleuco; namque, societate dissoluta, bellum inter se
<span class="br"></span><span class="lineNumber">3</span><span class="br"></span>gesserunt. At Demetrius, cum filiam suam Seleuco in matrimonium dedisset neque eo magis fida inter eos amicitia manere potuisset, captus bello in custodia



</p></section><notes></notes></section>