<section class="div1 language" lang="la"><header><hgroup><h1>Cornelius Nepos</h1></hgroup></header>
<section class="div2">
<h2><span class="ac">III. Aristides</span></h2>
<p><span class="bold">1.</span> Aristides, Lysimachi filius, Atheniensis, aequalis fere fuit Themistocli itaque cum eo de principatu
<span class="br"></span><span class="lineNumber">2</span><span class="br"></span>contendit; namque obtrectarunt inter se. In his autem cognitum est quanto antistaret eloquentia innocentiae. Quamquam enim adeo excellebat Aristides abstinentia, ut unus post hominum memoriam,
quem quidem nos audierimus, cognomine Iustus sit appellatus, tamen a Themistocle conlabefactus, testula illa exsilio decem annorum multatus est.
<span class="br"></span><span class="lineNumber">3</span><span class="br"></span>Qui quidem cum intellegeret reprimi concitatam multitudinem non posse, cedensque animadvertisset quendam scribentem ut patria pelleretur, quaesisse ab eo dicitur qua re id faceret aut quid Aristides
<span class="br"></span><span class="lineNumber">4</span><span class="br"></span>commisisset cur tanta poena dignus duceretur. Cui ille respondit se ignorare Aristiden, sed sibi non placere quod tam cupide elaborasset ut praeter
<span class="br"></span><span class="lineNumber">5</span><span class="br"></span>ceteros Iustus appellaretur. Hic decem annorum legitimam poenam non pertulit. Nam postquam Xerxes in Graeciam descendit, sexto fere anno quam erat expulsus, populi scito in patriam restitutus est.</p>
<p><span class="bold">2.</span> Interfuit autem pugnae navali apud Salamina, quae facta est prius quam poena liberaretur. Idem praetor fuit Atheniensium apud Plataeas in proelio quo Mardonius fusus barbarorumque exercitus interfectus
<span class="br"></span><span class="lineNumber">2</span><span class="br"></span>est. Neque aliud est ullum huius in re



</p></section><notes></notes></section>