<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

militari illustre factum quam huius<a class="footnoteLink" href="#note_LCL467_44_1" id="target_note_LCL467_44_1"><sup>1</sup></a> imperii memoria, iustitiae vero et aequitatis et innocentiae multa, in primis quod eius aequitate factum est, cum in communi
classe esset Graeciae simul cum Pausania—quo
duce Mardonius erat fugatus—ut summa imperii maritimi ab Lacedaemoniis transferretur ad <span class="br"></span><span class="lineNumber">3</span><span class="br"></span>Athenienses; namque ante id tempus et mari et terra duces erant Lacedaemonii. Tum autem et intemperantia Pausaniae et iustitia factum est Aristidis, ut omnes fere civitates Graeciae ad Atheniensium societatem se applicarent et adversus barbaros hos duces deligerent sibi.</p>
<p><span class="bold">3.</span> Quos quo facilius repellerent, si forte bellum renovare conarentur, ad classis aedificandas exercitusque comparandos quantum pecuniae quaeque civitas daret Aristides delectus est qui constitueret, eiusque arbitrio quadringena et sexagena talenta quotannis Delum sunt conlata; id enim commune aerarium esse voluerunt. Quae omnis pecunia
<span class="br"></span><span class="lineNumber">2</span><span class="br"></span>postero tempore Athenas translata est. Hic qua fuerit abstinentia, nullum est certius indicium quam quod,<a class="footnoteLink" href="#note_LCL467_44_2" id="target_note_LCL467_44_2"><sup>2</sup></a> cum tantis rebus praefuisset, in tanta paupertate
<span class="br"></span><span class="lineNumber">3</span><span class="br"></span>decessit, ut qui efferretur vix reliquerit. Quo factum est ut filiae eius publice alerentur et de communi aerario dotibus datis conlocarentur. Decessit
autem fere post annum quartum quam Themistocles Athenis erat expulsus.</p>
</section><notes><section class="footnotes"><ul><li class="note" id="note_LCL467_44_1"><a class="footnoteCrossrefLink" href="#target_note_LCL467_44_1" title="Click to highlight in text"><sup class="lineRef">1</sup>eius, <span class="italic">Halm.</span></a></li><script type="text/javascript">document.getElementById('note_LCL467_44_1').style.display = "none";</script><li class="note" id="note_LCL467_44_2"><a class="footnoteCrossrefLink" href="#target_note_LCL467_44_2" title="Click to highlight in text"><sup class="lineRef">2</sup>quod, <span class="italic">added by Lambin.</span></a></li><script type="text/javascript">document.getElementById('note_LCL467_44_2').style.display = "none";</script></ul></section></notes></section>