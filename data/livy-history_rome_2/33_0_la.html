<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 254â€“255</span>suae, quam delectam manum praesidii causa circa se
habebat, dat signum ut quem suorum fugientem viderint pro hoste habeant. Ita metu ancipiti versi
<span class="innerMarginNote right">6</span>a fuga Romani in hostem et restituta acies. Cohors dictatoris tum primum proelium iniit; integris corporibus
<span class="innerMarginNote right">7</span>animisque fessos adorti exsules caedunt. Ibi alia inter proceres coorta pugna. Imperator Latinus ubi cohortem exsulum a dictatore Romano prope circumventam
vidit, ex subsidiariis manipulos aliquot in
<span class="innerMarginNote right">8</span>primam aciem secum rapit. Hos agmine venientes T. Herminius legatus conspicatus interque eos insignem
veste armisque Mamilium noscitans tanto vi maiore quam paulo ante magister equitum cum hostium
<span class="innerMarginNote right">9</span>duce proelium iniit, ut et uno ictu transfixum per latus occiderit Mamilium et ipse inter spoliandum
corpus hostis veruto percussus, cum victor in castra esset relatus, inter primam curationem exspiraverit.
<span class="innerMarginNote right">10</span>Tum ad equites dictator advolat obtestans ut fesso iam pedite descendant ex equis et pugnam capessant. Dicto paruere: desiliunt ex equis, provolant
in primum et pro antesignanis parmas obiciunt.
<span class="innerMarginNote right">11</span>Recipit extemplo animum pedestris acies, postquam iuventutis proceres aequato genere pugnae secum partem periculi sustinentes vidit. Tum demum
</p></section><notes></notes></section>