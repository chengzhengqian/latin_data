<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 270–271</span>temeritatisque invitamenta horrebant. Acerrimi
patribus duces ad resistendum consules fuere. Ea igitur pars rei publicae vicit nec in praesens modo sed in venientem etiam annum M. Fabium, Caesonis fratrem, et magis invisum alterum plebi accusatione
<span class="innerMarginNote right">8</span>Sp. Cassi, L. Valerium, consules dedit. Certatum eo quoque anno cum tribunis est. Vana lex vanique legis auctores iactando inritum munus facti. Fabium inde nomen ingens post tres continuos consulatus unoque velut tenore omnes expertos tribuniciis certaminibus
habitum; itaque, ut bene locatus, mansit in ea familia aliquamdiu honos. Bellum inde Veiens
<span class="innerMarginNote right">9</span>initum, et Volsci rebellarunt. Sed ad bella externa prope supererant vires, abutebanturque iis inter
<span class="innerMarginNote right">10</span>semet ipsos certando. Accessere ad aegras iam omnium
mentes prodigia caelestia, prope cotidianas in urbe agrisque ostentantia minas; motique ita numinis causam nullam aliam vates canebant publice privatimque
nunc extis nunc per aves consulti, quam haud
<span class="innerMarginNote right">11</span>rite sacra fieri. Qui tenores tandem<a class="footnoteLink" href="#note_LCL114_358_1" id="target_note_LCL114_358_1"><sup>1</sup></a> eo evasere ut Oppia virgo Vestalis damnata incesti poenas dederit.</p>
</section><notes><section class="footnotes"><ul><li class="note" id="note_LCL114_358_1"><a class="footnoteCrossrefLink" href="#target_note_LCL114_358_1" title="Click to highlight in text"><sup class="lineRef">1</sup>tandem <span class="italic">Madvig</span>: tamen Ω: <span class="italic">omitted in Ο.</span></a></li><script type="text/javascript">document.getElementById('note_LCL114_358_1').style.display = "none";</script></ul></section></notes></section>