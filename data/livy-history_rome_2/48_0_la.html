<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 260</span>plebem aere alieno demersam esse, nec sisti posse ni omnibus consulatur; quin, si alia aliorum sit condicio,
<span class="innerMarginNote right">9</span>accendi magis discordiam quam sedari. Ap. Claudius, et natura immitis et efferatus, hinc plebis odio illinc patrum laudibus, non miseriis ait sed licentia tantum concitum turbarum, et lascivire magis
<span class="innerMarginNote right">10</span>plebem quam saevire. Id adeo malum ex provocatione
natum; quippe minas esse consulum, non imperium,
ubi ad eos qui una peccaverint provocare
<span class="innerMarginNote right">11</span>liceat. “Agedum,” inquit, “dictatorem, a quo provocatio
non est, creemus; iam hic quo nunc omnia
<span class="innerMarginNote right">12</span>ardent conticescet furor. Pulset tum mihi lictorem qui sciet ius de tergo vitaque sua penes unum illum esse cuius maiestatem violarit.”<a class="footnoteLink" href="#note_LCL114_312_1" id="target_note_LCL114_312_1"><sup>1</sup></a></p>
<p>XXX. Multis, ut erat, horrida et atrox videbatur Appi sententia; rursus Vergini Largique exemplo haud salubres, utique Largi,<a class="footnoteLink" href="#note_LCL114_312_2" id="target_note_LCL114_312_2"><sup>2</sup></a> quae totam fidem tolleret.
Medium maxime et moderatum utroque consilium
<span class="innerMarginNote right">2</span>Vergini habebatur; sed factione respectuque rerum privatarum, quae semper offecere officientque publicis consiliis, Appius vicit, ac prope fuit ut dictator
<span class="innerMarginNote right">3</span>ille idem crearetur; quae res utique alienasset plebem periculosissimo tempore, cum Volsci Aequique


</p></section><notes><section class="footnotes"><ul><li class="note" id="note_LCL114_312_1"><a class="footnoteCrossrefLink" href="#target_note_LCL114_312_1" title="Click to highlight in text"><sup class="lineRef">1</sup>violarit <span class="italic">R</span><sup>2</sup>ϛ: uiolauit Ω.</a></li><script type="text/javascript">document.getElementById('note_LCL114_312_1').style.display = "none";</script><li class="note" id="note_LCL114_312_2"><a class="footnoteCrossrefLink" href="#target_note_LCL114_312_2" title="Click to highlight in text"><sup class="lineRef">2</sup><span class="italic">After</span> Largi Ω <span class="italic">have</span> putabant sententiam, <span class="italic">which Gebhard deletes.</span></a></li><script type="text/javascript">document.getElementById('note_LCL114_312_2').style.display = "none";</script></ul></section></notes></section>