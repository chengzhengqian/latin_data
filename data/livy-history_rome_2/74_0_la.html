<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 274</span>quando inventum sit suis ipsam viribus dissolvi.
<span class="innerMarginNote right">3</span>Neque enim umquam defuturum qui et ex collega victoriam sibi et gratiam melioris partis bono publico velit quaesitam; et plures, si pluribus opus sit, tribunos
ad auxilium consulum paratos fore, et unum
<span class="innerMarginNote right">4</span>vel adversus omnes satis esse. Darent modo et consules
et primores patrum operam ut, si minus omnes, aliquos tamen ex tribunis rei publicae ac senatui
<span class="innerMarginNote right">5</span>conciliarent. Praeceptis Appi moniti patres et universi
comiter ac benigne tribunos appellare, et consulares,
ut cuique eorum privatim aliquid iuris adversus
singulos erat, partim gratia partim auctoritate obtinuere ut tribuniciae potestatis vires salubres
<span class="innerMarginNote right">6</span>vellent rei publicae esse; quattuorque<a class="footnoteLink" href="#note_LCL114_364_1" id="target_note_LCL114_364_1"><sup>1</sup></a> tribunorum adversus unum moratorem publici commodi auxilio dilectum consules habent.</p>
<p><span class="innerMarginNote right">7</span>Inde ad Veiens bellum profecti, quo undique ex Etruria auxilia convenerant, non tam Veientium gratia concitata quam quod in spem ventum erat discordia intestina dissolvi rem Romanam posse.
<span class="innerMarginNote right">8</span>Principesque in omnium Etruriae populorum conciliis
fremebant aeternas opes esse Romanas, nisi inter semet ipsi seditionibus saeviant. Id unum venenum, eam labem civitatibus opulentis repertam,

</p></section><notes><section class="footnotes"><ul><li class="note" id="note_LCL114_364_1"><a class="footnoteCrossrefLink" href="#target_note_LCL114_364_1" title="Click to highlight in text"><sup class="lineRef">1</sup>quattuorque ϛ (<span class="italic">cf</span> <span class="sc">ii.</span> xxxiii. 2; <span class="sc">iii.</span> xxx. 7): nouemque (noque <span class="italic">M</span>) Ω (? ix <span class="italic">for</span> iv).</a></li><script type="text/javascript">document.getElementById('note_LCL114_364_1').style.display = "none";</script></ul></section></notes></section>