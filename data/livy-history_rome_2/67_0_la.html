<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 266–267</span>mors aut longa servitus manet.” Uxor deinde ac
liberi amplexi, fletusque ab omni turba mulierum ortus et comploratio sui patriaeque fregere tandem
<span class="innerMarginNote right">10</span>virum. Complexus inde suos dimittit: ipse retro ab urbe castra movit. Abductis deinde legionibus ex agro Romano invidia rei oppressum perisse tradunt alii alio leto. Apud Fabium, longe antiquissimum auctorem, usque ad senectutem vixisse eundem invenio;
<span class="innerMarginNote right">11</span>refert certe hanc saepe eum exacta aetate usurpasse vocem, multo miserius seni exsilium esse. Non inviderunt laude sua mulieribus viri Romani—adeo
<span class="innerMarginNote right">12</span>sine obtrectatione gloriae alienae vivebatur,—monumentoque<a class="footnoteLink" href="#note_LCL114_350_1" id="target_note_LCL114_350_1"><sup>1</sup></a>
quod esset, templum Fortunae muliebri aedificatum dedicatumque est.</p>
<p>Rediere deinde Volsci adiunctis Aequis in agrum Romanum, sed Aequi Attium Tullium haud ultra
<span class="innerMarginNote right">13</span>tulere ducem. Hinc ex certamine, Volsci Aequine imperatorem coniuncto exercitui darent, seditio, deinde atrox proelium ortum. Ibi fortuna populi Romani duos hostium exercitus haud minus pernicioso
quam pertinaci certamine confecit.</p>
<p><span class="innerMarginNote right">14</span>Consules T. Sicinius et C. Aquilius. Sicinio Volsci, Aquilio Hernici—nam ii quoque in armis erant—provincia
evenit. Eo anno Hernici devicti: cum Volscis aequo Marte discessum est.</p>
</section><notes><section class="footnotes"><ul><li class="note" id="note_LCL114_350_1"><a class="footnoteCrossrefLink" href="#target_note_LCL114_350_1" title="Click to highlight in text"><sup class="lineRef">1</sup>monumentoque <span class="italic">Gronov.</span>: monumento quoque Ω.</a></li><script type="text/javascript">document.getElementById('note_LCL114_350_1').style.display = "none";</script></ul></section></notes></section>