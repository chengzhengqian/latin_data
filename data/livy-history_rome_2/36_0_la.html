<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 259</span>sollicitandum Latium passim dimittunt; sed recens ad Regillum lacum accepta cladis Latinos ira odioque eius, quicumque arma suaderet, ne ab legatis quidem violandis abstinuit; comprehensos Volscos Romam duxere. Ibi traditi consulibus, indicatumque est
<span class="innerMarginNote right">5</span>Volscos Hernicosque parare bellum Romanis. Relata re ad senatum adeo fuit gratum patribus ut et captivorum
sex milia Latinis remitterent et de foedere, quod prope in perpetuum negatum fuerat, rem ad
<span class="innerMarginNote right">6</span>novos magistratus traicerent. Enimvero tum Latini gaudere facto; pacis auctores in ingenti gloria esse. Coronam auream Iovi donum in Capitolium mittunt. Cum legatis donoque qui captivorum remissi ad suos
<span class="innerMarginNote right">7</span>fuerant, magna circumfusa multitudo, venit. Pergunt
domos eorum apud quem quisque servierant; gratias agunt liberaliter habiti cultique in calamitate sua; inde hospitia iungunt. Nunquam alias ante publice privatimque Latinum nomen Romano imperio
coniunctius fuit.</p>
<p>XXIII. Sed et bellum Volscum imminebat, et civitas secum ipsa discors intestino inter patres plebemque
flagrabat odio, maxime propter nexos ob aes <span class="innerMarginNote right">2</span>alienum. Fremebant se foris pro libertate et imperio



</p></section><notes></notes></section>