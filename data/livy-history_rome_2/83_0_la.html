<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 275</span>consulis, actumque de exercitu foret, ni K. Fabius in tempore subsidio venisset. Ex eo tempore neque pax neque bellum cum Veientibus fuit; res proxime
<span class="innerMarginNote right">6</span>formam<a class="footnoteLink" href="#note_LCL114_382_1" id="target_note_LCL114_382_1"><sup>1</sup></a> latrocinii venerat. Legionibus Romanis cedebant in urbem; ubi abductas senserant legiones, agros incursabant, bellum quiete quietem bello in vicem eludentes. Ita neque omitti tota res nec perfici
poterat. Et alia bella aut praesentia instabant, ut ab Aequis Volscisque, non diutius quam recens dolor proximae cladis transiret quiescentibus, aut mox moturos<a class="footnoteLink" href="#note_LCL114_382_2" id="target_note_LCL114_382_2"><sup>2</sup></a> esse apparebat Sabinos semper infestos
<span class="innerMarginNote right">7</span>Etruriamque omnem. Sed Veiens hostis, adsiduus
magis quam gravis, contumeliis saepius quam periculo animos agitabat, quod nullo tempore neglegi
<span class="innerMarginNote right">8</span>poterat aut averti alio sinebat. Tum Fabia gens senatum adiit. Consul pro gente loquitur: “Adsiduo
magis quam magno praesidio, ut scitis, patres conscripti, bellum Veiens eget. Vos alia bella curate, Fabios hostes Veientibus date. Auctores sumus tutam
<span class="innerMarginNote right">9</span>ibi maiestatem Romani nominis fore. Nostrum id nobis velut familiare bellum privato sumptu gerere in animo est: res publica et milite illic et pecunia <span class="innerMarginNote right">10</span>vacet.” Gratiae ingentes actae. Consul e curia egressus comitante Fabiorum agmine, qui in vestibulo
curiae senatus consultum exspectantes steterant,


</p></section><notes><section class="footnotes"><ul><li class="note" id="note_LCL114_382_1"><a class="footnoteCrossrefLink" href="#target_note_LCL114_382_1" title="Click to highlight in text"><sup class="lineRef">1</sup>formam ϛ: in formam Ω.</a></li><script type="text/javascript">document.getElementById('note_LCL114_382_1').style.display = "none";</script><li class="note" id="note_LCL114_382_2"><a class="footnoteCrossrefLink" href="#target_note_LCL114_382_2" title="Click to highlight in text"><sup class="lineRef">2</sup>moturos <span class="italic">Madvig</span>: moturos se Ω.</a></li><script type="text/javascript">document.getElementById('note_LCL114_382_2').style.display = "none";</script></ul></section></notes></section>