<section class="div1 language" lang="la"><section class="div2">
<p> <span class="marginNote left"><span class="sc">a.u.c.</span> 285–286</span>LXIV. Extremo anno pacis aliquid fuit sed, ut semper alias, sollicitae<a class="footnoteLink" href="#note_LCL114_428_1" id="target_note_LCL114_428_1"><sup>1</sup></a> certamine patrum et plebis.
<span class="innerMarginNote right">2</span>Irata plebs interesse consularibus comitiis noluit; per patres clientesque patrum consules creati T. Quinctius Q. Servilius. Similem annum priori habent,<a class="footnoteLink" href="#note_LCL114_428_2" id="target_note_LCL114_428_2"><sup>2</sup></a>
seditiosa initia, bello deinde externo tranquilla.
<span class="innerMarginNote right">3</span>Sabini Crustuminos campos citato agmine transgressi cum caedes et incendia circum Anienem flumen fecissent, a porta prope Collina moenibusque pulsi ingentes tamen praedas hominum pecorumque
<span class="innerMarginNote right">4</span>egere. Quos Servilius consul infesto exercitu insecutus
ipsum quidem agmen adipisci aequis locis non potuit, populationem adeo effuse fecit ut nihil bello intactum relinqueret, multiplicique capta praeda rediret.
<span class="innerMarginNote right">5</span>Et in Volscis res publica egregie gesta cum ducis tum militum opera. Primum aequo campo signis conlatis pugnatum ingenti caede utrimque,
<span class="innerMarginNote right">6</span>plurimo sanguine. Et Romani, quia paucitas damno sentiendo propior erat, gradum rettulissent, ni salubri mendacio consul fugere hostes ab cornu altero clamitans
concitasset aciem. Impetu facto, dum se putant

vincere vicere. Consul metuens ne nimis instando
<span class="innerMarginNote right">7, 8</span>renovaret certamen, signum receptui dedit. Intercessere




</p></section><notes><section class="footnotes"><ul><li class="note" id="note_LCL114_428_1"><a class="footnoteCrossrefLink" href="#target_note_LCL114_428_1" title="Click to highlight in text"><sup class="lineRef">1</sup>sollicitae ϛ: sollicitae pacis Ω.</a></li><script type="text/javascript">document.getElementById('note_LCL114_428_1').style.display = "none";</script><li class="note" id="note_LCL114_428_2"><a class="footnoteCrossrefLink" href="#target_note_LCL114_428_2" title="Click to highlight in text"><sup class="lineRef">2</sup>habent <span class="italic">Gronov.</span>: consules habent Ω.</a></li><script type="text/javascript">document.getElementById('note_LCL114_428_2').style.display = "none";</script></ul></section></notes></section>