<section class="div1 language" lang="la"><section class="div2">
<p> <span class="marginNote left"><span class="sc">a.u.c.</span> 259</span>XXV. Proxima inde nocte Volsci, discordia Romana
freti, si qua nocturna transitio proditiove fieri posset,<a class="footnoteLink" href="#note_LCL114_298_1" id="target_note_LCL114_298_1"><sup>1</sup></a> temptant castra. Sensere vigiles, excitatus
<span class="innerMarginNote right">2</span>exercitus, signo dato concursum est ad arma; ita frustra id inceptum Volscis fuit; reliquum noctis utrimque quieti datum. Postero die prima luce
<span class="innerMarginNote right">3</span>Volsci fossis repletis vallum invadunt. Iamque ab omni parte munimenta vellebantur, cum consul, quamquam cuncti undique, et nexi ante omnes, ut signum daret clamabant, experiendi animos militum causa parumper moratus, postquam satis apparebat ingens ardor, dato tandem ad erumpendum signo
<span class="innerMarginNote right">4</span>militem avidum certaminis emittit. Primo statim incursu pulsi hostes; fugientibus, quoad insequi pedes potuit, terga caesa; eques usque ad castra pavidos egit. Mox ipsa castra legionibus circumdatis,
cum Volscos inde etiam pavor expulisset, capta
<span class="innerMarginNote right">5</span>direptaque. Postero die ad Suessam Pometiam, quo confugerant hostes, legionibus ductis, intra paucos dies oppidum capitur, captum praedae datum. Inde
<span class="innerMarginNote right">6</span>paulum recreatus egens miles. Consul cum maxima gloria sua victorem exercitum Romam reducit. Decedentem
Romam Ecetranorum<a class="footnoteLink" href="#note_LCL114_298_2" id="target_note_LCL114_298_2"><sup>2</sup></a> Volscorum legati,


</p></section><notes><section class="footnotes"><ul><li class="note" id="note_LCL114_298_1"><a class="footnoteCrossrefLink" href="#target_note_LCL114_298_1" title="Click to highlight in text"><sup class="lineRef">1</sup>posset <span class="italic">MPFUBO</span>: possit <span class="italic">HRDL Ald.</span></a></li><script type="text/javascript">document.getElementById('note_LCL114_298_1').style.display = "none";</script><li class="note" id="note_LCL114_298_2"><a class="footnoteCrossrefLink" href="#target_note_LCL114_298_2" title="Click to highlight in text"><sup class="lineRef">2</sup>Romam Ecetranorum <span class="italic">F?L</span> (<span class="italic">written</span> ec etr-) ϛ: roma mecetranorum <span class="italic">MPR</span>: roma matranorum (ce <span class="italic">written over</span> -at-) <span class="italic">B:</span> romam cetranorum <span class="italic">D</span>: romam mecetranorum <span class="italic">OH</span>: romam macetranorum <span class="italic">D</span><sup>2</sup>ϛ: Ecetranorum <span class="italic">Crevier.</span></a></li><script type="text/javascript">document.getElementById('note_LCL114_298_2').style.display = "none";</script></ul></section></notes></section>