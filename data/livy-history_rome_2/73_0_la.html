<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 272–274</span>instruxisset aciem, ut solo equitatu emisso exercitum
<span class="innerMarginNote right">8</span>hostium funderet, insequi fusos pedes noluit; nec illos, etsi non adhortatio invisi ducis, suum saltem flagitium et publicum in praesentia dedecus, postmodo
periculum, si animus hosti redisset, cogere potuit gradum adcelerare aut, si aliud nihil, stare<a class="footnoteLink" href="#note_LCL114_362_1" id="target_note_LCL114_362_1"><sup>1</sup></a>
<span class="innerMarginNote right">9</span>instructos. Iniussu signa referunt maestique—crederes
victos—exsecrantes nunc imperatorem nunc
<span class="innerMarginNote right">10</span>navatam ab equite operam, redeunt in castra. Nec huic tam pestilenti exemplo remedia ulla ab imperatore
quaesita sunt; adeo excellentibus ingeniis citius defuerit ars qua civem regant, quam qua hostem
<span class="innerMarginNote right">11</span>superent. Consul Romam rediit non tam belli gloria aucta quam inritato exacerbatoque in se militum odio. Obtinuere tamen patres ut in Fabia gente consulatus maneret; M. Fabium consulem creant, Fabio collega Cn. Manlius<a class="footnoteLink" href="#note_LCL114_362_2" id="target_note_LCL114_362_2"><sup>2</sup></a> datur.</p>
<p> <span class="marginNote left"><span class="sc">a.u.c.</span> 274</span>XLIV. Et hic annus tribunum auctorem legis agrariae habuit. Tib. Pontificius fuit. Is eandem viam velut processisset Sp. Licinio ingressus dilectum
<span class="innerMarginNote right">2</span>paulisper impediit. Perturbatis iterum patribus Ap. Claudius victam tribuniciam potestatem dicere priore anno, in praesentia re, exemplo in perpetuum,


</p></section><notes><section class="footnotes"><ul><li class="note" id="note_LCL114_362_1"><a class="footnoteCrossrefLink" href="#target_note_LCL114_362_1" title="Click to highlight in text"><sup class="lineRef">1</sup>stare <span class="italic">Muretus</span>: instare (instrare <span class="italic">O</span>) Ω.</a></li><script type="text/javascript">document.getElementById('note_LCL114_362_1').style.display = "none";</script><li class="note" id="note_LCL114_362_2"><a class="footnoteCrossrefLink" href="#target_note_LCL114_362_2" title="Click to highlight in text"><sup class="lineRef">2</sup>Manlius <span class="italic">ed. Ald.</span> (<span class="italic">from</span> <span class="sc">ii.</span> xlvii. 1, <span class="italic">Dion. Hal.</span> ix. 5. 1, <span class="italic">and Diod.</span> xi. 50; <span class="italic">but Cassiod. C.I.L.</span> i<sup>2</sup>, <span class="italic">p.</span> 101 <span class="italic">has</span> Cn. Mallius): Manilius (<span class="italic">or</span> Mam-) Ω.</a></li><script type="text/javascript">document.getElementById('note_LCL114_362_2').style.display = "none";</script></ul></section></notes></section>