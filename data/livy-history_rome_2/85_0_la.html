<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 275–276</span>pares reddere; consulatus inde ac triumphos,
<span class="innerMarginNote right">7</span>omnia praemia ab se, omnes honores sperare. Praetereuntibus Capitolium arcemque et alia templa, quidquid deorum oculis, quidquid animo occurrit, precantur ut illud agmen faustum atque felix mittant,
sospites brevi in patriam ad parentes restituant.
<span class="innerMarginNote right">8</span>In cassum missae preces. Infelici via, dextro iano portae Carmentalis, profecti ad Cremeram flumen perveniunt. Is opportunus visus locus communiendo praesidio.</p>
<p><span class="innerMarginNote right">9</span>L. Aemilius inde et C. Servilius consules facti. Et donec nihil aliud quam in populationibus res fuit, non ad praesidium modo tutandum Fabii satis erant, sed tota regione qua Tuscus ager Romano adiacet, sua tuta omnia, infesta hostium vagantes per utrumque
<span class="innerMarginNote right">10</span>finem fecere. Intervallum deinde haud magnum populationibus fuit, dum et Veientes accito ex Etruria
exercitu praesidium Cremerae oppugnant, et Romanae legiones ab L. Aemilio consule adductae cominus cum Etruscis dimicant acie. Quamquam
<span class="innerMarginNote right">11</span>vix dirigendi aciem spatium Veientibus fuit; adeo inter primam trepidationem, dum post signa ordines introeunt subsidiaque locant, invecta subito ab latere Romana equitum ala non pugnae modo incipiendae
<span class="innerMarginNote right">12</span>sed consistendi ademit locum. Ita fusi retro ad Saxa Rubra—ibi castra habebant—pacem supplices


</p></section><notes></notes></section>