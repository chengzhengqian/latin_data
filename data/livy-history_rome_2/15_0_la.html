<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 246</span>Clusinum regem, perfugerant. Ibi miscendo consilium precesque nunc orabant ne se, oriundos ex Etruscis, eiusdem sanguinis. nominisque, egentes exsulare pateretur,
<span class="innerMarginNote right">2</span>nunc monebant etiam ne orientem morem pellendi reges inultum sineret. Satis libertatem
<span class="innerMarginNote right">3</span>ipsam habere dulcedinis. Nisi quanta vi civitates eam expetant, tanta regna reges defendant, aequari summa infimis; nihil excelsum, nihil quod supra cetera emineat in civitatibus fore; adesse finem regnis,
<span class="innerMarginNote right">4</span>rei inter deos hominesque pulcherrimae. Porsinna
cum regem esse Romae tutum, tum<a class="footnoteLink" href="#note_LCL114_246_1" id="target_note_LCL114_246_1"><sup>1</sup></a> Etruscae gentis regem amplum Tuscis ratus, Romam infesto
<span class="innerMarginNote right">5</span>exercitu venit. Non unquam alias ante tantus terror senatum invasit; adeo valida res tum Clusina erat magnumque Porsinnae nomen. Nec hostes modo timebant, sed suosmet ipsi cives, ne Romana plebs, metu perculsa receptis in urbem regibus, vel cum
<span class="innerMarginNote right">6</span>servitute pacem acciperet. Multa igitur blandimenta plebi per id tempus ab senatu data. Annonae in primis habita cura, et ad frumentum comparandum missi alii in Volscos, alii Cumas. Salis quoque vendendi
arbitrium, quia impenso pretio venibat,<a class="footnoteLink" href="#note_LCL114_246_2" id="target_note_LCL114_246_2"><sup>2</sup></a> in publicum omne sumptum,<a class="footnoteLink" href="#note_LCL114_246_3" id="target_note_LCL114_246_3"><sup>3</sup></a> ademptum privatis; portoriisque
et tributo plebes<a class="footnoteLink" href="#note_LCL114_246_4" id="target_note_LCL114_246_4"><sup>4</sup></a> liberata, ut divites conferrent,
qui oneri ferendo essent: pauperes satis
<span class="innerMarginNote right">7</span>stipendii pendere si liberos educent. Itaque haec




</p></section><notes><section class="footnotes"><ul><li class="note" id="note_LCL114_246_1"><a class="footnoteCrossrefLink" href="#target_note_LCL114_246_1" title="Click to highlight in text"><sup class="lineRef">1</sup>tutum tum <span class="italic">Conway</span>: tum Ω: fateretur tum <span class="italic">DL.</span></a></li><script type="text/javascript">document.getElementById('note_LCL114_246_1').style.display = "none";</script><li class="note" id="note_LCL114_246_2"><a class="footnoteCrossrefLink" href="#target_note_LCL114_246_2" title="Click to highlight in text"><sup class="lineRef">2</sup>venibat <span class="italic">R</span><sup>2</sup>ϛ: veniebat (-bant <span class="italic">M</span>) Ω.</a></li><script type="text/javascript">document.getElementById('note_LCL114_246_2').style.display = "none";</script><li class="note" id="note_LCL114_246_3"><a class="footnoteCrossrefLink" href="#target_note_LCL114_246_3" title="Click to highlight in text"><sup class="lineRef">3</sup>omne sumptum <span class="italic">Gronov.</span>: omni sumptum <span class="italic">B</span>: omni sumptu <span class="italic">Ω.</span></a></li><script type="text/javascript">document.getElementById('note_LCL114_246_3').style.display = "none";</script><li class="note" id="note_LCL114_246_4"><a class="footnoteCrossrefLink" href="#target_note_LCL114_246_4" title="Click to highlight in text"><sup class="lineRef">4</sup>plebes <span class="italic">Gronov.</span>: plebe Ω.</a></li><script type="text/javascript">document.getElementById('note_LCL114_246_4').style.display = "none";</script></ul></section></notes></section>