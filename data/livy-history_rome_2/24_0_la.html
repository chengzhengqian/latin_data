<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 246</span>nostram aetatem inter cetera sollemnia manet, bona
<span class="innerMarginNote right">2</span>Porsinnae regis vendendi. Cuius originem moris necesse est aut inter bellum natam esse neque omissam
in pace, aut a mitiore crevisse principio quam
hic prae se ferat titulus bona hostiliter vendendi.
<span class="innerMarginNote right">3</span>Proximum vero est ex iis quae traduntur Porsinnam discedentem ab Ianiculo castra opulenta convecto ex propinquis ac fertilibus Etruriae arvis commeatu Romanis dono dedisse, inopi tum urbe ab longinqua
<span class="innerMarginNote right">4</span>obsidione; ea deinde, ne populo immisso diriperentur
hostiliter, venisse, bonaque Porsinnae appellata, gratiam muneris magis significante titulo quam auctionem fortunae regiae quae ne in potestate quidem
populi Romani esset.</p>
<p><span class="innerMarginNote right">5</span>Omisso Romano bello Porsinna, ne frustra in ea loca exercitus adductus videretur, cum parte copiarum
filium Arruntem Ariciam oppugnatum mittit.
<span class="innerMarginNote right">6</span>Primo Aricinos res necopinata perculerat; arcessita deinde auxilia et a Latinis populis et a Cumis tantum spei fecere ut acie decernere auderent. Proelio inito adeo concitato impetu se intulerant Etrusci ut funderent
<span class="innerMarginNote right">7</span>ipso incursu Aricinos; Cumanae cohortes arte adversus vim usae declinavere paululum effuseque praelatos hostes conversis signis ab tergo adortae
</p></section><notes></notes></section>