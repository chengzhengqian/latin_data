<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 262–263</span><span class="innerMarginNote right">10</span>et<a class="footnoteLink" href="#note_LCL114_332_1" id="target_note_LCL114_332_1"><sup>1</sup></a> tamquam ab latronibus redemptus? Egone has indignitates diutius patiar quam necesse est? Tarquinium regem qui non tulerim Sicinium feram? Secedat nunc, avocet plebem; patet via in Sacrum montem aliosque colles. Rapiant frumenta ex agris nostris, quem ad modum tertio anno rapuere; fruantur<a class="footnoteLink" href="#note_LCL114_332_2" id="target_note_LCL114_332_2"><sup>2</sup></a>
<span class="innerMarginNote right">11</span>annona quam furore suo fecere. Audeo dicere hoc malo domitos ipsos potius cultores agrorum fore quam ut armati per secessionem coli prohibeant.”
<span class="innerMarginNote right">12</span>Haud tam facile dictu est faciendumne fuerit quam potuisse arbitror fieri ut condicionibus laxandi annonam
et tribuniciam potestatem et omnia invitis iura imposita patres demerent sibi.</p>
<p> <span class="marginNote left"><span class="sc">a.u.c.</span></span>XXXV. Et senatui nimis atrox visa sententia est, et plebem ira prope armavit: fame se iam sicut hostes peti, cibo victuque fraudari; peregrinum
frumentum, quae sola alimenta ex insperato
fortuna dederit, ab ore rapi, nisi Cn. Marcio vincti dedantur tribuni, nisi de tergo plebis Romanae satisfiat. Eum sibi carnificem novum exortum,
<span class="innerMarginNote right">2</span>qui aut mori aut servire iubeat. In exeuntem e curia impetus factus esset, ni peropportune tribuni diem dixissent. Ibi ira est suppressa; se iudicem


</p></section><notes><section class="footnotes"><ul><li class="note" id="note_LCL114_332_1"><a class="footnoteCrossrefLink" href="#target_note_LCL114_332_1" title="Click to highlight in text"><sup class="lineRef">1</sup>et <span class="italic">inserted by Postgate.</span></a></li><script type="text/javascript">document.getElementById('note_LCL114_332_1').style.display = "none";</script><li class="note" id="note_LCL114_332_2"><a class="footnoteCrossrefLink" href="#target_note_LCL114_332_2" title="Click to highlight in text"><sup class="lineRef">2</sup>fruantur ϛ: fruantur utantur <span class="italic">VM</span>: utantur Ω.</a></li><script type="text/javascript">document.getElementById('note_LCL114_332_2').style.display = "none";</script></ul></section></notes></section>