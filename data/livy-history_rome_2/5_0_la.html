<section class="div1 language" lang="la"><section class="div2">
<p> <span class="marginNote left"><span class="sc">a.u.c.</span> 245</span>III. Cum haud cuiquam in dubio esset bellum ab
Tarquiniis imminere, id quidem spe omnium serius fuit; ceterum id quod non timebant, per dolum ac
<span class="innerMarginNote right">2</span>proditionem prope libertas amissa est. Erant in Romana iuventute adulescentes aliquot, nec ii tenui loco orti, quorum in regno libido solutior fuerat, aequales sodalesque adulescentium Tarquiniorum,
<span class="innerMarginNote right">3</span>adsueti more regio vivere. Eam tum aequato iure omnium licentiam quaerentes, libertatem aliorum in suam vertisse servitutem inter se conquerebantur: regem hominem esse, a quo impetres, ubi ius, ubi iniuria opus sit; esse gratiae locum, esse beneficio, et irasci et ignoscere posse, inter amicum atque
<span class="innerMarginNote right">4</span>inimicum discrimen nosse; leges rem surdam, inexorabilem
esse, salubriorem melioremque inopi quam potenti, nihil laxamenti nec veniae habere, si modum excesseris; periculosum esse in tot humanis erroribus
<span class="innerMarginNote right">5</span>sola innocentia vivere. Ita iam sua sponte aegris animis legati ab regibus superveniunt sine mentione reditus bona tantum repetentes. Eorum verba postquam
in senatu audita sunt, per aliquot dies ea consultatio
tenuit, ne non reddita belli causa, reddita
<span class="innerMarginNote right">6</span>belli materia et adiumentum essent. Interim legati
</p></section><notes></notes></section>