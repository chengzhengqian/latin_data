<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 277–278</span><span class="innerMarginNote right">2</span>Tuscos victoria elatos confestim missus. Tum quoque male pugnatum est, et Ianiculum hostes occupavere;
obsessaque urbs foret super bellum annona premente—transierant enim Etrusci Tiberim,—ni Horatius consul ex Volscis esset revocatus. Adeoque
id bellum ipsis institit moenibus ut primo pugnatum
ad Spei sit aequo Marte, iterum ad portam
<span class="innerMarginNote right">3</span>Collinam. Ibi quamquam parvo momento superior Romana res fuit, meliorem tamen militem recepto pristino animo in futura proelia id certamen fecit.</p>
<p><span class="innerMarginNote right">4</span>A. Verginius et Sp. Servilius consules fiunt. Post acceptam proxima pugna<a class="footnoteLink" href="#note_LCL114_392_1" id="target_note_LCL114_392_1"><sup>1</sup></a> cladem Veientes abstinuere
acie; populationes erant, et velut ab arce Ianiculo<a class="footnoteLink" href="#note_LCL114_392_2" id="target_note_LCL114_392_2"><sup>2</sup></a> passim in Romanum agrum impetus dabant;
non usquam pecora tuta, non agrestes erant.
<span class="innerMarginNote right">5</span>Capti deinde eadem arte sunt qua ceperant Fabios. Secuti dedita opera passim ad inlecebras propulsa pecora praecipitavere in insidias. Quo plures erant,
<span class="innerMarginNote right">6</span>maior caedes fuit. Ex hac clade atrox ira maioris cladis causa atque initium fuit. Traiecto enim nocte Tiberi castra Servili consulis adorti sunt oppugnare. Inde fusi magna caede in Ianiculum se aegre recepere.
<span class="innerMarginNote right">7</span>Confestim consul et ipse transit Tiberim,


</p></section><notes><section class="footnotes"><ul><li class="note" id="note_LCL114_392_1"><a class="footnoteCrossrefLink" href="#target_note_LCL114_392_1" title="Click to highlight in text"><sup class="lineRef">1</sup>proxima pugna <span class="italic">Gronov. D</span>?: proxime pugna <span class="italic">D or D</span><sup>1</sup>: proxime pugnae <span class="italic">D</span><sup>2</sup>: proximam pugnae Ω.</a></li><script type="text/javascript">document.getElementById('note_LCL114_392_1').style.display = "none";</script><li class="note" id="note_LCL114_392_2"><a class="footnoteCrossrefLink" href="#target_note_LCL114_392_2" title="Click to highlight in text"><sup class="lineRef">2</sup>Ianiculo <span class="italic">Madvig</span>: Ianiculi Ω.</a></li><script type="text/javascript">document.getElementById('note_LCL114_392_2').style.display = "none";</script></ul></section></notes></section>