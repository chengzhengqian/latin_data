<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 245</span>parmam uterque transfixus duabus haerentes hastis
<span class="innerMarginNote right">10</span>moribundi ex equis lapsi sint. Simul et cetera equestris pugna coepit, neque ita multo post et pedites superveniunt. Ibi varia victoria et velut aequo Marte pugnatum est: dextera utrimque cornua
<span class="innerMarginNote right">11</span>vicere, laeva superata. Veientes, vinci ab Romano
milite adsueti, fusi fugatique; Tarquiniensis, novus hostis, non stetit solum, sed etiam ab sua parte Romanum pepulit.</p>
<p>VII. Ita cum pugnatum esset, tantus terror Tarquinium atque Etruscos incessit
ut omissa inrita re, nocte ambo exercitus, Veiens Tarquiniensisque, suas quisque abirent domos.
<span class="innerMarginNote right">2</span>Adiciunt miracula huic pugnae: silentio proximae noctis ex silva Arsia ingentem editam vocem; Silvani vocem eam creditam; haec dicta: uno plus Tuscorum
<span class="innerMarginNote right">3</span>cecidisse in acie; vincere bello Romanum. Ita certe inde abiere Romani ut victores, Etrusci pro victis. Nam postquam inluxit nec quisquam hostium in conspectu erat, P. Valerius consul spolia legit
<span class="innerMarginNote right">4</span>triumphansque inde Romam rediit. Collegae funus quanto tum potuit apparatu fecit; sed multo maius morti decus publica fuit maestitia, eo ante omnia insignis quia matronae annum ut parentem eum
</p></section><notes></notes></section>