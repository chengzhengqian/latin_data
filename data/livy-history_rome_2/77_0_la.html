<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 274</span>rem agi, nondum tempus pugnae esse; castris se tenerent. Edicunt inde ut abstineant pugna: si quis
<span class="innerMarginNote right">9</span>iniussu pugnaverit, ut in hostem animadversuros. Ita dimissis, quo minus consules velle credunt, crescit ardor pugnandi. Accendunt insuper hostes ferocius multo, ut statuisse non pugnare consules cognitum
<span class="innerMarginNote right">10</span>est: quippe impune se insultaturos, non credi militi arma, rem ad ultimum seditionis erupturam, finemque venisse Romano imperio. His freti occursant portis, ingerunt probra, aegre abstinent quin castra oppugnent.
<span class="innerMarginNote right">11</span>Enimvero non ultra contumeliam pati Romanus
posse; totis castris undique ad consules curritur; non iam<a class="footnoteLink" href="#note_LCL114_370_1" id="target_note_LCL114_370_1"><sup>1</sup></a> sensim, ut ante, per centurionum principes postulant, sed passim omnes clamoribus agunt. Matura
<span class="innerMarginNote right">12</span>res erat; tergiversantur tamen. Fabius deinde ad crescentem tumultum iam metu seditionis collega concedente, cum silentium classico fecisset: “Ego istos, Cn. Manli,<a class="footnoteLink" href="#note_LCL114_370_2" id="target_note_LCL114_370_2"><sup>2</sup></a> posse vincere scio; velle ne scirem
<span class="innerMarginNote right">13</span>ipsi fecerunt. Itaque certum atque decretum est non dare signum, nisi victores se redituros ex hac pugna iurant. Consulem Romanum miles semel in acie fefellit, deos numquam fallet.” Centurio erat


</p></section><notes><section class="footnotes"><ul><li class="note" id="note_LCL114_370_1"><a class="footnoteCrossrefLink" href="#target_note_LCL114_370_1" title="Click to highlight in text"><sup class="lineRef">1</sup>iam Rϛ: tam Ω.</a></li><script type="text/javascript">document.getElementById('note_LCL114_370_1').style.display = "none";</script><li class="note" id="note_LCL114_370_2"><a class="footnoteCrossrefLink" href="#target_note_LCL114_370_2" title="Click to highlight in text"><sup class="lineRef">2</sup>Manli ϛ: Μanili Ω.</a></li><script type="text/javascript">document.getElementById('note_LCL114_370_2').style.display = "none";</script></ul></section></notes></section>