<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 259</span>dimicantes domi a civibus captos et oppressos esse, tutioremque in bello quam in pace et inter hostis quam inter civis libertatem plebis esse; invidiamque
eam sua sponte gliscentem insignis unius
<span class="innerMarginNote right">3</span>calamitas accendit. Magno natu quidam cum omnium
malorum<a class="footnoteLink" href="#note_LCL114_290_1" id="target_note_LCL114_290_1"><sup>1</sup></a> suorum insignibus se in forum proiecit.
Obsita erat squalore vestis, foedior corporis
<span class="innerMarginNote right">4</span>habitus pallore ac macie perempti; ad hoc promissa barba et capilli efferaverant speciem oris. Noscitabatur
tamen in tanta deformitate, et ordines duxisse aiebant aliaque militiae decora vulgo miserantes eum iactabant; ipse testes honestarum aliquot locis pugnarum
<span class="innerMarginNote right">5</span>cicatrices adverso pectore ostentabat. Sciscitantibus
unde ille habitus, unde deformitas, cum circumfusa turba esset prope in contionis modum, Sabino bello ait se militantem, quia propter populationes
agri non fructu modo caruerit, sed villa incensa fuerit, direpta omnia, pecora abacta, tributum iniquo
<span class="innerMarginNote right">6</span>suo tempore imperatum, aes alienum fecisse. Id cumulatum usuris primo se agro paterno avitoque exuisse, deinde fortunis aliis, postremo velut tabem pervenisse ad corpus; ductum se ab creditore non in servitium, sed in ergastulum et carnificinam esse.

</p></section><notes><section class="footnotes"><ul><li class="note" id="note_LCL114_290_1"><a class="footnoteCrossrefLink" href="#target_note_LCL114_290_1" title="Click to highlight in text"><sup class="lineRef">1</sup>malorum <span class="italic">Lipsius</span>: maiorum Î©.</a></li><script type="text/javascript">document.getElementById('note_LCL114_290_1').style.display = "none";</script></ul></section></notes></section>