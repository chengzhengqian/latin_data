<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 260</span><span class="innerMarginNote right">4</span>et dissipatam esse rem publicam. Unum hercule virum—id enim plus esse quam consulem—qualis
Ap. Claudius fuerit, momento temporis discussurum
<span class="innerMarginNote right">5</span>illos coetus fuisse. Correpti consules cunb quid ergo se facere vellent, nihil enim segnius molliusve
quam patribus placeat acturos, percunctarentur,
decernunt ut dilectum quam acerrimum
<span class="innerMarginNote right">6</span>habeant: otio lascivire plebem. Dimisso senatu consules in tribunal escendunt; citant nominatim iuniores. Cum ad nomen nemo responderet, circumfusa
multitudo in contionis modum negare<a class="footnoteLink" href="#note_LCL114_308_1" id="target_note_LCL114_308_1"><sup>1</sup></a> ultra
<span class="innerMarginNote right">7</span>decipi plebem posse; nunquam unum militem habituros
ni praestaretur fides publica; libertatem unicuique
prius reddendam esse quam arma danda, ut pro patria civibusque, non pro dominis pugnent.
<span class="innerMarginNote right">8</span>Consules quid mandatum esset a senatu videbant, sed eorum qui intra parietes curiae ferociter loquerentur
neminem adesse invidiae suae participem;
<span class="innerMarginNote right">9</span>et apparebat atrox cum plebe certamen. Prius itaque quam ultima experirentur, senatum iterum consulere placuit. Tum vero ad sellas consulum propere<a class="footnoteLink" href="#note_LCL114_308_2" id="target_note_LCL114_308_2"><sup>2</sup></a> convolavere<a class="footnoteLink" href="#note_LCL114_308_3" id="target_note_LCL114_308_3"><sup>3</sup></a> minimus quisque natu patrum, abdicare consulatum iubentes et deponere imperium ad quod tuendum animus deesset.</p>
<p>XXIX. Utraque re satis experta tum demum
consules: “Ne praedictum negetis, patres conscripti,





</p></section><notes><section class="footnotes"><ul><li class="note" id="note_LCL114_308_1"><a class="footnoteCrossrefLink" href="#target_note_LCL114_308_1" title="Click to highlight in text"><sup class="lineRef">1</sup>negare <span class="italic">Mϛ</span>: negaret Ω.</a></li><script type="text/javascript">document.getElementById('note_LCL114_308_1').style.display = "none";</script><li class="note" id="note_LCL114_308_2"><a class="footnoteCrossrefLink" href="#target_note_LCL114_308_2" title="Click to highlight in text"><sup class="lineRef">2</sup>propere ϛ: prope Ω.</a></li><script type="text/javascript">document.getElementById('note_LCL114_308_2').style.display = "none";</script><li class="note" id="note_LCL114_308_3"><a class="footnoteCrossrefLink" href="#target_note_LCL114_308_3" title="Click to highlight in text"><sup class="lineRef">3</sup>convolavere Ω: conuolare <span class="italic">VM.</span></a></li><script type="text/javascript">document.getElementById('note_LCL114_308_3').style.display = "none";</script></ul></section></notes></section>