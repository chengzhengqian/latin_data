<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 285â€“286</span>pauci dies, velut tacitis indutiis utrimque quiete sumpta, per quos ingens vis hominum ex omnibus
Volscis Aequisque populis in castra venit, haud <span class="innerMarginNote right">9</span>dubitans si senserint Romanos nocte abituros. Itaque
tertia fere vigilia ad castra oppugnanda veniunt.
<span class="innerMarginNote right">10</span>Quinctius sedato tumultu quem terror subitus exciverat,
cum manere in tentoriis quietum militem iussisset, Hernicorum cohortem in stationem educit, cornicines tubicinesque in equos impositos canere ante vallum iubet sollicitumque hostem ad lucem
<span class="innerMarginNote right">11</span>tenere. Reliquum noctis adeo tranquilla omnia in castris fuere, ut somni quoque Romanis copia esset. Volscos species armatorum peditum, quos et plures esse et Romanos putabant, fremitus hinnitusque equorum, qui et insueto sedente equite et insuper aures agitante sonitu saeviebant, intentos velut ad impetum hostium tenuit.</p>
<p> <span class="marginNote left"><span class="sc">a.u.c.</span> 286</span>LXV. Ubi inluxit, Romanus integer satiatusque somno productus in aciem fessum stando et vigiliis
<span class="innerMarginNote right">2</span>Volscum primo impetu perculit; quamquam cessere magis quam pulsi hostes sunt, quia ab tergo erant clivi, in quos post principia integris ordinibus tutus receptus fuit. Consul, ubi ad iniquum locum ventum est, sistit aciem. Miles aegre teneri, clamare, et
<span class="innerMarginNote right">3</span>poscere ut perculsis instare liceat. Ferocius agunt equites; circumfusi duci vociferantur se ante signa


</p></section><notes></notes></section>