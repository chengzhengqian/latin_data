<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 274</span>consulem Manlium iam velut fusos agentem hostes
et inpigre milites secuti sunt et, ut ille gravi volnere ictus ex acie cessit, interfectum rati
<span class="innerMarginNote right">3</span>gradum rettulere; cessissentque loco, ni consul alter cum aliquot turmis equitum in eam partem citato equo advectus, vivere clamitans collegam, se victorem fuso altero cornu adesse, rem inclinatam
<span class="innerMarginNote right">4</span>sustinuisset. Manlius quoque ad restituendam aciem se ipse coram offert. Duorum consulum cognita
ora accendunt militum animos. Simul et vanior iam erat hostium acies, dum abundante multitudine
freti subtracta subsidia mittunt ad castra oppugnanda.
<span class="innerMarginNote right">5</span>In quae haud magno certamine impetu facto, dum<a class="footnoteLink" href="#note_LCL114_376_1" id="target_note_LCL114_376_1"><sup>1</sup></a> praedae magis quam pugnae memores tererent tempus, triarii Romani, qui primam inruptionem
sustinere non potuerant, missis ad consules nuntiis quo loco res essent, conglobati ad praetorium
<span class="innerMarginNote right">6</span>redeunt et sua sponte ipsi proelium renovant. Et Manlius consul revectus in castra ad omnes portas milite opposito hostibus viam clauserat. Ea desperatio
Tuscis rabiem magis quam audaciam accendit. Nam cum incursantes, quacumque exitum ostenderet spes, vano aliquotiens impetu issent, globus iuvenum unus in ipsum consulem insignem armis invadit.

</p></section><notes><section class="footnotes"><ul><li class="note" id="note_LCL114_376_1"><a class="footnoteCrossrefLink" href="#target_note_LCL114_376_1" title="Click to highlight in text"><sup class="lineRef">1</sup>dum Î© (<span class="italic">including M<sup>1</sup> or M<sup>2</sup></span>): cum <span class="italic">Gronov. M.</span></a></li><script type="text/javascript">document.getElementById('note_LCL114_376_1').style.display = "none";</script></ul></section></notes></section>