<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 259</span>ducem seditionum iussit. Ille cum a lictoribus iam traheretur, provocavit; nec cessisset provocationi
consul, quia non dubium erat populi iudicium, nisi aegre victa pertinacia foret consilio magis et auctoritate principum quam populi clamore; adeo <span class="innerMarginNote right">13</span>supererant animi ad sustinendam invidiam. Crescere inde malum in dies non clamoribus modo apertis sed, quod multo perniciosius erat, secessione occultisque
conloquiis. Tandem invisi plebi consules magistratu abeunt, Servilius neutris, Appius patribus mire gratus.</p>
<p> <span class="marginNote left"><span class="sc">a.u.c.</span> 260</span>XXVIII. A. Verginius inde et T. Vetusius consulatum
ineunt. Tum vero plebs, incerta quales habitura
consules esset, coetus nocturnos, pars Esquiliis, pars in Aventino facere, ne in foro subitis trepidaret
<span class="innerMarginNote right">2</span>consiliis et omnia temere ac fortuito ageret. Eam rem consules rati, ut erat, perniciosam ad patres deferunt, sed delatam consulere ordine non licuit; adeo tumultuose excepta est clamoribus undique et indignatione patrum, si, quod imperio consulari exsequendum
esset, invidiam eius consules ad senatum
<span class="innerMarginNote right">3</span>reicerent. Profecto, si essent in re publica magistratus,
nullum futurum fuisse Romae nisi publicum concilium; nunc in mille curias contionesque<a class="footnoteLink" href="#note_LCL114_306_1" id="target_note_LCL114_306_1"><sup>1</sup></a> dispersam

</p></section><notes><section class="footnotes"><ul><li class="note" id="note_LCL114_306_1"><a class="footnoteCrossrefLink" href="#target_note_LCL114_306_1" title="Click to highlight in text"><sup class="lineRef">1</sup><span class="italic">After</span> contionesque <span class="italic">the MSS. give</span> cum alia Esquiliis alia in Aventino fiant concilia, <span class="italic">which Wecklein ejects as a gloss derived from</span> xxviii. 1.</a></li><script type="text/javascript">document.getElementById('note_LCL114_306_1').style.display = "none";</script></ul></section></notes></section>