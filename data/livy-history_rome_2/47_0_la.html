<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 260</span>adest ingens seditio. Postulamus ut ii, qui maxime ignaviam increpant, adsint nobis habentibus
dilectum. Acerrimi cuiusque arbitrio, quando
<span class="innerMarginNote right">2</span>ita placet, rem agemus.‚Äù Redeunt in tribunal; citari nominatim unum ex iis qui in conspectu erant dedita opera iubent. Cum staret tacitus et circa eum aliquot hominum, ne forte violaretur,
constitisset globus, lictorem ad eum consules
<span class="innerMarginNote right">3</span>mittunt. Quo repulso tum vero indignum facinus esse clamitantes qui patrum consulibus aderant, devolant
<span class="innerMarginNote right">4</span>de tribunali ut lictori auxilio essent. Sed ab lictore, nihil aliud quam prendere prohibito, cum conversus in patres impetus esset, consulum intercursu
rixa sedata est, in qua tamen sine lapide, sine telo plus clamoris atque irarum quam iniuriae fuerat.
<span class="innerMarginNote right">5</span>Senatus tumultuose vocatus tumultuosius consulitur, quaestionem postulantibus iis qui pulsati fuerant, decernente ferocissimo quoque non sententiis magis
<span class="innerMarginNote right">6</span>quam clamore et strepitu. Tandem cum irae resedissent,
exprobrantibus consulibus nihilo plus sanitatis
in curia quam in foro esse, ordine consuli
<span class="innerMarginNote right">7</span>coepit. Tres fuere sententiae. P. Verginius rem non volgabat; de iis tantum qui fidem secuti P. Servili
consulis Volsco, Aurunco, Sabinoque militassent
<span class="innerMarginNote right">8</span>bello, agendum censebat. T. Largius non id tempus esse ut merita tantummodo exsolverentur; totam
</p></section><notes></notes></section>