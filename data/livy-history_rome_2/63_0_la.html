<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 263</span>et eos ipsos sedulo audientes secunda irae verba et
per eos multitudinem aliam in subiectum viae campum
<span class="innerMarginNote right">2</span>deduxit. Ibi in contionis modum orationem exorsus, “Ut omnia,” inquit, “obliviscamini alia, veteres populi Romani iniurias cladesque gentis Volscorum,<a class="footnoteLink" href="#note_LCL114_342_1" id="target_note_LCL114_342_1"><sup>1</sup></a>
hodiernam hanc contumeliam quo tandem animo fertis, qua per nostram ignominiam ludos
<span class="innerMarginNote right">3</span>commisere? An non sensistis triumphatum hodie de vobis esse? Vos omnibus, civibus, peregrinis, tot finitimis populis, spectaculo abeuntes fuisse, vestras coniuges, vestros liberos traductos per ora hominum?
<span class="innerMarginNote right">4</span>Quid eos qui audivere vocem praeconis, quid qui nos videre abeuntes, quid eos qui huic ignominioso agmini
fuere obvii existimasse putatis, nisi aliquod profecto nefas esse, quod, si intersimus spectaculo, violaturi simus ludos piaculumque merituri, ideo nos
<span class="innerMarginNote right">5</span>ab sede piorum, coetu concilioque abigi? Quid deinde? Illud non succurrit, vivere nos quod maturarimus
proficisci? Si hoc profectio et non fuga est. Et hanc urbem vos non hostium ducitis, ubi si unum diem morati essetis, moriendum omnibus fuit? Bellum vobis indictum est, magno eorum malo qui
<span class="innerMarginNote right">6</span>indixere, si viri estis.” Ita et sua sponte irarum

</p></section><notes><section class="footnotes"><ul><li class="note" id="note_LCL114_342_1"><a class="footnoteCrossrefLink" href="#target_note_LCL114_342_1" title="Click to highlight in text"><sup class="lineRef">1</sup><span class="italic">The words</span> veteres . . . Volscorum, <span class="italic">placed here by Walters, are given in the MSS. after</span> exorsus.</a></li><script type="text/javascript">document.getElementById('note_LCL114_342_1').style.display = "none";</script></ul></section></notes></section>