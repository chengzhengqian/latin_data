<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 245</span>alia<a class="footnoteLink" href="#note_LCL114_228_1" id="target_note_LCL114_228_1"><sup>1</sup></a> moliri, aperte bona repetentes clam reciperandi regni consilia struere, et tamquam ad id quod agi videbatur ambientes, nobilium adulescentium animos <span class="innerMarginNote right">7</span>pertemptant. A quibus placide oratio accepta est, iis litteras ab Tarquiniis reddunt et de accipiendis clam nocte in urbem regibus conloquuntur.</p>
<p>IV. Vitelliis
Aquiliisque fratribus primo commissa res est. Vitelliorum soror consuli nupta Bruto erat, iamque ex eo matrimonio adulescentes erant liberi, Titus Tiberiusque; eos quoque in societatem consilii avunculi
<span class="innerMarginNote right">2</span>adsumunt. Praeterea aliquot nobiles adulescentes
conscii adsumpti, quorum vetustate memoria
<span class="innerMarginNote right">3</span>abiit. Interim cum in senatu vicisset sententia quae censebat reddenda bona, eamque ipsam causam morae
in urbe haberent legati, quod spatium ad vehicula
comparanda a consulibus sumpsissent quibus regum asportarent res, omne id tempus cum coniuratis
consultando absumunt, evincuntque instando ut
<span class="innerMarginNote right">4</span>litterae sibi ad Tarquinios darentur: nam aliter qui credituros eos non vana ab legatis super rebus tantis adferri? Datae litterae, ut pignus fidei essent, manifestum
<span class="innerMarginNote right">5</span>facinus fecerunt. Nam cum pridie quam legati ad Tarquinios proficiscerentur cenatum<a class="footnoteLink" href="#note_LCL114_228_2" id="target_note_LCL114_228_2"><sup>2</sup></a> forte apud Vitellios esset, coniuratique ibi remotis arbitris multa inter se de novo, ut fit, consilio egissent,


</p></section><notes><section class="footnotes"><ul><li class="note" id="note_LCL114_228_1"><a class="footnoteCrossrefLink" href="#target_note_LCL114_228_1" title="Click to highlight in text"><sup class="lineRef">1</sup>alia <span class="italic">Crevier</span>: alia alia <span class="italic">P</span>: alii alia Ω.</a></li><script type="text/javascript">document.getElementById('note_LCL114_228_1').style.display = "none";</script><li class="note" id="note_LCL114_228_2"><a class="footnoteCrossrefLink" href="#target_note_LCL114_228_2" title="Click to highlight in text"><sup class="lineRef">2</sup>cenatum ϛ <span class="italic">Duker</span>: et cenatum (<span class="italic">or</span> cae-) Ω.</a></li><script type="text/javascript">document.getElementById('note_LCL114_228_2').style.display = "none";</script></ul></section></notes></section>