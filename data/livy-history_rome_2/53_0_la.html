<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 260</span>renovati ab Aequis belli educi ex urbe legiones
<span class="innerMarginNote right">2</span>iussere. Quo facto maturata est seditio. Et primo agitatum dicitur de consulum caede, ut solverentur sacramento; doctos deinde nullam scelere religionem exsolvi, Sicinio quodam auctore iniussu consulum in Sacrum montem secessisse—trans Anienem amnem
<span class="innerMarginNote right">3</span>est, tria ab urbe milia passuum; ea frequentior fama est quam, cuius Piso auctor est, in Aventinum secessionem
<span class="innerMarginNote right">4</span>factam esse;—ibi sine ullo duce vallo fossaque
communitis castris quieti, rem nullam nisi necessariam ad victum sumendo, per aliquot dies
<span class="innerMarginNote right">5</span>neque lacessiti neque lacessentes sese tenuere. Pavor ingens in urbe, metuque mutuo suspensa erant omnia.
Timere relicta ab suis plebes violentiam patrum;
timere patres residem in urbe plebem, incerti
<span class="innerMarginNote right">6</span>manere eam an abire mallent. Quamdiu autem tranquillam
quae secesserit multitudinem fore? Quid futurum deinde, si quod externum interim bellum
<span class="innerMarginNote right">7</span>exsistat? Nullam profecto nisi in concordia civium spem reliquam ducere; eam per aequa per iniqua
<span class="innerMarginNote right">8</span>reconciliandam civitati esse. Placuit igitur oratorem ad plebem mitti Menenium Agrippam, facundum virum, et quod inde oriundus erat, plebi carum. Is intromissus in castra prisco illo dicendi et horrido
<span class="innerMarginNote right">9</span>modo nihil aliud quam hoc narrasse fertur: tempore



</p></section><notes></notes></section>