<section class="div1 language" lang="la"><section class="div2">
<p> <span class="marginNote left"><span class="sc">a.u.c</span> 281</span>LV. Sub hanc pessimi exempli victoriam<a class="footnoteLink" href="#note_LCL114_404_1" id="target_note_LCL114_404_1"><sup>1</sup></a> dilectus edicitur, paventibusque tribunis sine intercessione
<span class="innerMarginNote right">2</span>ulla consules rem peragunt. Tum vero irasci plebs tribunorum magis silentio quam consulum imperio, et dicere actum esse de libertate sua, rursus ad antiqua
reditum; cum Genucio una mortuam ac sepultam tribuniciam potestatem. Aliud agendum ac cogitandum,
<span class="innerMarginNote right">3</span>quomodo resistatur patribus; id autem unum consilium esse ut se ipsa plebs, quando aliud nihil auxilii habeat, defendat. Quattuor et viginti lictores apparere consulibus et eos ipsos plebis homines;
nihil contemptius neque infirmius, si sint qui contemnant; sibi quemque ea magna atque horrenda
<span class="innerMarginNote right">4</span>facere. His vocibus alii alios cum incitassent, ad Voleronem Publilium, de plebe hominem, quia, quod ordines duxisset, negaret se militem fieri debere,
<span class="innerMarginNote right">5</span>lictor missus est a consulibus. Volero appellat tribunos.
Cum auxilio nemo esset, consules spoliari hominem et virgas expediri iubent. “Provoco,” inquit
“ad populum” Volero, “quoniam tribuni civem Romanum in conspectu suo virgis caedi malunt quram ipsi in lecto suo a vobis trucidari.” Quo ferocius clamitabat, eo infestius circumscindere et spoliare
<span class="innerMarginNote right">6</span>lictor. Tum Volero et praevalens ipse et adiuvantibus
advocatis repulso lictore, ubi indignantium pro




</p></section><notes><section class="footnotes"><ul><li class="note" id="note_LCL114_404_1"><a class="footnoteCrossrefLink" href="#target_note_LCL114_404_1" title="Click to highlight in text"><sup class="lineRef">1</sup>hanc . . . victoriam <span class="italic">Gronov.</span>: hac . . . uictoria Ω.</a></li><script type="text/javascript">document.getElementById('note_LCL114_404_1').style.display = "none";</script></ul></section></notes></section>