<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span></span>263 quisque, se dominum vitae necisque inimici factum
<span class="innerMarginNote right">3</span>videbat. Contemptim primo Marcius audiebat minas tribunicias: auxilii, non poenae ius datum illi potestati,
plebisque non patrum tribunos esse. Sed adeo infensa erat coorta plebs, ut unius poena defungendum
<span class="innerMarginNote right">4</span>esset patribus. Restiterunt tamen adversae invidiae<a class="footnoteLink" href="#note_LCL114_334_1" id="target_note_LCL114_334_1"><sup>1</sup></a> usique sunt qua suis quisque, qua totius ordinis viribus. Ac primo temptata res est si dispositis
clientibus absterrendo singulos a coitionibus
<span class="innerMarginNote right">5</span>conciliisque disicere rem possent. Universi deinde processere—quidquid erat patrum, reos diceres—precibus
plebem exposcentes unum sibi civem, unum senatorem, si innocentem absolvere nollent, pro nocente
<span class="innerMarginNote right">6</span>donarent. Ipse cum die dicta non adesset, perseveratum in ira est. Damnatus absens in Volscos exsulatum abiit minitans patriae hostilesque iam tum spiritus gerens. Venientem Volsci benigne excepere benigniusque in dies colebant, quo maior ira in suos eminebat crebraeque nunc querellae, nunc minae
<span class="innerMarginNote right">7</span>percipiebantur.<a class="footnoteLink" href="#note_LCL114_334_2" id="target_note_LCL114_334_2"><sup>2</sup></a> Hospitio utebatur Atti Tulli. Longe is tum princeps Volsci nominis erat Romanisque semper
infestus. Ita cum alterum vetus odium, alterum




</p></section><notes><section class="footnotes"><ul><li class="note" id="note_LCL114_334_1"><a class="footnoteCrossrefLink" href="#target_note_LCL114_334_1" title="Click to highlight in text"><sup class="lineRef">1</sup>adversae invidiae <span class="italic">H. J. Müller</span>: aduersa inuidia Ω.</a></li><script type="text/javascript">document.getElementById('note_LCL114_334_1').style.display = "none";</script><li class="note" id="note_LCL114_334_2"><a class="footnoteCrossrefLink" href="#target_note_LCL114_334_2" title="Click to highlight in text"><sup class="lineRef">2</sup>percipiebantur <span class="italic">ed. Ald.</span> (<span class="italic">in Errata</span>): praecipiebantur Ω.</a></li><script type="text/javascript">document.getElementById('note_LCL114_334_2').style.display = "none";</script></ul></section></notes></section>