<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 245</span>nocentium, ut in utramque partem arcendis sceleribus
exemplum nobile esset, praemium indici pecunia ex aerario, libertas et civitas data. Ille primum <span class="innerMarginNote right">10</span>dicitur vindicta liberatus. Quidam vindictae quoque nomen tractum ab illo putant; Vindicio ipsi nomen fuisse. Post illum observatum ut qui ita liberati essent in civitatem accepti viderentur.</p>
<p>VI. His sicut acta erant nuntiatis incensus Tarquinius
non dolore solum tantae ad inritum cadentis spei sed etiam odio iraque, postquam dolo viam obsaeptam vidit, bellum aperte moliendum ratus
<span class="innerMarginNote right">2</span>circumire supplex Etruriae urbes; orare maxime Veientes Tarquiniensesque, ne ex se<a class="footnoteLink" href="#note_LCL114_234_1" id="target_note_LCL114_234_1"><sup>1</sup></a> ortum, eiusdem
sanguinis, extorrem, egentem ex tanto modo regno cum liberis adulescentibus ante oculos suos perire sinerent. Alios peregre in regnum Romam accitos: se regem, augentem bello Romanum imperium
a proximis scelerata coniuratione pulsum.
<span class="innerMarginNote right">3</span>Eos inter se, quia nemo unus satis dignus regno visus sit, partes regni rapuisse; bona sua diripienda populo
dedisse, ne quis expers sceleris esset. Patriam se regnumque suum repetere et persequi ingratos



</p></section><notes><section class="footnotes"><ul><li class="note" id="note_LCL114_234_1"><a class="footnoteCrossrefLink" href="#target_note_LCL114_234_1" title="Click to highlight in text"><sup class="lineRef">1</sup>ne ex se <span class="italic">Drakenborch</span>: ni (<span class="italic">or</span> ne) se Î©.</a></li><script type="text/javascript">document.getElementById('note_LCL114_234_1').style.display = "none";</script></ul></section></notes></section>