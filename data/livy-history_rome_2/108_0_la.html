<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 286</span>ituros. Dum cunctatur consul virtute militum fretus, loco parum fidens, conclamant se ituros, clamoremque res est secuta. Fixis in terram pilis, quo leviores
<span class="innerMarginNote right">4</span>ardua evaderent, cursu subeunt. Volscus effusis ad primum impetum missilibus telis saxa obiacentia pedibus ingerit in subeuntes, turbatosque ictibus crebris urget ex superiore loco. Sic prope oneratum est sinistrum Romanis cornu, ni referentibus iam gradum consul increpando simul temeritatem simul
<span class="innerMarginNote right">5</span>ignaviam pudore metum excussisset. Restitere primo obstinatis animis; deinde, ut obtinentes locum vim pro vi referebant,<a class="footnoteLink" href="#note_LCL114_432_1" id="target_note_LCL114_432_1"><sup>1</sup></a> audent ultro gradum inferre et clamore renovato commovent aciem; tum rursus impetu
capto enituntur atque exsuperant iniquitatem
<span class="innerMarginNote right">6</span>loci. Iam prope erat ut in summum clivi iugum evaderent, cum terga hostes dedere effusoque cursu paene agmine uno fugientes sequentesque castris incidere. In eo pavore castra capiuntur. Qui Volscorum
<span class="innerMarginNote right">7</span>effugere potuerunt Antium petunt. Antium et Romanus exercitus ductus. Paucos circumsessum dies deditur, nulla oppugnantium nova vi, sed quod iam inde ab infelici pugna castrisque amissis ceciderant
animi.</p>
</section><notes><section class="footnotes"><ul><li class="note" id="note_LCL114_432_1"><a class="footnoteCrossrefLink" href="#target_note_LCL114_432_1" title="Click to highlight in text"><sup class="lineRef">1</sup>vim pro vi referebant <span class="italic">Conway and Walters</span>: uires ferebant
Î©: vires refecerant <span class="italic">Weissenborn</span>: vires reficiebant <span class="italic">Madvig.</span></a></li><script type="text/javascript">document.getElementById('note_LCL114_432_1').style.display = "none";</script></ul></section></notes></section>