<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 246</span>rem ausus plus famae habituram ad posteros quam
<span class="innerMarginNote right">12</span>fidei. Grata erga tantam virtutem civitas fuit: statua in comitio posita; agri quantum uno die circumaravit
<span class="innerMarginNote right">13</span>datum. Privata quoque inter publicos honores studia eminebant; nam in magna inopia pro domesticis copiis unusquisque ei aliquid, fraudans se ipse victu suo, contulit.</p>
<p>XI. Porsinna primo conatu repulsus, consiliis ab oppugnanda urbe ad obsidendam versis, praesidio in Ianiculo locato ipse in plano ripisque Tiberis castra
<span class="innerMarginNote right">2</span>posuit, navibus undique accitis et ad custodiam, ne quid Romam frumenti subvehi sineret, et ut praedatum
milites trans flumen per occasiones aliis atque
<span class="innerMarginNote right">3</span>aliis locis traiceret<a class="footnoteLink" href="#note_LCL114_252_1" id="target_note_LCL114_252_1"><sup>1</sup></a>; brevique adeo infestum omnem Romanum agrum reddidit, ut non cetera solum ex agris sed pecus quoque omne in urbem compelleretur,
neque quisquam extra portas propellere auderet.
<span class="innerMarginNote right">4</span>Hoc tantum licentiae Etruscis non metu magis quam consilio concessum. Namque Valerius consul, intentus in occasionem multos simul et effusos improviso
adoriundi, in parvis rebus neglegens ultor,
<span class="innerMarginNote right">5</span>gravem se ad maiora vindicem servabat. Itaque ut eliceret praedatores, edicit suis, postero die frequentes

</p></section><notes><section class="footnotes"><ul><li class="note" id="note_LCL114_252_1"><a class="footnoteCrossrefLink" href="#target_note_LCL114_252_1" title="Click to highlight in text"><sup class="lineRef">1</sup>traiceret <span class="italic">Gronov.</span>: traicerent Î©.</a></li><script type="text/javascript">document.getElementById('note_LCL114_252_1').style.display = "none";</script></ul></section></notes></section>