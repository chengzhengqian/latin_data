<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 246</span>Romanum servientem cum sub regibus esset nullo bello nec ab hostibus ullis obsessum esse, liberum
<span class="innerMarginNote right">3</span>eundem populum ab iisdem Etruscis obsideri quorum saepe exercitus fuderit,—itaque magno audacique aliquo facinore eam indignitatem vindicandam ratus, primo sua sponte penetrare in hostium castra constituit;
<span class="innerMarginNote right">4</span>dein metuens ne, si consulum iniussu et ignaris omnibus iret, forte deprehensus a custodibus Romanis retraheretur ut transfuga, fortuna tum urbis
<span class="innerMarginNote right">5</span>crimen adfirmante, senatum adit. “Transire Tiberim,”
inquit, “patres, et intrare, si possim, castra hostium volo, non praedo nec populationum in vicem ultor: maius, si di iuvant, in animo est facinus.”
Adprobant patres. Abdito intra vestem ferro proficiscitur.

Ubi eo venit, in confertissima turba prope
<span class="innerMarginNote right">6, 7</span>regium tribunal constitit. Ibi cum stipendium militibus
forte daretur, et scriba cum rege sedens pari fere ornatu multa ageret eumque milites<a class="footnoteLink" href="#note_LCL114_256_1" id="target_note_LCL114_256_1"><sup>1</sup></a> volgo adirent,
timens sciscitari uter Porsinna esset, ne ignorando
regem semet ipse aperiret quis esset, quo temere traxit fortuna facinus, scribam pro rege obtruncat.
<span class="innerMarginNote right">8</span>Vadentem inde, qua per trepidam turbam
cruento mucrone sibi ipse fecerat viam, cum concursu
ad clamorem facto conprehensum regii satellites
retraxissent, ante tribunal regis destitutus, tum

</p></section><notes><section class="footnotes"><ul><li class="note" id="note_LCL114_256_1"><a class="footnoteCrossrefLink" href="#target_note_LCL114_256_1" title="Click to highlight in text"><sup class="lineRef">1</sup>eumque milites <span class="italic">Ald.</span>: eumue milites <span class="italic">R</span>: eum nomilites <span class="italic">D</span>: eum nemilites <span class="italic">L</span>: eum milites Ω.</a></li><script type="text/javascript">document.getElementById('note_LCL114_256_1').style.display = "none";</script></ul></section></notes></section>