<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 245</span>cives velle. Ferrent opem, adiuvarent; suas quoque
veteres iniurias ultum irent, totiens caesas legiones,
<span class="innerMarginNote right">4</span>agrum ademptum. Haec moverunt Veientes, ac pro se quisque Romano saltem duce ignominias demendas belloque amissa repetenda minaciter fremunt. Tarquinienses
nomen ac cognatio movet: pulchrum
<span class="innerMarginNote right">5</span>videbatur suos Romae regnare. Ita duo duarum civitatium
exercitus ad repetendum regnum belloque persequendos Romanos secuti Tarquinium. Postquam
in agrum Romanum ventum est, obviam hosti
<span class="innerMarginNote right">6</span>consules eunt: Valerius quadrato agmine peditem ducit; Brutus ad explorandum cum equitatu antecessit.
Eodem modo primus eques hostium agminis fuit; praeerat Arruns Tarquinius, filius regis; rex
<span class="innerMarginNote right">7</span>ipse cum legionibus sequebatur. Arruns ubi ex lictoribus
procul consulem esse, deinde iam propius ac certius facie quoque Brutum cognovit, inflammatus ira “Ille est vir,” inquit, “qui nos extorres expulit patria. Ipse en ille nostris decoratus insignibus
<span class="innerMarginNote right">8</span>magnifice incedit. Di regum ultores adeste.” Concitat
calcaribus equum atque in ipsum infestus consulem
derigit. Sensit in se iri Brutus. Decorum erat tum ipsis capessere pugnam ducibus; avide
<span class="innerMarginNote right">9</span>itaque se certamini offert, adeoque infestis animis concurrerunt, neuter, dum hostem volneraret, sui protegendi corporis memor, ut contrario ictu per
</p></section><notes></notes></section>