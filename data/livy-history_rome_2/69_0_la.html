<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 268–269</span>intercessor legis agrariae coeperat. Uterque deinde
consul, ut certatim, plebi indulgere. Verginius dicere passurum se adsignari agros, dum ne cui nisi civi
<span class="innerMarginNote right">8</span>Romano adsignentur: Cassius, quia in agraria largitione
ambitiosus in socios eoque civibus vilior erat, ut alio munere sibi reconciliaret civium animos, iubere
pro Siculo frumento pecuniam acceptam retribui
<span class="innerMarginNote right">9</span>populo. Id vero haud secus quam praesentem mercedem
regni aspernata plebes; adeo propter suspicionem
insitam regni, velut abundarent omnia,
<span class="innerMarginNote right">10</span>munera eius<a class="footnoteLink" href="#note_LCL114_354_1" id="target_note_LCL114_354_1"><sup>1</sup></a> respuebantur. Quem, ubi primum magistratu abiit, damnatum necatumque constat. Sunt qui patrem auctorem eius supplicii ferant: eum cognita domi causa verberasse ac necasse peculiumque
filii Cereri consecravisse; signum inde factum
<span class="innerMarginNote right">11</span>esse et inscriptum, “ex Cassia familia datum.” Invenio
apud quosdam, idque propius fidem est, a quaestoribus Caesone Fabio et L. Valerio diem dictam
perduellionis, damnatumque populi iudicio, dirutas
publice aedes. Ea est area ante Telluris aedem.
<span class="innerMarginNote right">12</span>Ceterum, sive illud domesticum sive publicum fuit iudicium, damnatur Servio Cornelio Q. Fabio consulibus.</p>
</section><notes><section class="footnotes"><ul><li class="note" id="note_LCL114_354_1"><a class="footnoteCrossrefLink" href="#target_note_LCL114_354_1" title="Click to highlight in text"><sup class="lineRef">1</sup><span class="italic">After</span> eius <span class="italic">the</span> MSS. <span class="italic">give</span> in animis hominum, <span class="italic">which is bracketed by Conway</span> (<span class="italic">after Vitlhaber, who also ejects</span> insitam).</a></li><script type="text/javascript">document.getElementById('note_LCL114_354_1').style.display = "none";</script></ul></section></notes></section>