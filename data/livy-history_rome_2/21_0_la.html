<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 246</span>quoque inter tantas fortunae minas metuendus magis <span class="innerMarginNote right">9</span>quam metuens, “Romanus sum,” inquit, “civis; C. Mucium vocant. Hostis hostem occidere volui, nec ad mortem minus animi est quam fuit ad caedem:
<span class="innerMarginNote right">10</span>et facere et pati fortia Romanum est. Nec unus in te ego hos animos gessi; longus post me ordo est idem petentium decus. Proinde in hoc discrimen,
si iuvat, accingere, ut in singulas horas capite dimices tuo, ferrum hostemque in vestibulo habeas
<span class="innerMarginNote right">11</span>regiae. Hoc tibi iuventus Romana indicimus bellum. Nullam aciem, nullum proelium timueris; uni tibi et
<span class="innerMarginNote right">12</span>cum singulis res erit.” Cum rex simul ira infensus periculoque conterritus circumdari ignes minitabundus
iuberet nisi expromeret propere quas insidiarum
<span class="innerMarginNote right">13</span>sibi minas per ambages iaceret, “En tibi,” inquit,
“ut sentias quam vile corpus sit iis qui magnam gloriam vident,” dextramque accenso ad sacrificium foculo inicit. Quam cum velut alienato ab sensu torreret animo, prope attonitus miraculo rex cum ab sede sua prosiluisset amoverique ab altaribus iuvenem
<span class="innerMarginNote right">14</span>iussisset, “Tu<a class="footnoteLink" href="#note_LCL114_258_1" id="target_note_LCL114_258_1"><sup>1</sup></a> vero abi,” inquit, “in te magis quam in me hostilia ausus. Iuberem macte virtute esse, si pro mea patria ista virtus staret; nunc iure belli liberum te intactum inviolatumque hinc dimitto.”
<span class="innerMarginNote right">15</span>Tunc Mucius quasi remunerans meritum “Quando

</p></section><notes><section class="footnotes"><ul><li class="note" id="note_LCL114_258_1"><a class="footnoteCrossrefLink" href="#target_note_LCL114_258_1" title="Click to highlight in text"><sup class="lineRef">1</sup>tu <span class="italic">M</span>ϛ: tum Ωϛ.</a></li><script type="text/javascript">document.getElementById('note_LCL114_258_1').style.display = "none";</script></ul></section></notes></section>