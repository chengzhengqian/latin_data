<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 246</span>obsidibus, cum castra Etruscorum forte haud procul ripa
Tiberis locata essent, frustrata custodes, dux agminis virginum inter tela hostium Tiberim tranavit sospitesque
<span class="innerMarginNote right">7</span>omnes Romam ad propinquos restituit. Quod ubi regi nuntiatum est, primo incensus ira oratores Romam misit ad Cloeliam obsidem deposcendam:
<span class="innerMarginNote right">8</span>alias haud magni facere; deinde in admirationem versus supra Coclites Muciosque dicere id facinus esse, et prae se ferre quemadmodum, si non dedatur
obses, pro rupto foedus se habiturum, sic deditam
intactam inviolatamque<a class="footnoteLink" href="#note_LCL114_262_1" id="target_note_LCL114_262_1"><sup>1</sup></a> ad suos remissurum.
<span class="innerMarginNote right">9</span>Utrimque constitit fides: et Romani pignus pacis ex foedere restituerunt, et apud regem Etruscum non tuta solum sed honorata etiam virtus fuit, laudatamque
virginem parte obsidum se donare dixit; ipsa
<span class="innerMarginNote right">10</span>quos vellet legeret. Productis omnibus elegisse impubes
dicitur, quod et virginitati decorum et consensu
obsidum ipsorum probabile erat eam aetatem potissimum liberari ab hoste quae maxime opportuna
<span class="innerMarginNote right">11</span>iniuriae esset. Pace redintegrata Romani novam in femina virtutem novo genere honoris, statua equestri, donavere: in summa Sacra via fuit posita<a class="footnoteLink" href="#note_LCL114_262_2" id="target_note_LCL114_262_2"><sup>2</sup></a> virgo insidens
equo.</p>
<p>XIV. Huic tam pacatae profectioni ab urbe regis Etrusci abhorrens mos traditus ab antiquis usque ad


</p></section><notes><section class="footnotes"><ul><li class="note" id="note_LCL114_262_1"><a class="footnoteCrossrefLink" href="#target_note_LCL114_262_1" title="Click to highlight in text"><sup class="lineRef">1</sup>intactam inviolatamque <span class="italic">Frobenius</span>: inuiolatamque Ω.</a></li><script type="text/javascript">document.getElementById('note_LCL114_262_1').style.display = "none";</script><li class="note" id="note_LCL114_262_2"><a class="footnoteCrossrefLink" href="#target_note_LCL114_262_2" title="Click to highlight in text"><sup class="lineRef">2</sup>fuit posita Ω: posita <span class="italic">Novák, Weissenborn-Μüller.</span></a></li><script type="text/javascript">document.getElementById('note_LCL114_262_2').style.display = "none";</script></ul></section></notes></section>