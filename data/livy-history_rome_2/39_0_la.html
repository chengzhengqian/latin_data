<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 259</span>tergiversari, nec dubie ludibrio esse miserias suas.
<span class="innerMarginNote right">14</span>Iam prope erat ut ne consulum quidem maiestas coerceret iras hominum, cum, incerti morando an veniendo plus periculi contraherent, tandem in senatum
veniunt; frequentique tandem curia non modo inter patres sed ne inter consules quidem ipsos satis
<span class="innerMarginNote right">15</span>conveniebat. Appius, vehementis ingenii vir, imperio
consulari rem agendam censebat: uno aut altero arrepto quieturos alios; Servilius, lenibus remediis aptior, concitatos animos flecti quam frangi putabat cum tutius tum facilius esse.</p>
<p>XXIV. Inter haec maior alius terror: Latini equites
cum tumultuoso advolant nuntio Volscos infesto exercitu ad urbem oppugnandam venire. Quae audita—adeo
duas ex una civitate discordia fecerat—longe
<span class="innerMarginNote right">2</span>aliter patres ac plebem adfecere. Exsultare gaudio plebes, ultores superbiae patrum adesse dicere deos; alius alium confirmare, ne nomina darent: cum omnibus potius quam solos perituros; patres militarent,
patres arma caperent, ut penes eosdem pericula
<span class="innerMarginNote right">3</span>belli, penes quos praemia essent. At vero curia maesta ac trepida ancipiti metu et ab cive et ab hoste Servilium consulem, cui ingenium magis populare
erat, orare ut tantis circumventam terroribus
</p></section><notes></notes></section>