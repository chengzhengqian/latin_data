<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 283</span>incedere; si adhortator operis adesset, omnes sua
<span class="innerMarginNote right">8</span>sponte motam remittere industriam; praesenti voltus
demittere,<a class="footnoteLink" href="#note_LCL114_416_1" id="target_note_LCL114_416_1"><sup>1</sup></a> tacite praetereuntem exsecrari, ut invictus
ille odio plebeio animus interdum moveretur.
<span class="innerMarginNote right">9</span>Omni nequiquam acerbitate prompta nihil iam cum militibus agere, a centurionibus corruptum exercitum dicere, tribunos plebei cavillans interdum et Volerones
vocare.</p>
<p>LIX. Nihil eorum Volsci nesciebant, instabantque
eo magis sperantes idem certamen animorum adversus Appium habiturum exercitum Romanum
<span class="innerMarginNote right">2</span>quod adversus Fabium consulem habuisset. Ceterum multo Appio quam Fabio violentior fuit; non enim vincere tantum noluit, ut Fabianus exercitus,
sed vinci voluit. Productus in aciem turpi fuga petit castra, nec ante restitit quam signa inferentem
Volscum munimentis vidit foedamque extremi
<span class="innerMarginNote right">3</span>agminis caedem. Tum expressa vis ad pugnandum
ut victor iam a vallo submoveretur hostis, satis tamen appareret capi tantum castra militem Romanum noluisse, alibi<a class="footnoteLink" href="#note_LCL114_416_2" id="target_note_LCL114_416_2"><sup>2</sup></a> gaudere sua clade atque
<span class="innerMarginNote right">4</span>ignominia. Quibus nihil infractus ferox Appi animus
cum insuper saevire vellet contionemque advocaret,
concurrunt ad eum legati tribunique monentes


</p></section><notes><section class="footnotes"><ul><li class="note" id="note_LCL114_416_1"><a class="footnoteCrossrefLink" href="#target_note_LCL114_416_1" title="Click to highlight in text"><sup class="lineRef">1</sup>demittere ϛ: dimittere Ω.</a></li><script type="text/javascript">document.getElementById('note_LCL114_416_1').style.display = "none";</script><li class="note" id="note_LCL114_416_2"><a class="footnoteCrossrefLink" href="#target_note_LCL114_416_2" title="Click to highlight in text"><sup class="lineRef">2</sup>alibi <span class="italic">Weissenborn</span>: alii Ω: alioqui <span class="italic">Walters.</span></a></li><script type="text/javascript">document.getElementById('note_LCL114_416_2').style.display = "none";</script></ul></section></notes></section>