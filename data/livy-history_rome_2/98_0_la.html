<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 282–283</span>possent, de foro abducerent, ipse nunc plebem saevientem
precibus lenisset, nunc orasset tribunos ut <span class="innerMarginNote right">16</span>concilium dimitterent: darent irae spatium; non vim suam illis tempus adempturum, sed consilium viribus additurum, et patres in populi et consulem in patrum fore potestate.</p>
<p> <span class="marginNote left"><span class="sc">a.u.c.</span> 283</span>LVII. Aegre sedata ab Quinctio plebs, multo
<span class="innerMarginNote right">2</span>aegrius consul alter a patribus. Dimisso tandem concilio plebis senatum consules habent. Ubi cum timor atque ira in vicem sententias variassent, quo magis spatio interposito ab impetu ad consultandum
avocabantur,<a class="footnoteLink" href="#note_LCL114_412_1" id="target_note_LCL114_412_1"><sup>1</sup></a> eo plus abhorrebant a certatione
animi, adeo ut Quinctio gratias agerent, quod
<span class="innerMarginNote right">3</span>eius opera mitigata discordia esset. Ab Appio petitur ut tantam consularem maiestatem esse vellet quanta esse in concordi civitate posset: dum tribuni consulesque ad se quisque omnia trahant, nihil relictum
esse virium in medio; distractam laceratamque rem publicam; magis quorum in manu sit quam ut
<span class="innerMarginNote right">4</span>incolumis sit quaeri. Appius contra testari deos atque homines rem publicam prodi per metum ac deseri, non consulem senatui sed senatum consuli deesse; graviores accipi leges quam in Sacro monte acceptae sint. Victus tamen patrum consensu quievit.
.
</p></section><notes><section class="footnotes"><ul><li class="note" id="note_LCL114_412_1"><a class="footnoteCrossrefLink" href="#target_note_LCL114_412_1" title="Click to highlight in text"><sup class="lineRef">1</sup>avocabantur ϛ: aduocabantur (-batur <span class="italic">M</span>) Ω</a></li><script type="text/javascript">document.getElementById('note_LCL114_412_1').style.display = "none";</script></ul></section></notes></section>