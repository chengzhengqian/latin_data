<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 281</span>se acerrimus erat clamor, eo se in turbam confertissimam
recipit clamitans: “Provoco et fidem plebis
<span class="innerMarginNote right">7</span>imploro. Adeste cives, adeste commilitones; nihil est quod exspectetis tribunos, quibus ipsis vestro
<span class="innerMarginNote right">8</span>auxilio opus est.” Concitati homines veluti ad proelium
se expediunt; apparebatque omne discrimen adesse, nihil cuiquam sanctum non publici fore, non
<span class="innerMarginNote right">9</span>privati iuris. Huic tantae tempestati cum se consules
obtulissent, facile experti sunt parum tutam maiestatem sine viribus esse. Violatis lictoribus, fascibus fractis e foro in curiam compelluntur, incerti
<span class="innerMarginNote right">10</span>quatenus Volero exerceret victoriam. Conticescente deinde tumultu cum in senatum vocari iussissent, queruntur iniurias suas, vim plebis, Voleronis audaciam.
<span class="innerMarginNote right">11</span>Multis ferociter dictis sententiis vicere seniores,
quibus ira patrum adversus temeritatem plebis certari non placuit.</p>
<p> <span class="marginNote left"><span class="sc">a.u.c.</span> 282–283</span>LVI. Voleronem amplexa favore plebs proximis comitiis tribunum plebi creat in eum annum qui
<span class="innerMarginNote right">2</span>L. Pinarium P. Furium consules habuit. Contraque omnium opinionem, qui eum vexandis prioris anni consulibus permissurum tribunatum credebant, post publicam causam privato dolore habito, ne verbo quidem violatis consulibus, rogationem tulit ad populum
ut plebeii magistratus tributis comitiis fierent.
<span class="innerMarginNote right">3</span>Haud parva res sub titulo prima specie minime



</p></section><notes></notes></section>