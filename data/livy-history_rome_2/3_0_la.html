<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 245</span>necubi regum desiderium esset, regem sacrificolum
<span class="innerMarginNote right">2</span>creant. Id sacerdotium pontifici subiecere, ne additus
nomini honos aliquid libertati, cuius tunc prima erat cura, officeret. Ac nescio an nimis undique eam minimisque rebus muniendo modum excesserint.
<span class="innerMarginNote right">3</span>Consulis enim alterius, cum nihil aliud offenderet,<a class="footnoteLink" href="#note_LCL114_222_1" id="target_note_LCL114_222_1"><sup>1</sup></a> nomen invisum civitati fuit: nimium Tarquinios regno
adsuesse; initium a Prisco factum: regnasse dein Ser. Tullium; ne intervallo quidem facto oblitum, tamquam alieni, regni Superbum Tarquinium velut hereditatem gentis scelere ac vi repetisse; pulso Superbo penes Collatinum imperium esse; nescire
<span class="innerMarginNote right">4</span>Tarquinios privatos vivere. Non placere nomen, periculosum libertati esse. Hic<a class="footnoteLink" href="#note_LCL114_222_2" id="target_note_LCL114_222_2"><sup>2</sup></a> primo sensim temptantium
animos sermo per totam civitatem est datus, sollicitamque suspicione plebem Brutus ad contionem
<span class="innerMarginNote right">5</span>vocat. lbi omnium primum ius iurandum populi recitat neminem regnare passuros nec esse Romae unde periculum libertati foret. Id summa ope tuendum
esse neque ullam rem quae eo pertineat contemnendam.
Invitum se dicere, hominis causa, nec dicturum fuisse ni caritas rei publicae vinceret: non
<span class="innerMarginNote right">6</span>credere populum Romanum solidam libertatem reciperatam
esse; regium genus, regium nomen non


</p></section><notes><section class="footnotes"><ul><li class="note" id="note_LCL114_222_1"><a class="footnoteCrossrefLink" href="#target_note_LCL114_222_1" title="Click to highlight in text"><sup class="lineRef">1</sup>offenderet <span class="italic">Bauer</span>: offenderit Ω.</a></li><script type="text/javascript">document.getElementById('note_LCL114_222_1').style.display = "none";</script><li class="note" id="note_LCL114_222_2"><a class="footnoteCrossrefLink" href="#target_note_LCL114_222_2" title="Click to highlight in text"><sup class="lineRef">2</sup>hic <span class="italic">Gruter</span>: hinc Ω.</a></li><script type="text/javascript">document.getElementById('note_LCL114_222_2').style.display = "none";</script></ul></section></notes></section>