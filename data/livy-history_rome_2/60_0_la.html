<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 263</span>ira recens stimularet, consilia conferunt de Romano
<span class="innerMarginNote right">8</span>bello. Haud facile credebant plebem suam impelli posse ut totiens infeliciter temptata arma caperent: multis saepe bellis, pestilentia postremo amissa iuventute
fractos spiritus esse; arte agendum in exoleto
iam vetustate odio, ut recenti aliqua ira exacerbarentur
animi.</p>
<p>XXXVI. Ludi forte ex instauratione magni Romae parabantur. Instaurandi haec causa fuerat. Ludis mane servum quidam pater familiae nondum commisso
spectaculo sub furca caesum medio egerat circo; coepti inde ludi, velut ea res nihil ad religionem
<span class="innerMarginNote right">2</span>pertinuisset. Haud ita multo post T. Latinio, de plebe homini, somnium fuit; visus Iuppiter dicere sibi ludis praesultatorem displicuisse; nisi magnifice instaurarentur ei ludi, periculum urbi fore; iret, ea
<span class="innerMarginNote right">3</span>consulibus nuntiaret. Quamquam haud sane liber erat religione animus, verecundia tamen maiestatis magistratuum timorque<a class="footnoteLink" href="#note_LCL114_336_1" id="target_note_LCL114_336_1"><sup>1</sup></a> vicit, ne in ova hominum
<span class="innerMarginNote right">4</span>pro ludibrio abiret. Magno illi ea cunctatio stetit; filium namque intra paucos dies amisit. Cuius repentinae
cladis ne causa dubia esset, aegro animi eadem illa in somnis obversata species visa est rogitare,



</p></section><notes><section class="footnotes"><ul><li class="note" id="note_LCL114_336_1"><a class="footnoteCrossrefLink" href="#target_note_LCL114_336_1" title="Click to highlight in text"><sup class="lineRef">1</sup>timorque <span class="italic">H. J. Müller</span>: timorem Ω.</a></li><script type="text/javascript">document.getElementById('note_LCL114_336_1').style.display = "none";</script></ul></section></notes></section>