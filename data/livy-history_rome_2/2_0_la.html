<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 245</span>ut bonam frugem libertatis maturis iam viribus ferre <span class="innerMarginNote right">7</span>possent. Libertatis autem originem inde magis quia annuum imperium consulare factum est quam quod deminutum quicquam sit ex regia potestate, numeres.
<span class="innerMarginNote right">8</span>Omnia iura, omnia insignia primi consules tenuere; id modo cautum est ne, si ambo fasces haberent, duplicatus terror videretur. Brutus prior concedente collega fasces habuit; qui non acrior vindex libertatis
<span class="innerMarginNote right">9</span>fuerat quam deinde custos fuit. Omnium primum avidum novae libertatis populum, ne postmodum flecti precibus aut donis regiis posset, iure iurando
<span class="innerMarginNote right">10</span>adegit neminem Romae passuros regnare. Deinde, quo plus virium in senatu frequentia etiam ordinis faceret, caedibus regis deminutum patrum numerum primoribus equestris gradus lectis ad trecentorum
<span class="innerMarginNote right">11</span>summam explevit; traditumque inde fertur ut in senatum vocarentur qui patres quique conscripti essent: conscriptos, videlicet novum senatum, appellabant
lectos. Id mirum quantum profuit ad concordiam civitatis iungendosque patribus plebis animos.</p>
<p>II. Rerum deinde divinarum habita cura; et quia quaedam publica sacra per ipsos reges factitata erant,




</p></section><notes></notes></section>