<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 246</span>sunt. Ita in medio prope iam victores caesi Etrusci.
<span class="innerMarginNote right">8</span>Pars perexigua duce amisso, quia nullum propius perfugium erat, Romam inermes et fortuna et specie supplicum delati sunt. Ibi benigne excepti divisique
<span class="innerMarginNote right">9</span>in hospitia. Curatis volneribus alii profecti domos, nuntii hospitalium beneficiorum; multos Romae hospitum
urbisque caritas tenuit. His locus ad habitandum
datus quem deinde Tuscum vicum
appellarunt.</p>
<p> <span class="marginNote left"><span class="sc">a.u.c.</span> 247â€“248</span>XV. Sp. Larcius inde et T. Herminius, P. Lucretius
inde et<a class="footnoteLink" href="#note_LCL114_266_1" id="target_note_LCL114_266_1"><sup>1</sup></a> P. Valerius Publicola consules facti. Eo anno postremum legati a Porsinna de reducendo in regnum Tarquinio venerunt. Quibus cum responsum esset missurum ad regem senatum legatos, missi confestim
<span class="innerMarginNote right">2</span>honoratissimus quisque e patribus: non quin breviter reddi responsum potuerit non recipi reges, ideo potius delectos patrum ad eum missos quam legatis eius Romae daretur responsum, sed ut in perpetuum
mentio eius rei finiretur, neu in tantis mutuis
beneficiis in vicem animi sollicitarentur, cum ille peteret quod contra libertatem populi Romani esset,

</p></section><notes><section class="footnotes"><ul><li class="note" id="note_LCL114_266_1"><a class="footnoteCrossrefLink" href="#target_note_LCL114_266_1" title="Click to highlight in text"><sup class="lineRef">1</sup>Sp. Larcius inde et T. Herminius, P. Lucretius inde et <span class="italic">Madvig</span>: <span class="italic">the name</span> Larcius <span class="italic">is not in the MSS.; his praenomen is added to that of</span> Lucretius <span class="italic">or put in its place</span>; T. Herminius <span class="italic">is missing in the best MSS.; Dion. Hal.</span> v. 36, <span class="italic">and Cassiodorus give only the names of</span> Sp. Larcius <span class="italic">and</span> T. Hermenius, <span class="italic">and Mommsen</span> (<span class="italic">C.I.L.</span> i<sup>2.</sup> p. 99) <span class="italic">therefore deletes the others. See note in Conway and Walters.</span></a></li><script type="text/javascript">document.getElementById('note_LCL114_266_1').style.display = "none";</script></ul></section></notes></section>