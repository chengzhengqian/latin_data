<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 259</span>rebus suis timentes post Pometiam captam, adeunt. His ex senatus consulto data pax, ager ademptus.</p>
<p>XXVI. Confestim et Sabini Romanos territavere; tumultus enim fuit verius quam bellum. Nocte in urbem nuntiatum est exercitum Sabinum praedabundum
ad Anienem amnem pervenisse; ibi passim
<span class="innerMarginNote right">2</span>diripi atque incendi villas. Missus extemplo eo cum omnibus copiis equitum A. Postumius, qui dictator bello Latino fuerat; secutus consul Servilius cum
<span class="innerMarginNote right">3</span>delecta peditum manu. Plerosque palantes eques circumvenit, nec advenienti peditum agmini restitit Sabina legio; fessi cum itinere tum populatione nocturna, magna pars in villis repleti cibo vinoque, vix fugae quod satis esset virium habuere.</p>
<p><span class="innerMarginNote right">4</span>Nocte una audito perfectoque bello Sabino postero die in magna iam spe undique partae pacis legati Aurunci senatum adeunt, ni decedatur Volsco agro
<span class="innerMarginNote right">5</span>bellum indicentes. Cum legatis simul exercitus Auruncorum domo profectus erat; cuius fama haud procul iam ab Aricia visi tanto tumultu concivit Romanos ut nec consuli ordine patres nec pacatum responsum arma inferentibus arma ipsi capientes
<span class="innerMarginNote right">6</span>dare possent. Ariciam infesto agmine itur, nec
</p></section><notes></notes></section>