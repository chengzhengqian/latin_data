<section class="div1 language" lang="la"><section class="div2">
<h2><span class="ac">Liber II</span></h2>
<p> <span class="marginNote left"><span class="sc">a.u.c.</span> 245</span>I. <span class="sc">Liberi</span> iam hinc populi Romani res pace belloque
gestas, annuos magistratus, imperiaque legum
<span class="innerMarginNote right">2</span>potentiora quam hominum peragam. Quae libertas ut laetior esset proxumi regis superbia fecerat. Nam priores ita regnarunt ut haud immerito omnes deinceps
conditores partium certe urbis, quas novas ipsi sedes ab se auctae multitudinis addiderunt, numerentur.
<span class="innerMarginNote right">3</span>Neque ambigitur quin Brutus idem qui tantum gloriae Superbo exacto rege meruit pessimo publico id facturus fuerit, si libertatis immaturae cupidine priorum regum alicui regnum extorsisset.
<span class="innerMarginNote right">4</span>Quid enim futurum fuit, si illa pastorum convenarumque
plebs, transfuga ex suis populis, sub tutela inviolati templi aut libertatem aut certe impunitatem adepta, soluta regio metu, agitari coepta esset tribuniciis
procellis et in aliena urbe cum patribus
<span class="innerMarginNote right">5</span>serere certamina, priusquam pignera coniugum ac liberorum caritasque ipsius soli, cui longo tempore
<span class="innerMarginNote right">6</span>adsuescitur, animos eorum consociasset? Dissipatae res nondum adultae discordia forent, quas fovit tranquilla
moderatio imperii, eoque nutriendo perduxit


</p></section><notes></notes></section>