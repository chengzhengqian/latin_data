<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 260</span>tanta cum gratia tum arte praeparaverant faeneratores quae non modo plebem sed ipsum etiam
<span class="innerMarginNote right">8</span>dictatorem frustrarentur. Namque Valerius post Vetusi consulis reditum omnium actionum in senatu<a class="footnoteLink" href="#note_LCL114_320_1" id="target_note_LCL114_320_1"><sup>1</sup></a> primam habuit pro victore populo, rettulitque quid
<span class="innerMarginNote right">9</span>de nexis fieri placeret. Quae cum reiecta relatio esset, “Non placeo,” inquit, “concordiae auctor; optabitis, mediusfidius, propediem ut mei similes Romana plebes patronos habeat. Quod ad me attinet,
neque frustrabor ultra cives meos neque ipse
<span class="innerMarginNote right">10</span>frustra dictator ero. Discordiae intestinae, bellum externum fecere ut hoc magistratu egeret res publica:
pax foris parta est, domi impeditur; privatus potius quam dictator seditioni interero.” Ita curia
<span class="innerMarginNote right">11</span>egressus dictatura se abdicavit. Apparuit causa plebi, suam vicem indignantem magistratu abisse. Itaque velut persoluta fide, quoniam per eum non stetisset quin praestaretur, decedentem domum cum favore ac laudibus prosecuti sunt.</p>
<p>XXXII. Timor inde patres incessit ne, si dimissus exercitus foret, rursus coetus occulti coniurationesque fierent. Itaque, quamquam per dictatorem dilectus habitus esset, tamen, quoniam in consulum verba iurassent, sacramento teneri militem rati, per causam

</p></section><notes><section class="footnotes"><ul><li class="note" id="note_LCL114_320_1"><a class="footnoteCrossrefLink" href="#target_note_LCL114_320_1" title="Click to highlight in text"><sup class="lineRef">1</sup>in senatu <span class="italic">F<sup>3</sup>U</span>ϛ: in senatum Ω.</a></li><script type="text/javascript">document.getElementById('note_LCL114_320_1').style.display = "none";</script></ul></section></notes></section>