<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 277</span>insidiis consurgitur, et adversi et undique hostes
<span class="innerMarginNote right">7</span>erant. Primo clamor circumlatus exterruit, dein tela ab omni parte accidebant;<a class="footnoteLink" href="#note_LCL114_390_1" id="target_note_LCL114_390_1"><sup>1</sup></a> coeuntibusque Etruscis iam continenti agmine armatorum saepti, quo magis se hostis inferebat, cogebantur breviore spatio et
<span class="innerMarginNote right">8</span>ipsi orbem colligere, quae res et paucitatem<a class="footnoteLink" href="#note_LCL114_390_2" id="target_note_LCL114_390_2"><sup>2</sup></a> eorum insignem et multitudinem Etruscorum multiplicatis
<span class="innerMarginNote right">9</span>in arto ordinibus faciebat. Tum omissa pugna quam in omnes partes parem intenderant, in unum locum se omnes inclinant. Eo nisi corporibus armisque
<span class="innerMarginNote right">10</span>rupere cuneo viam. Duxit via in editum leniter<a class="footnoteLink" href="#note_LCL114_390_3" id="target_note_LCL114_390_3"><sup>3</sup></a> collem. Inde primo restitere; mox, ut respirandi superior locus spatium dedit recipiendique a pavore tanto animum, pepulere etiam subeuntes; vincebatque
auxilio loci paucitas, ni iugo circummissus Veiens in verticem collis evasisset. Ita superior rursus hostis
<span class="innerMarginNote right">11</span>factus. Fabii caesi ad unum omnes praesidiumque expugnatum. Trecentos sex perisse satis convenit, unum prope puberem aetate relictum, stirpem genti Fabiae dubiisque rebus populi Romani saepe domi bellique vel maximum futurum auxilium.</p>
<p> <span class="marginNote left"><span class="sc">a.u.c</span> 277–278</span>LI. Cum haec accepta clades est,<a class="footnoteLink" href="#note_LCL114_390_4" id="target_note_LCL114_390_4"><sup>4</sup></a> iam C. Horatius
et T. Menenius consules erant. Menenius adversus


.


</p></section><notes><section class="footnotes"><ul><li class="note" id="note_LCL114_390_1"><a class="footnoteCrossrefLink" href="#target_note_LCL114_390_1" title="Click to highlight in text"><sup class="lineRef">1</sup>accidebant <span class="italic">Gebhard</span>: accedebant Ω.</a></li><script type="text/javascript">document.getElementById('note_LCL114_390_1').style.display = "none";</script><li class="note" id="note_LCL114_390_2"><a class="footnoteCrossrefLink" href="#target_note_LCL114_390_2" title="Click to highlight in text"><sup class="lineRef">2</sup> et paucitatem <span class="italic">V</span>? <span class="italic">M</span>ϛ: paucitatem Ω.</a></li><script type="text/javascript">document.getElementById('note_LCL114_390_2').style.display = "none";</script><li class="note" id="note_LCL114_390_3"><a class="footnoteCrossrefLink" href="#target_note_LCL114_390_3" title="Click to highlight in text"><sup class="lineRef">3</sup>leniter ϛ: leuiter Ω.</a></li><script type="text/javascript">document.getElementById('note_LCL114_390_3').style.display = "none";</script><li class="note" id="note_LCL114_390_4"><a class="footnoteCrossrefLink" href="#target_note_LCL114_390_4" title="Click to highlight in text"><sup class="lineRef">4</sup>est Crevier: esset Ω (<span class="italic">but</span> clade se etiam <span class="italic">DV</span>)</a></li><script type="text/javascript">document.getElementById('note_LCL114_390_4').style.display = "none";</script></ul></section></notes></section>