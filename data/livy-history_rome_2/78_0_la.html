<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 274</span>M. Flavoleius, inter primores pugnae flagitator.
<span class="innerMarginNote right">14</span>“Victor,” inquit, “M. Fabi, revertar ex acie.” Si fallat, Iovem patrem Gradivumque Martem aliosque iratos invocat deos. Idem deinceps omnis exercitus in se quisque iurat. Iuratis datur signum; arma capiunt; eunt in pugnam irarum speique pleni.
<span class="innerMarginNote right">15</span>Nunc iubent Etruscos probra iacere, nunc armati
<span class="innerMarginNote right">16</span>sibi quisque lingua promptum hostem offerri. Omnium
illo die, qua plebis qua patrum, eximia virtus fuit; Fabium nomen<a class="footnoteLink" href="#note_LCL114_372_1" id="target_note_LCL114_372_1"><sup>1</sup></a> maxime enituit. Multis civilibus
certaminibus infensos plebis animos illa pugna sibi reconciliare statuunt.</p>
<p>XLVI. Instruitur acies, nec Veiens hostis Etruscaeque
legiones detractant. Prope certa spes erat non magis secum pugnaturos quam pugnaverint cum Aequis; maius quoque aliquod in tam inritatis animis et occasione ancipiti haud desperandum esse facinus.
<span class="innerMarginNote right">2</span>Res aliter longe evenit; nam non alio ante bello infestior Romanus—adeo hinc contumeliis hostes, hinc consules mora exacerbaverant—proelium iniit.
<span class="innerMarginNote right">3</span>Vix explicandi ordinis spatium Etruscis fuit, cum pilis inter primam trepidationem abiectis temere magis quam emissis pugna iam in manus, iam ad
<span class="innerMarginNote right">4</span>gladios, ubi Mars est atrocissimus, venerat. Inter

</p></section><notes><section class="footnotes"><ul><li class="note" id="note_LCL114_372_1"><a class="footnoteCrossrefLink" href="#target_note_LCL114_372_1" title="Click to highlight in text"><sup class="lineRef">1</sup>Fabium nomen <span class="italic">Madvig</span>: fabium nomen fabia gens Ω.</a></li><script type="text/javascript">document.getElementById('note_LCL114_372_1').style.display = "none";</script></ul></section></notes></section>