<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 275–276</span>petunt; cuius impetratae ab insita animis levitate
ante deductum Cremera Romanum praesidium paenituit.</p>
<p> <span class="marginNote left"><span class="sc">a.u.c.</span> 277</span>L. Rursus cum Fabiis erat Veienti populo sine ullo maioris belli apparatu certamen, nec erant incursiones
modo in agros aut subiti impetus in incursantes,<a class="footnoteLink" href="#note_LCL114_388_1" id="target_note_LCL114_388_1"><sup>1</sup></a>
sed aliquotiens aequo campo conlatisque
<span class="innerMarginNote right">2</span>signis certatum, gensque una populi Romani saepe ex opulentissima, ut tum res erant, Etrusca civitate
<span class="innerMarginNote right">3</span>victoriam tulit. Id primo acerbum indignumque Veientibus est visum; inde consilium ex re natum insidiis ferocem hostem captandi; gaudere etiam
<span class="innerMarginNote right">4</span>multo successu Fabiis audaciam crescere. Itaque et pecora praedantibus aliquotiens, velut casu incidissent,
obviam acta, et agrestium fuga vasti relicti agri, et subsidia armatorum ad arcendas populationes missa saepius simulato quam vero pavore refugerunt.
<span class="innerMarginNote right">5</span>Iamque Fabii adeo contempserant hostem ut sua invicta arma neque loco neque tempore ullo crederent
sustineri posse. Haec spes provexit ut ad conspecta
procul a Cremera magno campi intervallo pecora, quamquam rara hostium apparebant arma,
<span class="innerMarginNote right">6</span>decurrerent. Et cum improvidi effuso cursu insidias
circa ipsum iter locatas superassent, palatique passim
vaga, ut fit pavore iniecto, raperent pecora, subito ex

</p></section><notes><section class="footnotes"><ul><li class="note" id="note_LCL114_388_1"><a class="footnoteCrossrefLink" href="#target_note_LCL114_388_1" title="Click to highlight in text"><sup class="lineRef">1</sup>in incursantes <span class="italic">Goebol</span>: incursantes ium <span class="italic">P</span>: incursantes lupi <span class="italic">M</span>: incursantium Ω.</a></li><script type="text/javascript">document.getElementById('note_LCL114_388_1').style.display = "none";</script></ul></section></notes></section>