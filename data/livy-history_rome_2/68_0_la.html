<section class="div1 language" lang="la"><section class="div2">
<p> <span class="marginNote left"><span class="sc">a.u.c.</span> 268–269</span>XLI. Sp. Cassius deinde et Proculus Verginius
consules facti. Cum Hernicis foedus ictum; agri partes duae ademptae. Inde dimidium Latinis, dimidium
<span class="innerMarginNote right">2</span>plebi divisurus consul Cassius erat. Adiciebat huic muneri agri aliquantum, quem publicum possideri
a privatis criminabatur. Id multos quidem patrum, ipsos possessores, periculo rerum suarum terrebat; sed et publica patribus sollicitudo inerat, largitione consulem periculosas libertati opes struere.
<span class="innerMarginNote right">3</span>Tum primum lex agraria promulgata est, numquam deinde usque ad hanc memoriam sine maximis motibus
<span class="innerMarginNote right">4</span>rerum agitata. Consul alter largitioni resistebat auctoribus patribus nec omni plebe adversante, quae primo coeperat fastidire munus volgatum a civibus
<span class="innerMarginNote right">5</span>esse in socios; saepe deinde et Verginium consulem in contionibus velut vaticinantem audiebat, pestilens collegae munus esse, agros illos servitutem iis qui
<span class="innerMarginNote right">6</span>acceperint<a class="footnoteLink" href="#note_LCL114_352_1" id="target_note_LCL114_352_1"><sup>1</sup></a> laturos, regno viam fieri. Quid ita enim adsumi socios et nomen Latinum? Quid attinuisse<a class="footnoteLink" href="#note_LCL114_352_2" id="target_note_LCL114_352_2"><sup>2</sup></a> Hernicis, paulo ante hostibus, capti agri partem tertiam
reddi, nisi ut hae gentes pro Coriolano duce
<span class="innerMarginNote right">7</span>Cassium habeant? Popularis iam esse dissuasor et


</p></section><notes><section class="footnotes"><ul><li class="note" id="note_LCL114_352_1"><a class="footnoteCrossrefLink" href="#target_note_LCL114_352_1" title="Click to highlight in text"><sup class="lineRef">1</sup>acceperint <span class="italic">Grynaeus</span>: acceperant Ω.</a></li><script type="text/javascript">document.getElementById('note_LCL114_352_1').style.display = "none";</script><li class="note" id="note_LCL114_352_2"><a class="footnoteCrossrefLink" href="#target_note_LCL114_352_2" title="Click to highlight in text"><sup class="lineRef">2</sup>attinuisse <span class="italic">R<sup>2</sup>D<sup>2</sup></span>ϛ: attinuisset Ω.</a></li><script type="text/javascript">document.getElementById('note_LCL114_352_2').style.display = "none";</script></ul></section></notes></section>