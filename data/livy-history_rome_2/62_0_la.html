<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 263</span>

sed cautum ne admittant. Nimio plus quam velim
<span class="innerMarginNote right">4, 5</span>nostrorum ingenia sunt mobilia. Multis id cladibus sensimus, quippe qui non nostro merito sed vestra patientia incolumes simus. Magna hic nunc Volscorum
multitudo est; ludi sunt; spectaculo intenta
<span class="innerMarginNote right">6</span>civitas erit. Memini quid per eandem occasionem ab Sabinorum iuventute in hac urbe commissum sit; horret animus ne quid inconsulte ac temere fiat. Haec nostra vestraque causa prius dicenda vobis,
<span class="innerMarginNote right">7</span>consules, ratus sum. Quod ad me attinet, extemplo hinc domum abire in animo est, ne cuius facti dictive
contagione praesens violer.” Haec locutus abiit.
<span class="innerMarginNote right">8</span>Consules cum ad patres rem dubiam sub auctore certo detulissent, auctor magis, ut fit, quam res ad praecavendum
vel ex supervacuo movit; factoque senatus
consulto ut urbe<a class="footnoteLink" href="#note_LCL114_340_1" id="target_note_LCL114_340_1"><sup>1</sup></a> excederent Volsci, praecones dimittuntur qui omnes eos proficisci ante noctem
<span class="innerMarginNote right">9</span>iuberent. Ingens pavor primo discurrentis ad suas res tollendas in hospitia perculit; proficiscentibus deinde indignatio oborta se ut consceleratos contaminatosque
ab ludis, festis diebus, coetu quodam modo hominum deorumque abactos esse.</p>
<p>XXXVIII. Cum prope continuato agmine irent, praegressus Tullius ad caput Ferentinum, ut quisque veniret,<a class="footnoteLink" href="#note_LCL114_340_2" id="target_note_LCL114_340_2"><sup>2</sup></a> primores eorum excipiens querendo indignandoque,


</p></section><notes><section class="footnotes"><ul><li class="note" id="note_LCL114_340_1"><a class="footnoteCrossrefLink" href="#target_note_LCL114_340_1" title="Click to highlight in text"><sup class="lineRef">1</sup>urbe Hϛ: urbem Ω.</a></li><script type="text/javascript">document.getElementById('note_LCL114_340_1').style.display = "none";</script><li class="note" id="note_LCL114_340_2"><a class="footnoteCrossrefLink" href="#target_note_LCL114_340_2" title="Click to highlight in text"><sup class="lineRef">2</sup>veniret ϛ: eueniret Ω.</a></li><script type="text/javascript">document.getElementById('note_LCL114_340_2').style.display = "none";</script></ul></section></notes></section>