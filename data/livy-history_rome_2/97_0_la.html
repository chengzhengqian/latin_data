<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 282–283</span>tam<a class="footnoteLink" href="#note_LCL114_410_1" id="target_note_LCL114_410_1"><sup>1</sup></a> facile loquor,” inquit, “Quirites, quam quod locutus sum praesto, crastino die adeste. Ego hic aut in conspectu vestro moriar aut perferam legem.”
<span class="innerMarginNote right">10</span>Occupant tribuni templum postero die; consules nobilitasque ad impediendam legem in contione consistunt.
Summoveri Laetorius iubet, praeterquam
<span class="innerMarginNote right">11</span>qui suffragium ineant. Adulescentes nobiles stabant nihil cedentes viatori. Tum ex his prendi quosdam Laetorius iubet. Consul Appius negare ius esse tribuno in quemquam nisi in plebeium; non enim
<span class="innerMarginNote right">12</span>populi sed plebis eum magistratum esse; nec illum ipsum<a class="footnoteLink" href="#note_LCL114_410_2" id="target_note_LCL114_410_2"><sup>2</sup></a> summovere pro imperio posse more maiorum, quia ita dicatur: “Si vobis videtur, discedite, Quirites.”
Facile<a class="footnoteLink" href="#note_LCL114_410_3" id="target_note_LCL114_410_3"><sup>3</sup></a> contemptim de iure disserendo perturbare
<span class="innerMarginNote right">13</span>Laetorium poterat. Ardens igitur ira tribunus
viatorem mittit ad consulem, consul lictorem ad tribunum, privatum esse clamitans, sine imperio, sine
<span class="innerMarginNote right">14</span>magistratu; violatusque esset tribunus, ni et contio omnis atrox coorta pro tribuno in consulem esset, et concursus hominum in forum ex tota urbe concitatae multitudinis fieret. Sustinebat tamen Appius pertinacia
<span class="innerMarginNote right">15</span>tantam tempestatem; certatumque haud incruento
proelio foret, ni Quinctius, consul alter, consularibus
negotio dato ut collegam vi, si aliter non





</p></section><notes><section class="footnotes"><ul><li class="note" id="note_LCL114_410_1"><a class="footnoteCrossrefLink" href="#target_note_LCL114_410_1" title="Click to highlight in text"><sup class="lineRef">1</sup>tam <span class="italic">inserted by ϛ Madvig.</span></a></li><script type="text/javascript">document.getElementById('note_LCL114_410_1').style.display = "none";</script><li class="note" id="note_LCL114_410_2"><a class="footnoteCrossrefLink" href="#target_note_LCL114_410_2" title="Click to highlight in text"><sup class="lineRef">2</sup>illum ipsam Ω: illam ipsa (<span class="italic">i.e.</span> plebem) <span class="italic">Conway.</span></a></li><script type="text/javascript">document.getElementById('note_LCL114_410_2').style.display = "none";</script><li class="note" id="note_LCL114_410_3"><a class="footnoteCrossrefLink" href="#target_note_LCL114_410_3" title="Click to highlight in text"><sup class="lineRef">3</sup>facile <span class="italic">Drakenborch</span> ϛ: facile et Ω.</a></li><script type="text/javascript">document.getElementById('note_LCL114_410_3').style.display = "none";</script></ul></section></notes></section>