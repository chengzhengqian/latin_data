<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 260</span><span class="innerMarginNote right">4</span>et Sabini forte una omnes in armis essent. Sed curae fuit consulibus et senioribus patrum, ut magistratus<a class="footnoteLink" href="#note_LCL114_314_1" id="target_note_LCL114_314_1"><sup>1</sup></a>
imperio suo vehemens mansueto permitteretur
<span class="innerMarginNote right">5</span>ingenio. Mâ€™. Valerium dictatorem Volesi filium creant. Plebes etsi adversus se creatum dictatorem videbat, tamen cum provocationem fratris lege haberet,
nihil ex ea familia triste nec superbum timebat.
<span class="innerMarginNote right">6</span>Edictum deinde a dictatore propositum confirmavit animos Servili fere consulis edicto conveniens; sed et homini et potestati melius rati credi omisso certamine
<span class="innerMarginNote right">7</span>nomina dedere. Quantus nunquam ante exercitus,
legiones decem effectae; ternae inde datae consulibus, quattuor dictator usus.</p>
<p><span class="innerMarginNote right">8</span>Nec iam poterat bellum differri. Aequi Latinum agrum invaserant. Oratores Latinorum ab senatu petebant ut aut mitterent subsidium aut se ipsos
<span class="innerMarginNote right">9</span>tuendorum finium causa capere arma sinerent. Tutius
visum est defendi inermes Latinos quam pati retractare arma. Vetusius consul missus est; is finis populationibus fuit. Cessere Aequi campis locoque magis quam armis freti summis se iugis montium
<span class="innerMarginNote right">10</span>tutabantur. Alter consul in Volscos profectus, ne et ipse tereret tempus, vastandis maxime agris hostem



</p></section><notes><section class="footnotes"><ul><li class="note" id="note_LCL114_314_1"><a class="footnoteCrossrefLink" href="#target_note_LCL114_314_1" title="Click to highlight in text"><sup class="lineRef">1</sup>magistratus <span class="italic">was inserted by Heerwagen.</span></a></li><script type="text/javascript">document.getElementById('note_LCL114_314_1').style.display = "none";</script></ul></section></notes></section>