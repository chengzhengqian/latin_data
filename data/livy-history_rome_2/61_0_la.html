<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 263</span>satin magnam spreti numinis haberet mercedem;
maiorem instare, ni eat propere ac nuntiet
<span class="innerMarginNote right">5</span>consulibus. Iam praesentior res erat. Cunctantem tamen ac prolatantem ingens vis morbi adorta est
<span class="innerMarginNote right">6</span>debilitate subita. Tunc enimvero deorum ira admonuit.
Fessus igitur malis praeteritis instantibusque consilio propinquorum adhibito cum visa atque audita et obversatum totiens somno Iovem, minas irasque caelestes repraesentatas casibus suis exposuisset, consensu
inde haud dubio<a class="footnoteLink" href="#note_LCL114_338_1" id="target_note_LCL114_338_1"><sup>1</sup></a> omnium qui aderant in forum
<span class="innerMarginNote right">7</span>ad consules lectica defertur. Inde in curiam iussu consulum delatus eadem illa cum patribus ingenti omnium admiratione enarrasset, ecce aliud miraculum.
<span class="innerMarginNote right">8</span>Qui captus omnibus membris delatus in curiam esset, eum functum officio pedibus suis domum redisse
traditum memoriae est.</p>
<p>XXXVII. Ludi quam amplissimi ut fierent senatus decrevit. Ad eos ludos auctore Attio Tullio vis
<span class="innerMarginNote right">2</span>magna Volscorum venit. Priusquam committerentur ludi, Tullius, ut domi compositum cum Marcio fuerat, ad consules venit; dicit esse quae secreto agere de
<span class="innerMarginNote right">3</span>re publica velit. Arbitris remotis “Invitus,” inquit,
“quod sequius sit de meis civibus loquor. Non tamen admissum quicquam ab iis criminatum venio,

</p></section><notes><section class="footnotes"><ul><li class="note" id="note_LCL114_338_1"><a class="footnoteCrossrefLink" href="#target_note_LCL114_338_1" title="Click to highlight in text"><sup class="lineRef">1</sup>dubio <span class="italic">ed. Ald.</span>: dubie (<span class="italic">or</span> -ae) Ω.</a></li><script type="text/javascript">document.getElementById('note_LCL114_338_1').style.display = "none";</script></ul></section></notes></section>