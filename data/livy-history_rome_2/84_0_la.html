<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 275</span>domum redit. Iussi armati postero die ad limen consulis adesse; domos inde discedunt.</p>
<p> <span class="marginNote left"><span class="sc">a.n.c.</span> 275–276</span>XLIX. Manat tota urbe rumor; Fabios ad caelum
laudibus ferunt: familiam unam subisse civitatis onus, Veiens bellum in privatam curam, in privata
<span class="innerMarginNote right">2</span>arma versum. Si sint duae roboris eiusdem in urbe gentes, deposcant haec Volscos sibi, illa Aequos, populo Romano tranquillam pacem agente omnes finitimos subigi populos posse. Fabii postera die
<span class="innerMarginNote right">3</span>arma capiunt; quo iussi erant conveniunt. Consul paludatus egrediens in vestibulo gentem omnem suam instructo agmine videt; acceptus in medium signa ferri iubet. Numquam exercitus neque minor numero neque clarior fama et admiratione hominum
<span class="innerMarginNote right">4</span>per urbem incessit. Sex et trecenti milites, omnes patricii, omnes unius gentis, quorum neminem ducem sperneres,<a class="footnoteLink" href="#note_LCL114_384_1" id="target_note_LCL114_384_1"><sup>1</sup></a> egregius quibuslibet temporibus senatus, ibant, unius familiae viribus Veienti populo pestem
<span class="innerMarginNote right">5</span>minitantes. Sequebatur turba, propria alia cognatorum
sodaliumque, nihil medium, nec spem nec curam, sed immensa omnia volventium animo, alia publica sollicitudine excitata, favore et admiratione
<span class="innerMarginNote right">6</span>stupens. Ire fortes, ire felices iubent, inceptis eventus



</p></section><notes><section class="footnotes"><ul><li class="note" id="note_LCL114_384_1"><a class="footnoteCrossrefLink" href="#target_note_LCL114_384_1" title="Click to highlight in text"><sup class="lineRef">1</sup>sperneres <span class="italic">Madvig</span>: sperneret Ω.</a></li><script type="text/javascript">document.getElementById('note_LCL114_384_1').style.display = "none";</script></ul></section></notes></section>