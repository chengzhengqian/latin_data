<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 274</span><span class="innerMarginNote right">3</span>iras sanitatemque animis allaturum. Veiens hostis Etruscique eo magis praepropere agere; lacessere
ad pugnam primo obequitando castris provocandoque,
postremo, ut nihil movebant, qua consules
<span class="innerMarginNote right">4</span>ipsos qua exercitum increpando: simulationem intestinae
discordiae remedium timoris inventum, et consules
magis non confidere quam non credere suis militibus; novum seditionis genus, silentium otiumque
inter armatos. Ad haec in novitatem generis
<span class="innerMarginNote right">5</span>originisque qua falsa, qua vera iacere. Haec cum sub ipso vallo portisque streperent, haud aegre consules
pati; at imperitae multitudini nunc indignatio, nunc pudor pectora versare et ab intestinis avertere malis; nolle inultos hostes, nolle successum non patribus,
non consulibus; externa et domestica odia
<span class="innerMarginNote right">6</span>certare in animis. Tandem superant externa, adeo superbe insolenterque hostis eludebat. Frequentes in praetorium conveniunt; poscunt pugnam, postulant
<span class="innerMarginNote right">7</span>ut signum detur. Consules velut deliberabundi capita conferunt, diu conloquuntur. Pugnare cupiebant,
sed retro revocanda et abdenda<a class="footnoteLink" href="#note_LCL114_368_1" id="target_note_LCL114_368_1"><sup>1</sup></a> cupiditas erat, ut adversando remorandoque incitato semel militi
<span class="innerMarginNote right">8</span>adderent impetum. Redditur responsum immaturam



</p></section><notes><section class="footnotes"><ul><li class="note" id="note_LCL114_368_1"><a class="footnoteCrossrefLink" href="#target_note_LCL114_368_1" title="Click to highlight in text"><sup class="lineRef">1</sup>abdenda ϛ <span class="italic">Gebhard</span>: addenda Ω.</a></li><script type="text/javascript">document.getElementById('note_LCL114_368_1').style.display = "none";</script></ul></section></notes></section>