<section class="div1 language" lang="la"><section class="div2">
<h3><span class="ac">Libri II Periocha</span></h3>
<p><span class="sc">Brutus</span> iureiurando populum adstrinxit neminem Romae
regnare passuros. Tarquinium Collatinum collegam suum propter adfinitatem Tarquiniorum suspectum coegit consulatu se abdicare et civitate cedere. Bona regum diripi iussit, agrum Marti consecravit, qui campus Martius
nominatus est. Adulescentes nobiles, in quibus suos quoque et fratris filios, quia coniuraverant de recipiendis regibus, securi percussit. Servo indici, cui Vindicio nomen
fuit, libertatem dedit; ex cuius nomine vindicta appellata. Cum adversus reges, qui contractis Veientum et Tarquiniensium copiis bellum intulerant, exercitum duxisset, in acie cum Arrunte filio Superbi commortuus est; eumque matronae anno luxerunt. P. Valerius<a class="footnoteLink" href="#note_LCL114_434_1" id="target_note_LCL114_434_1"><sup>1</sup></a> consul legem de provocatione ad populum tulit. Capitolium
dedicatum est. Porsenna, Clusinorum rex, bello pro Tarquin√Æs suscepto cum ad Ianiculum venisset, ne Tiberim transiret virtute Coclitis Horati prohibitus est, qui. dum alii pontem Sublicium rescindunt, solus Etruscos sustinuit et ponte rupto armatus in flumen se misit et ad suos transnavit. Accesait alterum virtutis exemplum in Mucio. Qui cum ad feriendum Porsennam castra hostium
intrasset, occiso scriba, quem regem esse existimaverat,
conprehensus inpositam manum altaribus, in quibus
sacrificatum erat, exuri passus est dixitque tales <span class="sc">ccc</span> esse. Quorum admiratione coactus Porsenna pacis condiciones


</p></section><notes><section class="footnotes"><ul><li class="note" id="note_LCL114_434_1"><a class="footnoteCrossrefLink" href="#target_note_LCL114_434_1" title="Click to highlight in text"><sup class="lineRef">1</sup>P. Valerius <span class="italic">Sigonius</span>: l. ualerius <span class="italic">MSS.</span></a></li><script type="text/javascript">document.getElementById('note_LCL114_434_1').style.display = "none";</script></ul></section></notes></section>