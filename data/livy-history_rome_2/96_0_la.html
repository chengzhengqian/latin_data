<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 282-283</span>atroci ferebatur, sed quae patriciis omnem potestatem
per clientium suffragia creandi quos vellent tribunos
<span class="innerMarginNote right">4</span>auferret. Huic actioni gratissimae plebi cum summa vi resisterent patres nec, quae una vis ad resistendum erat, ut intercederet aliquis ex collegio, auctoritate aut consulum aut principum adduci posset,
res tamen suo ipsa molimine gravis certaminibus
<span class="innerMarginNote right">5</span>in annum extrahitur. Plebs Voleronem tribunum reficit: patres, ad ultimum dimicationis rati rem venturam, Ap. Claudium Appi filium, iam inde a paternis certaminibus invisum infestumque plebi, consulem faciunt. Collega ei T. Quinctius datur.</p>
<p><span class="innerMarginNote right">6</span>Principio statim anni nihil prius quam de lege agebatur. Sed ut inventor legis Volero, sic Laetorius
collega eius auctor cum recentior tum acrior
<span class="innerMarginNote right">7</span>erat. Ferocem faciebat belli gloria ingens, quod aetatis eius haud quisquam manu promptior erat. Is, cum Volero nihil praeterquam de lege loqueretur, insectatione abstinens consulum, ipse accusationem<a class="footnoteLink" href="#note_LCL114_408_1" id="target_note_LCL114_408_1"><sup>1</sup></a> Appi familiaeque superbissimae ac crudelissimae in
<span class="innerMarginNote right">8</span>plebem Romanam exorsus, cum a patribus non consulem,
sed carnificem ad vexandam et lacerandam plebem creatum esse contenderet, rudis in militari homine lingua non suppetebat libertati animoque.
<span class="innerMarginNote right">9</span>Itaque deficiente oratione, “Quando quidem non

</p></section><notes><section class="footnotes"><ul><li class="note" id="note_LCL114_408_1"><a class="footnoteCrossrefLink" href="#target_note_LCL114_408_1" title="Click to highlight in text"><sup class="lineRef">1</sup>accusationem <span class="italic">Crevier</span>: in accusationem Ω.</a></li><script type="text/javascript">document.getElementById('note_LCL114_408_1').style.display = "none";</script></ul></section></notes></section>