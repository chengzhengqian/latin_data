<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 283</span><span class="innerMarginNote right">11</span>amisso signiferos, ad hoc centuriones duplicariosque qui reliquerant ordines virgis caesos securi percussit;
cetera multitudo sorte decimus quisque ad supplicium lecti.</p>
<p>LX. Contra ea in Aequis inter consulem ac milites
comitate ac beneficiis certatum est. Et natura Quinctius erat lenior, et saevitia infelix collegae quo
<span class="innerMarginNote right">2</span>is magis gauderet ingenio suo effecerat. Huic tantae concordiae ducis exercitusque non ausi offerre se Aequi, vagari populabundum hostem per agros passi;
<span class="innerMarginNote right">3</span>nec ullo ante bello latius inde acta est praeda. Ea omnis<a class="footnoteLink" href="#note_LCL114_420_1" id="target_note_LCL114_420_1"><sup>1</sup></a> militi data est. Addebantur et laudes, quibus
haud minus quam praemio gaudent militum animi. Cum duci tum propter ducem patribus quoque
placatior exercitus rediit, sibi parentem alteri exercitui dominum datum ab senatu memorans.</p>
<p><span class="innerMarginNote right">4</span>Varia fortuna belli, atroci discordia domi forisque annum exactum insignem maxime comitia tributa efficiunt, res maior victoria suscepti certaminis quam
<span class="innerMarginNote right">5</span>usu; plus enim dignitatis comitiis ipsis detractum est patres<a class="footnoteLink" href="#note_LCL114_420_2" id="target_note_LCL114_420_2"><sup>2</sup></a> ex concilio summovendo quam virium aut plebi additum est aut demptum patribus.</p>
</section><notes><section class="footnotes"><ul><li class="note" id="note_LCL114_420_1"><a class="footnoteCrossrefLink" href="#target_note_LCL114_420_1" title="Click to highlight in text"><sup class="lineRef">1</sup>acta est praeda. Ea omnis <span class="italic">Conway</span>: acte (<span class="italic">or</span> -ae) praede (<span class="italic">or</span> -ae) ea (<span class="italic">omitted by all but M</span>) omnia (domn <span class="italic">M</span>, omnes <span class="italic">H</span>) Ω.</a></li><script type="text/javascript">document.getElementById('note_LCL114_420_1').style.display = "none";</script><li class="note" id="note_LCL114_420_2"><a class="footnoteCrossrefLink" href="#target_note_LCL114_420_2" title="Click to highlight in text"><sup class="lineRef">2</sup>patres ϛ <span class="italic">Alschefski</span>: patribus Ω.</a></li><script type="text/javascript">document.getElementById('note_LCL114_420_2').style.display = "none";</script></ul></section></notes></section>