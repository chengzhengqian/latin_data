<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 259</span><span class="innerMarginNote right">7</span>Inde ostentare tergum foedum recentibus vestigiis verberum. Ad haec visa auditaque clamor ingens oritur. Non iam foro se tumultus continet<a class="footnoteLink" href="#note_LCL114_292_1" id="target_note_LCL114_292_1"><sup>1</sup></a> sed
<span class="innerMarginNote right">8</span>passim totam urbem pervadit. Nexi<a class="footnoteLink" href="#note_LCL114_292_2" id="target_note_LCL114_292_2"><sup>2</sup></a> vincti solutique
se undique in publicum proripiunt, implorant Quiritium fidem. Nullo loco deest seditionis voluntarius
comes; multis passim agminibus per omnes
<span class="innerMarginNote right">9</span>vias cum clamore in forum curritur. Magno cum periculo suo qui forte patrum in foro erant in eam
<span class="innerMarginNote right">10</span>turbam inciderunt; nec temperatum manibus foret, ni propere consules, P. Servilius et Ap. Claudius, ad comprimendam seditionem intervenissent. At in eos multitudo versa ostentare vincula sua deformitatemque
<span class="innerMarginNote right">11</span>aliam. Haec se meritos dicere exprobrantes suam quisque alius alibi militiam; postulare multo minaciter magis quam suppliciter ut senatum vocarent;
curiamque ipsi futuri arbitri moderatoresque
<span class="innerMarginNote right">12</span>publici consilii circumsistunt. Pauci admodum patrum,
quos casus obtulerat, contracti ab consulibus: ceteros metus non curia modo sed etiam foro arcebat,
nec agi quicquam per infrequentiam poterat
<span class="innerMarginNote right">13</span>senatus. Tum vero eludi atque extrahi se multitudo putare,<a class="footnoteLink" href="#note_LCL114_292_3" id="target_note_LCL114_292_3"><sup>3</sup></a> et patrum qui abessent non casu, non metu, sed impediendae rei causa abesse, et consules ipsos



</p></section><notes><section class="footnotes"><ul><li class="note" id="note_LCL114_292_1"><a class="footnoteCrossrefLink" href="#target_note_LCL114_292_1" title="Click to highlight in text"><sup class="lineRef">1</sup>continet ϛ: sustinet Ω.</a></li><script type="text/javascript">document.getElementById('note_LCL114_292_1').style.display = "none";</script><li class="note" id="note_LCL114_292_2"><a class="footnoteCrossrefLink" href="#target_note_LCL114_292_2" title="Click to highlight in text"><sup class="lineRef">2</sup>nexi <span class="italic">R</span><sup>2</sup>ϛ inexsui <span class="italic">M</span>: nexu Ω.</a></li><script type="text/javascript">document.getElementById('note_LCL114_292_2').style.display = "none";</script><li class="note" id="note_LCL114_292_3"><a class="footnoteCrossrefLink" href="#target_note_LCL114_292_3" title="Click to highlight in text"><sup class="lineRef">3</sup>putare <span class="italic">HD</span><sup>2</sup>ϛ. putaret Ω.</a></li><script type="text/javascript">document.getElementById('note_LCL114_292_3').style.display = "none";</script></ul></section></notes></section>