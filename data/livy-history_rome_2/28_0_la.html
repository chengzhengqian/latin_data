<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 249–251</span>Cum Auruncis bellum initum, fusoque ingenti exercitu,
qui se ingredientibus fines consulibus ferociter obtulerat, omne Auruncum bellum Pometiam compulsum
<span class="innerMarginNote right">9</span>est. Nec magis post proelium quam in proelio
caedibus temperatum est; et caesi aliquanto plures erant quam capti, et captos passim trucidaverunt;
ne ab obsidibus quidem, qui trecenti accepti numero erant, ira belli abstinuit. Et hoc anno Romae triumphatum.</p>
<p> <span class="marginNote left"><span class="sc">a.u.c.</span> 252</span>XVII. Secuti consules Opiter Verginius Sp. Cassius
Pometiam primo vi, deinde vineis aliisque operibus
<span class="innerMarginNote right">2</span>oppugnarunt. In quos Aurunci, magis iam inexpiabili
odio quam spe aliqua aut occasione coorti, cum plures igni quam ferro armati excucurrissent, caede
<span class="innerMarginNote right">3</span>incendioque cuncta complent. Vineis incensis, multis hostium volneratis et occisis, consulum quoque alterum—sed
utrum<a class="footnoteLink" href="#note_LCL114_272_1" id="target_note_LCL114_272_1"><sup>1</sup></a> auctores non adiciuat—gravi volnere
<span class="innerMarginNote right">4</span>ex equo deiectum prope interfecerunt. Romam inde male gesta re reditum. Inter multos saucios consul spe incerta vitae relatus.<a class="footnoteLink" href="#note_LCL114_272_2" id="target_note_LCL114_272_2"><sup>2</sup></a> Interiecto deinde haud magno spatio quod volneribus curandis supplendoque
exercitui satis esset, cum ira maiore<a class="footnoteLink" href="#note_LCL114_272_3" id="target_note_LCL114_272_3"><sup>3</sup></a> tum
<span class="innerMarginNote right">5</span>viribus etiam auctis Pometiae arma inlata. Et cum vineis refectis aliaque mole belli iam in eo esset ut





</p></section><notes><section class="footnotes"><ul><li class="note" id="note_LCL114_272_1"><a class="footnoteCrossrefLink" href="#target_note_LCL114_272_1" title="Click to highlight in text"><sup class="lineRef">1</sup>sed utrum <span class="italic">Hertz</span>: sed verum nomen Ω: verum nomen <span class="italic">Alschefski.</span></a></li><script type="text/javascript">document.getElementById('note_LCL114_272_1').style.display = "none";</script><li class="note" id="note_LCL114_272_2"><a class="footnoteCrossrefLink" href="#target_note_LCL114_272_2" title="Click to highlight in text"><sup class="lineRef">2</sup>relatus <span class="italic">Duker</span>: relictus Ω.</a></li><script type="text/javascript">document.getElementById('note_LCL114_272_2').style.display = "none";</script><li class="note" id="note_LCL114_272_3"><a class="footnoteCrossrefLink" href="#target_note_LCL114_272_3" title="Click to highlight in text"><sup class="lineRef">3</sup>ira maiore ϛ: ira maiore bellum Ω.</a></li><script type="text/javascript">document.getElementById('note_LCL114_272_3').style.display = "none";</script></ul></section></notes></section>