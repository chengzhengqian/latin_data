<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 249–251</span>periculi oreretur, P. Valerius quartum T. Lucretius <span class="innerMarginNote right">3</span>iterum consules facti. Seditio inter belli pacisque auctores orta in Sabinis aliquantum inde virium
<span class="innerMarginNote right">4</span>transtulit ad Romanos. Namque Attius Clausus, cui postea Appio Claudio fuit Romae nomen, cum pacis ipse auctor a turbatoribus belli premeretur nec par factioni esset, ab Inregillo,<a class="footnoteLink" href="#note_LCL114_270_1" id="target_note_LCL114_270_1"><sup>1</sup></a> magna clientium
<span class="innerMarginNote right">5</span>comitatus manu, Romam transfugit. His civitas data agerque trans Anienem; vetus Claudia tribus additis postea novis tribulibus qui ex eo venirent agro appellati.<a class="footnoteLink" href="#note_LCL114_270_2" id="target_note_LCL114_270_2"><sup>2</sup></a>
Appius inter patres lectus haud ita multo post
<span class="innerMarginNote right">6</span>in principum dignationem pervenit. Consules infesto
exercitu in agrum Sabinum profecti cum ita vastatione, dein proelio adflixissent opes hostium ut diu nihil inde rebellionis timeri posset,<a class="footnoteLink" href="#note_LCL114_270_3" id="target_note_LCL114_270_3"><sup>3</sup></a> triumphantes
<span class="innerMarginNote right">7</span>Romam redierunt. P. Valerius, omnium consensu princeps belli pacisque artibus, anno post Agrippa Menenio P. Postumio consulibus moritur, gloria ingenti,
copiis familiaribus adeo exiguis ut funeri sumptus deesset; de publico est datus. Luxere
<span class="innerMarginNote right">8</span>matronae ut Brutum. Eodem anno duae coloniae Latinae, Pometia et Cora, ad Auruncos deficiunt.





</p></section><notes><section class="footnotes"><ul><li class="note" id="note_LCL114_270_1"><a class="footnoteCrossrefLink" href="#target_note_LCL114_270_1" title="Click to highlight in text"><sup class="lineRef">1</sup>Inregillo <span class="italic">Weissenborn</span> (<span class="italic">cf. Mommsen, C.I.L.</span> i<sup>l.</sup> 444): cin̄ regillo <span class="italic">M:</span> cn̄ rigillo <span class="italic">M</span><sup>2</sup><span class="italic">PFUO</span>: nc̄ rigillo <span class="italic">B</span>: c rigillo <span class="italic">DL</span>: ḡrigillo <span class="italic">H</span>: . . . . . . gillo <span class="italic">R</span>: Cn. Regulo ϛ.</a></li><script type="text/javascript">document.getElementById('note_LCL114_270_1').style.display = "none";</script><li class="note" id="note_LCL114_270_2"><a class="footnoteCrossrefLink" href="#target_note_LCL114_270_2" title="Click to highlight in text"><sup class="lineRef">2</sup>appellati <span class="italic">Madvig</span>: appellata Ω.</a></li><script type="text/javascript">document.getElementById('note_LCL114_270_2').style.display = "none";</script><li class="note" id="note_LCL114_270_3"><a class="footnoteCrossrefLink" href="#target_note_LCL114_270_3" title="Click to highlight in text"><sup class="lineRef">3</sup>timeri posset <span class="italic">Duker</span>: timere possent Ω.</a></li><script type="text/javascript">document.getElementById('note_LCL114_270_3').style.display = "none";</script></ul></section></notes></section>