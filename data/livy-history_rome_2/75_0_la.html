<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 274</span><span class="innerMarginNote right">9</span>ut magna imperia mortalia essent. Diu sustentatum
id malum, partim patrum consiliis partim patientia plebis, iam ad extrema venisse. Duas civitates ex una factas, suos cuique parti magistratus, suas leges
<span class="innerMarginNote right">10</span>esse. Primum in dilectibus saevire solitos, eosdem in bello tamen paruisse ducibus. Qualicumque urbis statu manente disciplina militari sisti potuisse; iam non parendi magistratibus morem in castra quoque
<span class="innerMarginNote right">11</span>Romanum militem sequi. Proximo bello in ipsa acie, in ipso certamine consensu exercitus traditam ultro victoriam victis Aequis, signa deserta, imperatorem
<span class="innerMarginNote right">12</span>in acie relictura, iniussu in castra reditum. Profecto, si instetur, suo milite vinci Romam posse. Nihil aliud opus esse quam indici ostendique bellum; cetera sua sponte fata et deos gesturos. Hae spes Etruscos armaverant, multis in vicem casibus victos victoresque.</p>
<p>XLV. Consules quoque Romani nihil praeterea aliud quam suas vires, sua arma horrebant. Memoria pessimi proximo bello exempli terrebat ne rem committerent eo ubi duae simul acies timendae
<span class="innerMarginNote right">2</span>essent. Itaque castris se tenebant, tam ancipiti periculo aversi: diem tempusque forsitan ipsum leniturum
</p></section><notes></notes></section>