<section class="div1 language" lang="la"><section class="div2"><p class="noindent">

ferre bellum omisit acceptis obsidibus. Ex quibus
virgo una Cloelia deceptis custodibus per Tiberim ad suos transnavit et cum reddita esset, a<a class="footnoteLink" href="#note_LCL114_436_1" id="target_note_LCL114_436_1"><sup>1</sup></a> Porsenna honorifice
remissa equestri statua donata est. Adversus Tarquinium
Superbum cum Latinorum exercitu bellum inferentem
Aulus Postumius<a class="footnoteLink" href="#note_LCL114_436_2" id="target_note_LCL114_436_2"><sup>2</sup></a> dictator prospere pugnavit. Appius Claudius ex Sabinis Romam transfugit. Ob hoc Claudia tribus adiecta est numerusque tribuum ampliatus est, ut essent <span class="sc">xxi.</span> Plebs cum propter nexos ob aes alienum in Sacrum montem secessisset, consilio Meneni Agrippae a seditione revocata est. Idem Agrippa cum decessisset, propter paupertatem publico inpendio elatus est. Tribuni plebis quinque creati sunt. Oppidum Vulscorum
Corioli captum est virtute et opera Cn. Marci, qui ob hoc Coriolanus vocatus est. T. Latinius,<a class="footnoteLink" href="#note_LCL114_436_3" id="target_note_LCL114_436_3"><sup>3</sup></a> vir de plebe, cum in visu admonitus ut de quibusdam religionibus ad senatum perferret id<a class="footnoteLink" href="#note_LCL114_436_4" id="target_note_LCL114_436_4"><sup>4</sup></a> neglexisset, amisso filio pedibus debilis factus, postquam delatus ad senatum lectica eadem illa indicaverat, usu pedum recepto domum reversus est. Cum Cn. Marcius Coriolanus, qui in exilium erat pulsus, dux Vulscorum factus exercitum hostium urbi admovisset, et missi ad eum primum legati, postea sacerdotes frustra deprecati essent ne bellum patriae inferret, Veturia mater et Volumnia uxor impetraverunt ab eo, ut recederet. Lex agraria primum lata est. Spurius Cassius consularis regni crimine damnatus est necatusque. Opillia<a class="footnoteLink" href="#note_LCL114_436_5" id="target_note_LCL114_436_5"><sup>5</sup></a> virgo Vestalis ob incestum viva defossa est. Cum vicini Veientes incommodi magis quam graves essent, familia Fabiorum id bellum gerendum depoposcit misitque in id trecentos et sex armatos, qui ad Cremeram praeter unum






</p></section><notes><section class="footnotes"><ul><li class="note" id="note_LCL114_436_1"><a class="footnoteCrossrefLink" href="#target_note_LCL114_436_1" title="Click to highlight in text"><sup class="lineRef">1</sup>a <span class="italic">supplied by edd.</span></a></li><script type="text/javascript">document.getElementById('note_LCL114_436_1').style.display = "none";</script><li class="note" id="note_LCL114_436_2"><a class="footnoteCrossrefLink" href="#target_note_LCL114_436_2" title="Click to highlight in text"><sup class="lineRef">2</sup>Postumiua <span class="italic">edd.</span>: postumus <span class="italic">MSS.</span></a></li><script type="text/javascript">document.getElementById('note_LCL114_436_2').style.display = "none";</script><li class="note" id="note_LCL114_436_3"><a class="footnoteCrossrefLink" href="#target_note_LCL114_436_3" title="Click to highlight in text"><sup class="lineRef">3</sup>Latinius <span class="italic">Sigonius</span>: latinus <span class="italic">MSS.</span></a></li><script type="text/javascript">document.getElementById('note_LCL114_436_3').style.display = "none";</script><li class="note" id="note_LCL114_436_4"><a class="footnoteCrossrefLink" href="#target_note_LCL114_436_4" title="Click to highlight in text"><sup class="lineRef">4</sup>id <span class="italic">Drakenborch</span>: et <span class="italic">MSS.</span></a></li><script type="text/javascript">document.getElementById('note_LCL114_436_4').style.display = "none";</script><li class="note" id="note_LCL114_436_5"><a class="footnoteCrossrefLink" href="#target_note_LCL114_436_5" title="Click to highlight in text"><sup class="lineRef">5</sup>Opillia <span class="italic">Hertz</span>: illia (ilia) <span class="italic">MSS.: Livy</span>, <span class="sc">ii.</span> xlii. 11, <span class="italic">has</span> Oppia: <span class="italic">Dion. Hal.</span> viii. 89, Ὀπιμία: <span class="italic">Oros.</span> <span class="sc">ii.</span> viii. 13, Popilia.</a></li><script type="text/javascript">document.getElementById('note_LCL114_436_5').style.display = "none";</script></ul></section></notes></section>