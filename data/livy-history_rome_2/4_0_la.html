<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 245</span>solum in civitate sed etiam in imperio esse; id officere,
<span class="innerMarginNote right">7</span>id obstare libertati. “Hunc tu,” inquit, “tua voluntate, L. Tarquini, remove metum. Meminimus,
fatemur, eiecisti reges; absolve beneficium tuum, aufer hinc regium nomen. Res tuas tibi non solum reddent cives tui auctore me, sed, si quid deest, munifice augebunt. Amicus abi; exonera civitatem vano forsitan metu; ita persuasum est animis, cum gente Tarquinia regnum hinc abiturum.”
<span class="innerMarginNote right">8</span>Consuli primo tam novae rei ac subitae admiratio incluserat vocem; dicere deinde incipientem
primores civitatis circumsistunt, eadem multis
<span class="innerMarginNote right">9</span>precibus orant. Et ceteri quidem movebant minus: postquam Sp. Lucretius, maior aetate ac dignitate, socer praeterea ipsius, agere varie rogando alternis
<span class="innerMarginNote right">10</span>suadendoque coepit, ut vinci se consensu civitatis pateretur, timens consul ne postmodum privato sibi eadem illa cum bonorum amissione additaque alia insuper ignominia acciderent, abdicavit se consulatu rebusque suis omnibus Lavinium translatis civitate
<span class="innerMarginNote right">11</span>cessit. Brutus ex senatus consulto ad populum tulit ut omnes Tarquiniae gentis exsules essent. Collegam sibi comitiis centuriatis creavit P. Valerium,
quo adiutore reges eiecerat.</p>
</section><notes></notes></section>