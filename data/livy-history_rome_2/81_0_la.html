<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 274</span><span class="innerMarginNote right">7</span>Prima excepta a circumstantibus tela; sustineri deinde
vis nequit. Consul mortifero volnere ictus
<span class="innerMarginNote right">8</span>cadit, fusique circa omnes. Tuscis crescit audacia; Romanos terror per tota castra trepidos agit, et ad extrema ventum foret, ni legati rapto consulis corpore
<span class="innerMarginNote right">9</span>patefecissent una porta hostibus viam. Ea erumpunt; consternatoque agmine abeuntes in victorem
alterum incidunt consulem. Ibi iterum caesi fusique passim. Victoria egregia parta, tristis tamen
<span class="innerMarginNote right">10</span>duobus tam claris funeribus. ltaque consul decernente
senatu triumphum, si exercitus sine imperatore triumphare possit, pro eximia eo bello opera facile passurum respondit; se, familia funesta Q. Fabi fratris morte, re publica ex parte orba, consule altero amisso, publico privatoque deformem luctu lauream
<span class="innerMarginNote right">11</span>non accepturum. Omni acto triumpho depositus triumphus clarior fuit; adeo spreta in tempore gloria interdum cumulatior rediit. Funera deinde duo deinceps collegae fratrisque ducit, idem in utroque laudator, cum concedendo illis suas laudes ipse maximam
<span class="innerMarginNote right">12</span>partem earum ferret. Neque immemor eius, quod initio consulatus imbiberat, reconciliandi animos
</p></section><notes></notes></section>