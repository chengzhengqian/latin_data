<section class="div1 language" lang="la"><section class="div2">
<p> <span class="marginNote left"><span class="sc">a.u.c.</span> 272–274</span>XLIII. Q. Fabius inde et C. Iulius<a class="footnoteLink" href="#note_LCL114_360_1" id="target_note_LCL114_360_1"><sup>1</sup></a> consules facti. Eo anno non<a class="footnoteLink" href="#note_LCL114_360_2" id="target_note_LCL114_360_2"><sup>2</sup></a> segnior discordia domi et bellum
foris atrocius fuit. Ab Aequis arma sumpta: Veientes agrum quoque Romanorum populantes inierunt.
Quorum bellorum crescente cura Caeso Fabius
<span class="innerMarginNote right">2</span>et Sp. Furius consules fiunt. Ortonam, Latinam urbem, Aequi oppugnabant: Veientes pleni iam populationum Romam ipsam se oppugnaturos minabantur.
<span class="innerMarginNote right">3</span>Qui terrores cum compescere deberent, auxere insuper animos plebis; redibatque non sua sponte plebi mos detractandi militiam, sed Sp. Licinius tribunus plebis, venisse tempus ratus per ultimam necessitatem legis agrariae patribus iniungendae,
susceperat rem militarem impediendam.
<span class="innerMarginNote right">4</span>Ceterum tota invidia tribuniciae potestatis versa in auctorem est, nec in eum consules acrius quam ipsius<a class="footnoteLink" href="#note_LCL114_360_3" id="target_note_LCL114_360_3"><sup>3</sup></a> collegae coorti sunt, auxilioque eorum dilectum
<span class="innerMarginNote right">5</span>consules habent. Ad duo simul bella exercitus scribitur; ducendus Fabio in Aequos, Furio datur in Veientes. In Veientes nihil dignum memoria
<span class="innerMarginNote right">6</span>gestum; et in Aequis quidem Fabio aliquanto plus negotii cum civibus quam cum hostibus fuit.4 Unus ille vir, ipse consul, rem publicam sustinuit, quam exercitus odio consulis, quantum in se fuit, prodebat.
<span class="innerMarginNote right">7</span>Nam cum consul praeter ceteras imperatorias artes, quas parando gerendoque bello edidit plurimas, ita




</p></section><notes><section class="footnotes"><ul><li class="note" id="note_LCL114_360_1"><a class="footnoteCrossrefLink" href="#target_note_LCL114_360_1" title="Click to highlight in text"><sup class="lineRef">1</sup>Iulius <span class="italic">Sigonius</span> (<span class="italic">from Dion. Hal.</span> viii. 90. 5 <span class="italic">and Cassiod. C.I.L.</span> i<sup>2</sup>, <span class="italic">p.</span> 101): tullius Ω.</a></li><script type="text/javascript">document.getElementById('note_LCL114_360_1').style.display = "none";</script><li class="note" id="note_LCL114_360_2"><a class="footnoteCrossrefLink" href="#target_note_LCL114_360_2" title="Click to highlight in text"><sup class="lineRef">2</sup>anno non Ω: anno <span class="italic">M</span> (<span class="italic">cf.</span> §4).</a></li><script type="text/javascript">document.getElementById('note_LCL114_360_2').style.display = "none";</script><li class="note" id="note_LCL114_360_3"><a class="footnoteCrossrefLink" href="#target_note_LCL114_360_3" title="Click to highlight in text"><sup class="lineRef">3</sup>ipaius Mϛ: ipsius eius Ω.</a></li><script type="text/javascript">document.getElementById('note_LCL114_360_3').style.display = "none";</script><li class="note" id="note_LCL114_360_4"><a class="footnoteCrossrefLink" href="#target_note_LCL114_360_4" title="Click to highlight in text"><sup class="lineRef">4</sup><span class="italic">The words</span> ducendus <span class="italic">to</span> fuit <span class="italic">give the text as restored by Conway and Walters</span> (<span class="italic">cf. Class. Quart.</span> 1910, <span class="italic">p.</span> 276): <span class="italic">the good MSS. order the words thus</span>: ducendus Fabio in Veientes, in Aequos Furio datur, et in Aequis quidem nihil dignum memoria gestum est; Fabio aliquanto plus negotii cum ciuibus quam cum hostibus fuit.</a></li><script type="text/javascript">document.getElementById('note_LCL114_360_4').style.display = "none";</script></ul></section></notes></section>