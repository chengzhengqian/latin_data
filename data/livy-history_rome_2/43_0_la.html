<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 259</span>procul inde cum Auruncis signa conlata proelioque
uno debellatum est.</p>
<p>XXVII. Fusis Auruncis victor tot intra paucos dies bellis Romanus promissa consulis fidemque senatus
exspectabat, cum Appius et insita superbia animo et ut collegae vanam faceret fidem, quam asperrime poterat, ius de creditis pecuniis dicere. Deinceps et qui ante nexi fuerant creditoribus tradebantur et
<span class="innerMarginNote right">2</span>nectebantur alii. Quod ubi cui militi inciderat, collegam appellabat. Concursus ad Servilium fiebat; illius promissa iactabant; illi exprobrabant sua quisque
belli merita cicatricesque acceptas. Postulabant ut aut referret ad senatum, aut<a class="footnoteLink" href="#note_LCL114_302_1" id="target_note_LCL114_302_1"><sup>1</sup></a> auxilio esset consul
<span class="innerMarginNote right">3</span>civibus suis, imperator militibus. Movebant consulem
haec, sed tergiversari res cogebat; adeo in alteram
causam non collega solum praeceps erat<a class="footnoteLink" href="#note_LCL114_302_2" id="target_note_LCL114_302_2"><sup>2</sup></a> sed omnis factio nobilium. Ita medium se gerendo nec plebis vitavit odium nec apud patres gratiam iniit.
<span class="innerMarginNote right">4</span>Patres mollem consulem et ambitiosum rati, plebes fallacem; brevique apparuit adaequasse eum Appi
<span class="innerMarginNote right">5</span>odium. Certamen consulibus inciderat uter dedicaret
Mercuri aedem. Senatus a se rem ad populum reiecit: utri eorum dedicatio iussu populi data esset,


</p></section><notes><section class="footnotes"><ul><li class="note" id="note_LCL114_302_1"><a class="footnoteCrossrefLink" href="#target_note_LCL114_302_1" title="Click to highlight in text"><sup class="lineRef">1</sup>aut <span class="italic">Madvig</span>: aut ut Ω.</a></li><script type="text/javascript">document.getElementById('note_LCL114_302_1').style.display = "none";</script><li class="note" id="note_LCL114_302_2"><a class="footnoteCrossrefLink" href="#target_note_LCL114_302_2" title="Click to highlight in text"><sup class="lineRef">2</sup>praeceps erat ϛ: praeceperat Ω.</a></li><script type="text/javascript">document.getElementById('note_LCL114_302_2').style.display = "none";</script></ul></section></notes></section>