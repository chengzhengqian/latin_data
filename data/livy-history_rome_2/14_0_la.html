<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 245</span>quosdam veteres auctores non invenio Lucretium
consulem; Bruto statim Horatium suggerunt; credo quia nulla gesta res insignem fecerit consulatum memoriam<a class="footnoteLink" href="#note_LCL114_244_1" id="target_note_LCL114_244_1"><sup>1</sup></a> intercidisse.</p>
<p><span class="innerMarginNote right">6</span>Nondum dedicata erat in Capitolio Iovis aedes. Valerius Horatiusque consules sortiti uter dedicaret. Horatio sorte evenit: Publicola ad Veientium bellum
<span class="innerMarginNote right">7</span>profectus. Aegrius quam dignum erat tulere Valeri necessarii dedicationem tam incliti templi Horatio dari. Id omnibus modis impedire conati, postquam alia frustra temptata erant, postem iam tenenti consuli
foedum inter precationem deum nuntium incutiunt
mortuum eius filium esse, funestaque familia
<span class="innerMarginNote right">8</span>dedicare eum templum non posse. Non crediderit factum, an tantum animo roboris fuerit, nec traditur certum nec interpretatio est facilis; nihil aliud ad eum nuntium a proposito aversus, quam ut cadaver efferri iuberet, tenens postem precationem peragit et dedicat templum.</p>
<p><span class="innerMarginNote right">9</span>Haec post exactos reges domi militiaeque gesta primo anno.</p>
<p> <span class="marginNote left"><span class="sc">a.u.c.</span> 246</span>IX. Inde P. Valerius iterum T. Lucretius consules
facti. Iam Tarquinii ad Lartem Porsinnam,<a class="footnoteLink" href="#note_LCL114_244_2" id="target_note_LCL114_244_2"><sup>2</sup></a>
</p></section><notes><section class="footnotes"><ul><li class="note" id="note_LCL114_244_1"><a class="footnoteCrossrefLink" href="#target_note_LCL114_244_1" title="Click to highlight in text"><sup class="lineRef">1</sup>memoriam ϛ: memoria Ω.</a></li><script type="text/javascript">document.getElementById('note_LCL114_244_1').style.display = "none";</script><li class="note" id="note_LCL114_244_2"><a class="footnoteCrossrefLink" href="#target_note_LCL114_244_2" title="Click to highlight in text"><sup class="lineRef">2</sup><span class="italic">This name has everywhere in this edition been spelled with an</span> i, <span class="italic">though here and in some other places</span> Ω <span class="italic">read</span> Porsennam, <span class="italic">etc. Probably Livy’s own usage varied. cf. Conway and Walters ad loc.</span></a></li><script type="text/javascript">document.getElementById('note_LCL114_244_2').style.display = "none";</script></ul></section></notes></section>