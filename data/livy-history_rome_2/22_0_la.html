<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 246</span>quidem,” inquit, “est apud te virtuti honos, ut beneficio
tuleris a me quod minis nequisti: trecenti coniuravimus principes iuventutis Romanae, ut in te <span class="innerMarginNote right">16</span>hac via grassaremur. Mea prima sors fuit; ceteri, ut cuiusque<a class="footnoteLink" href="#note_LCL114_260_1" id="target_note_LCL114_260_1"><sup>1</sup></a> ceciderit primi, quoad te opportunum fortuna dederit, suo quisque tempore aderunt.”</p>
<p>XIII. Mucium dimissum, cui postea Scaevolae a clade dextrae manus cognomen inditum, legati a
<span class="innerMarginNote right">2</span>Porsinna Romam secuti sunt; adeo moverat eum et primi periculi casus, a quo<a class="footnoteLink" href="#note_LCL114_260_2" id="target_note_LCL114_260_2"><sup>2</sup></a> nihil se praeter errorem insidiatoris texisset, et subeunda dimicatio totiens quot coniurati superessent, ut pacis condiciones ultro
<span class="innerMarginNote right">3</span>ferret Romanis. Iactatum in condicionibus nequiquam
de Tarquiniis in regnum restituendis, magis quia id negare ipse nequiverat Tarquiniis quam quod
<span class="innerMarginNote right">4</span>negatum iri sibi ab Romanis ignoraret. De agro Veientibus restituendo impetratum, expressaque necessitas
obsides dandi Romanis, si Ianiculo praesidium
deduci vellent. His condicionibus composita pace exercitum ab Ianiculo deduxit Porsinna et agro
<span class="innerMarginNote right">5</span>Romano excessit. Patres C. Mucio virtutis causa trans Tiberim agrum dono dedere quae postea sunt Mucia prata appellata.</p>
<p><span class="innerMarginNote right">6</span>Ergo ita honorata virtute feminae quoque ad publica
decora excitatae, et Cloelia virgo, una ex




</p></section><notes><section class="footnotes"><ul><li class="note" id="note_LCL114_260_1"><a class="footnoteCrossrefLink" href="#target_note_LCL114_260_1" title="Click to highlight in text"><sup class="lineRef">1</sup>ut cuiusque <span class="italic">Madvig</span>: utcumque Ω.</a></li><script type="text/javascript">document.getElementById('note_LCL114_260_1').style.display = "none";</script><li class="note" id="note_LCL114_260_2"><a class="footnoteCrossrefLink" href="#target_note_LCL114_260_2" title="Click to highlight in text"><sup class="lineRef">2</sup>a quo <span class="italic">Heumann</span>: quo Ω.</a></li><script type="text/javascript">document.getElementById('note_LCL114_260_2').style.display = "none";</script></ul></section></notes></section>