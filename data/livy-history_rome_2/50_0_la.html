<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 260</span>ad conferenda propius castra dimicandumque acie
<span class="innerMarginNote right">11</span>excivit. Medio inter castra campo ante suum quis
<span class="innerMarginNote right">12</span>que vallum infestis signis constitere. Multitudine aliquantum Volsci superabant; itaque effusi et contemptim
pugnam iniere. Consul Romanus nec promovit
aciem nec clamorem reddi passus defixis pilis stare suos iussit: ubi ad manum venisset hostis, tum
<span class="innerMarginNote right">13</span>coortos<a class="footnoteLink" href="#note_LCL114_316_1" id="target_note_LCL114_316_1"><sup>1</sup></a> tota vi gladiis rem gerere. Volsci cursu et clamore fessi cum se velut stupentibus metu intulissent
Romanis, postquam impressionem sensere ex adverso factam et ante oculos micare gladios, haud secus quam si in<a class="footnoteLink" href="#note_LCL114_316_2" id="target_note_LCL114_316_2"><sup>2</sup></a> insidias incidissent, turbati vertunt terga; et ne ad fugam quidem satis virium fuit, quia
<span class="innerMarginNote right">14</span>cursu in proelium ierant. Romani contra, quia principio
pugnae quieti steterant, vigentes corporibus, facile adepti fessos et castra impetu ceperunt et castris exutum hostem Velitras persecuti uno agmine
<span class="innerMarginNote right">15</span>victores cum victis in urbem inrupere; plusque ibi sanguinis promiscua omnium generum caede quam in ipsa dimicatione factum. Paucis data venia, qui inermes in deditionem venerunt.</p>
<p>XXXI. Dum haec in Volscis geruntur, dictator
Sabinos, ubi longe plurimum belli fuerat, fundit
<span class="innerMarginNote right">2</span>exuitque<a class="footnoteLink" href="#note_LCL114_316_3" id="target_note_LCL114_316_3"><sup>3</sup></a> castris. Equitatu immisso mediam turbaverat



</p></section><notes><section class="footnotes"><ul><li class="note" id="note_LCL114_316_1"><a class="footnoteCrossrefLink" href="#target_note_LCL114_316_1" title="Click to highlight in text"><sup class="lineRef">1</sup>coortos V?: cohortos (<span class="italic">or</span> -es) Ω.</a></li><script type="text/javascript">document.getElementById('note_LCL114_316_1').style.display = "none";</script><li class="note" id="note_LCL114_316_2"><a class="footnoteCrossrefLink" href="#target_note_LCL114_316_2" title="Click to highlight in text"><sup class="lineRef">2</sup>quam si in <span class="italic">ϛ</span>: quam <span class="italic">M</span>: quam si Ω.</a></li><script type="text/javascript">document.getElementById('note_LCL114_316_2').style.display = "none";</script><li class="note" id="note_LCL114_316_3"><a class="footnoteCrossrefLink" href="#target_note_LCL114_316_3" title="Click to highlight in text"><sup class="lineRef">3</sup>exuitque <span class="italic">Walters</span>: fugatque exuit Ω: fugaque exuitque <span class="italic">M.</span></a></li><script type="text/javascript">document.getElementById('note_LCL114_316_3').style.display = "none";</script></ul></section></notes></section>