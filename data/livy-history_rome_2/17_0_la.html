<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 246</span>primum aditum pontis, insignisque inter conspecta cedentium pugnae terga obversis comminus ad ineundum
proelium armis ipso miraculo audaciae obstupefecit
<span class="innerMarginNote right">6</span>hostis. Duos tamen cum eo pudor tenuit, Sp. Larcium<a class="footnoteLink" href="#note_LCL114_250_1" id="target_note_LCL114_250_1"><sup>1</sup></a> ac T. Herminium, ambos claros genere
<span class="innerMarginNote right">7</span>factisque. Cum his primam periculi procellam et quod tumultuosissimum pugnae erat parumper sustinuit;
deinde eos quoque ipsos exigua parte pontis relicta revocantibus qui rescindebant cedere in tutum
<span class="innerMarginNote right">8</span>coegit. Circumferens inde truces minaciter oculos ad proceres Etruscorum nunc singulos provocare, nunc increpare omnes: servitia regum superborum, suae libertatis immemores alienam oppugnatum venire.
<span class="innerMarginNote right">9</span>Cunctati aliquamdiu sunt, dum alius alium, ut proelium incipiant, circumspectant. Pudor deinde commovit aciem, et clamore sublato undique in unum
<span class="innerMarginNote right">10</span>hostem tela coniciunt. Quae cum in obiecto cuncta scuto haesissent, neque ille minus obstinatus ingenti pontem obtineret gradu, iam impetu conabantur detrudere virum, cum simul fragor rupti pontis, simul clamor Romanorum alacritate perfecti operis
<span class="innerMarginNote right">11</span>sublatus, pavore subito impetum sustinuit. Tum Cocles “Tiberine pater,” inquit, “te sancte precor, haec arma et hunc militem propitio flumine accipias.”
Ita sic armatus in Tiberim desiluit multisque superincidentibus telis incolumis ad suos tranavit,

</p></section><notes><section class="footnotes"><ul><li class="note" id="note_LCL114_250_1"><a class="footnoteCrossrefLink" href="#target_note_LCL114_250_1" title="Click to highlight in text"><sup class="lineRef">1</sup>Larcium Ω (<span class="italic">and Dion. Hal.</span> v. 23, 2): Lartium <span class="italic">O</span><sup>1</sup> (<span class="italic">or O</span>) <span class="italic">RDL</span>ϛ: Largium <span class="italic">F</span><sup>2</sup>ϛ.</a></li><script type="text/javascript">document.getElementById('note_LCL114_250_1').style.display = "none";</script></ul></section></notes></section>