<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 253</span>equitum creatos invenio. Consulares legere;
<span class="innerMarginNote right">6</span>ita lex iubebat de dictatore creando lata. Eo magis adducor ut credam Largium, qui consularis erat, potius quam M’. Valerium<a class="footnoteLink" href="#note_LCL114_276_1" id="target_note_LCL114_276_1"><sup>1</sup></a> Marci filium<a class="footnoteLink" href="#note_LCL114_276_2" id="target_note_LCL114_276_2"><sup>2</sup></a> Volesi nepotem,
qui nondum consul fuerat, moderatorem et
<span class="innerMarginNote right">7</span>magistrum consulibus appositum; quin,<a class="footnoteLink" href="#note_LCL114_276_3" id="target_note_LCL114_276_3"><sup>3</sup></a> si maxime ex ea familia legi dictatorem vellent, patrem multo potius M. Valerium spectatae virtutis et consularem virum legissent.</p>
<p><span class="innerMarginNote right">8</span>Creato dictatore primum Romae, postquam praeferri
secures viderunt, magnus plebem metus incessit,
ut intentiores essent ad dicto parendum. Neque enim, ut in consulibus qui pari potestate essent, alterius auxilium, neque provocatio erat neque
<span class="innerMarginNote right">9</span>ullum usquam nisi in cura parendi auxilium. Sabinis etiam creatus Romae dictator, eo magis quod propter
<span class="innerMarginNote right">10</span>se creatum crediderant, metum incussit. Itaque legatos de pace mittunt. Quibus orantibus dictatorem
senatumque ut veniam erroris hominibus adulescentibus darent, responsum, ignosci adulescentibus
posse, senibus non posse, qui bella ex bellis
<span class="innerMarginNote right">11</span>sererent. Actum tamen est de pace, impetrataque foret, si, quod impensae factum in bellum erat, praestare
Sabini—id enim postulatum erat—in animum induxissent. Bellum indictum: tacitae indutiae quietum annum tenuere.</p>
</section><notes><section class="footnotes"><ul><li class="note" id="note_LCL114_276_1"><a class="footnoteCrossrefLink" href="#target_note_LCL114_276_1" title="Click to highlight in text"><sup class="lineRef">1</sup>M’. Valerium <span class="italic">Gruter</span>: M. Valerium Ω.</a></li><script type="text/javascript">document.getElementById('note_LCL114_276_1').style.display = "none";</script><li class="note" id="note_LCL114_276_2"><a class="footnoteCrossrefLink" href="#target_note_LCL114_276_2" title="Click to highlight in text"><sup class="lineRef">2</sup>Marci filium <span class="italic">Rhenanus</span>: marci fufium (<span class="italic">or the like</span>) Ω.</a></li><script type="text/javascript">document.getElementById('note_LCL114_276_2').style.display = "none";</script><li class="note" id="note_LCL114_276_3"><a class="footnoteCrossrefLink" href="#target_note_LCL114_276_3" title="Click to highlight in text"><sup class="lineRef">3</sup>quin <span class="italic">Lehnert</span>: qui (quis <span class="italic">P</span>)Ω.</a></li><script type="text/javascript">document.getElementById('note_LCL114_276_3').style.display = "none";</script></ul></section></notes></section>