<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 266–267</span>nuntiatumque Coriolano est adesse ingens mulierum
agmen, ut<a class="footnoteLink" href="#note_LCL114_348_1" id="target_note_LCL114_348_1"><sup>1</sup></a> qui nec publica maiestate in legatis nec in sacerdotibus tanta offusa oculis animoque religione motus esset, multo obstinatior adversus lacrimas
<span class="innerMarginNote right">4</span>muliebres erat. Dein familiarium quidam qui insignem
maestitia inter ceteras cognoverat Veturiam inter nurum nepotesque stantem, “Nisi me frustrantur,”
inquit, “oculi, mater tibi coniunxque et liberi
<span class="innerMarginNote right">5</span>adsunt.” Coriolanus prope ut amens consternatus ab sede sua cum ferret matri obviae complexum, mulier in iram ex precibus versa “Sine, priusquam complexum accipio, sciam,” inquit, “ad hostem an ad filium venerim, captiva materne in castris tuis sim.
<span class="innerMarginNote right">6</span>In hoc me longa vita et infelix senecta traxit, ut
<span class="innerMarginNote right">7</span>exsulem te, deinde hostem viderem? Potuisti populari
hanc terram, quae te genuit atque aluit? Non tibi quamvis infesto animo et minaci perveneras ingredienti fines ira cecidit? Non, cum in conspectu Roma fuit, succurrit ‘Intra illa moenia domus ac
<span class="innerMarginNote right">8</span>penates mei sunt, mater coniunx liberique’? Ergo ego nisi peperissem, Roma non oppugnaretur; nisi filium haberem, libera in libera patria mortua essem. Sed ego nihil iam pati nec tibi turpius nec<a class="footnoteLink" href="#note_LCL114_348_2" id="target_note_LCL114_348_2"><sup>2</sup></a> mihi miserius possum nec, ut sum miserrima, diu futura
<span class="innerMarginNote right">9</span>sum: de his videris, quos, si pergis, aut immatura


</p></section><notes><section class="footnotes"><ul><li class="note" id="note_LCL114_348_1"><a class="footnoteCrossrefLink" href="#target_note_LCL114_348_1" title="Click to highlight in text"><sup class="lineRef">1</sup>agmen ut <span class="italic">O</span>ϛ: agmen in (ut <span class="italic">B</span>) primo ut Ω.</a></li><script type="text/javascript">document.getElementById('note_LCL114_348_1').style.display = "none";</script><li class="note" id="note_LCL114_348_2"><a class="footnoteCrossrefLink" href="#target_note_LCL114_348_2" title="Click to highlight in text"><sup class="lineRef">2</sup>nec <span class="italic">Bekker:</span> quam Ω: <span class="italic">Conway and Walters read</span> &lt;us&gt; - quam <span class="italic">with M. Müller, and order the words thus</span>, ego mihi miserius nihil iam pati nec tibi turpius usquam possum.</a></li><script type="text/javascript">document.getElementById('note_LCL114_348_2').style.display = "none";</script></ul></section></notes></section>