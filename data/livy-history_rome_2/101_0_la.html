<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 283</span>ne utique experiri vellet imperium cuius vis omnis in
<span class="innerMarginNote right">5</span>consensu oboedientium esset. Negare volgo milites se ad contionem ituros, passimque exaudiri voces postulantium ut castra ex Volsco agro moveantur. Hostem victorem paulo ante prope in portis ac vallo fuisse, ingentisque mali non suspicionem modo sed
<span class="innerMarginNote right">6</span>apertam speciem obversari ante oculos. Victus tandem,
quando quidem nihil praeter tempus noxae lucrarentur, remissa contione iter in insequentem diem pronuntiari cum iussisset, prima luce classico
<span class="innerMarginNote right">7</span>signum profectionis dedit. Cum maxime agmen e castris explicaretur, Volsci, ut eodem signo excitati, novissimos adoriuntur. A quibus perlatus ad primos tumultus eo pavore signaque et ordines turbavit ut neque imperia exaudiri neque instrui acies posset.
<span class="innerMarginNote right">8</span>Nemo ullius nisi fugae memor. Ita effuso agmine per stragem corporum armorumque evasere ut prius
<span class="innerMarginNote right">9</span>hostis desisteret sequi quam Romanus fugere. Tandem
conlectis ex dissipato cursu militibus consul, cum revocando nequiquam suos persecutus esset, in pacato agro castra posuit; advocataque contione invectus
haud falso in proditorem exercitum militaris
<span class="innerMarginNote right">10</span>disciplinae, desertorem signorum, ubi signa, ubi arma essent singulos rogitans, inermes milites, signo
</p></section><notes></notes></section>