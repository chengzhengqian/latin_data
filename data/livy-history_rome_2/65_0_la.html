<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 266</span>consules erant. Eos recensentes legiones, praesidia per muros aliaque in quibus stationes vigiliasque esse placuerat loca distribuentis multitudo ingens pacem poscentium primum seditioso clamore conterruit, deinde vocare senatum, referre de legatis ad Cn.
<span class="innerMarginNote right">10</span>Marcium mittendis coegit. Acceperunt relationem patres, postquam apparuit labare plebis animos, missique
<span class="innerMarginNote right">11</span>de pace ad Marcium oratores. Atrox responsum
rettulerunt: si Volscis ager redderetur, posse agi de pace; si praeda belli per otium frui velint, memorem se et civium iniuriae et hospitum beneficii adnisurum ut appareat exsilio sibi inritatos non
<span class="innerMarginNote right">12</span>fractos animos esse. Iterum deinde iidem missi non recipiuntur in castra. Sacerdotes quoque suis insignibus velatos isse supplices ad castra hostium traditum est; nihilo magis quam legatos flexisse animum.</p>
<p> <span class="marginNote left"><span class="sc">a.u.c.</span> 266â€“267</span>XL. Tum matronae ad Veturiam, matrem Coriolani,
Volumniamque uxorem frequentes coeunt. Id publicum consilium an muliebris timor fuerit parum
<span class="innerMarginNote right">2</span>invenio; pervicere certe ut et Veturia, magno natu mulier, et Volumnia duos parvos ex Marcio ferens filios secum in castra hostium irent et, quoniam armis viri defendere urbem non possent, mulieres precibus
<span class="innerMarginNote right">3</span>lacrimisque defenderent. Ubi ad castra ventum est


</p></section><notes></notes></section>