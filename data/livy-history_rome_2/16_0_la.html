<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 246</span>indulgentia patrum asperis postmodum rebus in obsidione
ac fame adeo concordem civitatem tenuit ut regium nomen non summi magis quam infimi horrerent,
<span class="innerMarginNote right">8</span>nec quisquam unus malis artibus postea tam popularis esset quam tum bene imperando universus senatus fuit.</p>
<p>X. Cum hostes adessent, pro se quisque in urbem ex agris demigrant, urbem ipsam saepiunt praesidiis.
<span class="innerMarginNote right">2</span>Alia muris, alia Tiberi obiecto videbantur tuta: pons sublicius iter paene hostibus dedit, ni unus vir fuisset, Horatius Cocles; id munimentum illo die fortuna
<span class="innerMarginNote right">3</span>urbis Romanae habuit. Qui positus forte in statione pontis, cum captum repentino impetu Ianiculum atque inde citatos decurrere hostes vidisset trepidamque
turbam suorum arma ordinesque relinquere, reprehensans singulos, obsistens obtestansque deum
<span class="innerMarginNote right">4</span>et hominum fidem testabatur nequiquam deserto praesidio eos fugere; si transitum ponte<a class="footnoteLink" href="#note_LCL114_248_1" id="target_note_LCL114_248_1"><sup>1</sup></a> a tergo reliquissent, iam plus hostium in Palatio Capitolioque quam in Ianiculo fore. Itaque monere, praedicere ut pontem ferro, igni, quacumque vi possint, interrumpant:
se impetum hostium, quantum corpore
<span class="innerMarginNote right">5</span>uno posset obsisti, excepturum. Vadit inde in

</p></section><notes><section class="footnotes"><ul><li class="note" id="note_LCL114_248_1"><a class="footnoteCrossrefLink" href="#target_note_LCL114_248_1" title="Click to highlight in text"><sup class="lineRef">1</sup>ponte <span class="italic">Postgate</span>: pontem Î©.</a></li><script type="text/javascript">document.getElementById('note_LCL114_248_1').style.display = "none";</script></ul></section></notes></section>