<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 259</span>eum praeesse annonae, mercatorum collegium instituere,
<span class="innerMarginNote right">6</span>sollemnia pro pontifice iussit suscipere. Populus
dedicationem aedis dat M. Laetorio, primi pili centurioni, quod facile appareret non tam ad honorem
eius, cui curatio altior fastigio suo data esset,
<span class="innerMarginNote right">7</span>factum quam ad consulum ignominiam. Saevire inde utique consulum alter patresque; sed plebi creverant
animi, et longe alia quam primo instituerant via
<span class="innerMarginNote right">8</span>grassabantur. Desperato enim consulum senatusque auxilio, cum in ius duci debitorem vidissent, undique convolabant. Neque decretum exaudiri consulis prae strepitu et clamore poterat, neque cum decresset
<span class="innerMarginNote right">9</span>quisquam obtemperabat. Vi agebatur, metusque omnis et periculum,<a class="footnoteLink" href="#note_LCL114_304_1" id="target_note_LCL114_304_1"><sup>1</sup></a> cum in conspectu consulis singuli
a pluribus violarentur, in creditores a debitoribus
<span class="innerMarginNote right">10</span>verterant. Super haec timor incessit Sabini belli; dilectuque decreto nemo nomen dedit, furente Appio et insectante ambitionem collegae, qui populari silentio
rem publicam proderet, et ad id quod de credita pecunia ius non dixisset, adiceret ut ne dilectum
<span class="innerMarginNote right">11</span>quidem ex senatus consulto haberet: non esse tamen desertam omnino rem publicam neque proiectum consulare imperium, se unum et suae et patrum
<span class="innerMarginNote right">12</span>maiestatis vindicem fore. Cum circumstaret cotidiana
multitudo licentia accensa, arripi unum insignem



</p></section><notes><section class="footnotes"><ul><li class="note" id="note_LCL114_304_1"><a class="footnoteCrossrefLink" href="#target_note_LCL114_304_1" title="Click to highlight in text"><sup class="lineRef">1</sup>periculum <span class="italic">M</span>: periculum libertatis Î©.</a></li><script type="text/javascript">document.getElementById('note_LCL114_304_1').style.display = "none";</script></ul></section></notes></section>