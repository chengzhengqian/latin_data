<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

terroris gratia in conspectu Caesaris collocaverat, reducit in castra.</p>
</section>
<section class="div2">
<p><span class="br"></span><span class="lineNumber">71</span><span class="br"></span>Caesar contra eiusmodi hostium genera copias suas non ut imperator exercitum veteranum victoremque
maximis rebus gestis, sed ut lanista tirones gladiatores condocefacere; quot pedes se reciperent ab hoste et quem ad modum obversi adversariis et in quantulo spatio resisterent, modo procurrerent modo recederent comminarenturque impetum, ac prope quo loco et quem ad modum tela mitterent, praecipere.
Mirifice enim hostium levis armatura anxium exercitum nostrum atque sollicitum habebat, quia et equites deterrebat proelium inire propter equorum interitum, quod eos iaculis interficiebat, et legionarium militem defatigabat propter velocitatem:
gravis enim armaturae miles simul atque ab eis insectatus constiterat in eosque impetum fecerat, illi veloci cursu periculum facile vitabant.</p>
</section>
<section class="div2">
<p><span class="br"></span><span class="lineNumber">72</span><span class="br"></span>Quibus ex rebus Caesar vehementer commovebatur
quod, quotienscunque proelium<a class="footnoteLink" href="#note_LCL402_256_1" id="target_note_LCL402_256_1"><sup>1</sup></a> erat commissum,
equitatu suo sine legionario milite hostium equitatui levique armaturae eorum nullo modo par esse poterat. Sollicitabatur autem his rebus, quod nondum legiones hostium cognoverat, et quonam modo sustinere se posset ab eorum equitatu levique

</p></section><notes><section class="footnotes"><ul><li class="note" id="note_LCL402_256_1"><a class="footnoteCrossrefLink" href="#target_note_LCL402_256_1" title="Click to highlight in text"><sup class="lineRef">1</sup>quodcumque proelium quotiens <span class="italic">most MSS.</span> quod, quotienscunque
proelium <span class="italic">Woelfflin.</span></a></li><script type="text/javascript">document.getElementById('note_LCL402_256_1').style.display = "none";</script></ul></section></notes></section>