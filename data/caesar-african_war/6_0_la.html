<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

nullae casu advenerunt; reliquae, ut est ei nuntiatum,
incertae locorum Uticam versus petere visae sunt. Interim Caesar a mari non digredi neque mediterranea petere propter navium errorem equitatumque
in navibus omnem continere, ut arbitror, ne agri vastarentur; aquam in navis iubet comportari. Remiges interim, qui aquatum e navibus exierant, subito equites Mauri neque opinantibus Caesarianis adorti multos iaculis convulnerarunt, non nullos interfecerunt. Latent enim in insidiis cum equis inter convallis ut subito exsistant,<a class="footnoteLink" href="#note_LCL402_156_1" id="target_note_LCL402_156_1"><sup>1</sup></a> non ut in campo comminus depugnent.</p>
</section>
<section class="div2">
<p><span class="br"></span><span class="lineNumber">8</span><span class="br"></span>Caesar interim in Sardiniam nuntios cum litteris et in reliquas provincias finitimas dimisit, ut sibi auxilia, commeatus, frumentum, simul atque litteras legissent, mittenda curarent, exoneratisque partim navibus longis Rabirium Postumum in Siciliam ad secundum commeatum arcessendum mittit. Vatinium<a class="footnoteLink" href="#note_LCL402_156_2" id="target_note_LCL402_156_2"><sup>2</sup></a>
cum X navibus longis ad reliquas navis onerarias conquirendas quae deerrassent et simul mare tuendum ab hostibus iubet proficisci. Item C. Sallustium Crispum praetorem ad Cercinam insulam versus, quam adversarii tenebant, cum parte navium ire iubet, quod ibi magnum numerum frumenti esse audiebat. Haec ita imperabat unicuique, ita praecipiebat
uti fieri posset necne locum excusatio nullum haberet nec moram tergiversatio. Ipse interea ex perfugis et incolis cognitis condicionibus


</p></section><notes><section class="footnotes"><ul><li class="note" id="note_LCL402_156_1"><a class="footnoteCrossrefLink" href="#target_note_LCL402_156_1" title="Click to highlight in text"><sup class="lineRef">1</sup>et . . . exsistunt <span class="italic">MSS.</span>: ut . . . exsistant <span class="italic">Hoffmann; but the interpretation of the whole sentence is doubtful.</span></a></li><script type="text/javascript">document.getElementById('note_LCL402_156_1').style.display = "none";</script><li class="note" id="note_LCL402_156_2"><a class="footnoteCrossrefLink" href="#target_note_LCL402_156_2" title="Click to highlight in text"><sup class="lineRef">2</sup>interim <span class="italic">MSS.</span>: Vatinium <span class="italic">Schneider.</span></a></li><script type="text/javascript">document.getElementById('note_LCL402_156_2').style.display = "none";</script></ul></section></notes></section>