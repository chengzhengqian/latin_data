<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

Ex qua re subito in terrorem converso equitatu Numidarum recta in castra fugere contendit. Galli Germanique, qui restiterant, ex superiore loco et post tergum circumventi fortiterque restantes conciduntur universi. Quod ubi legiones Scipionis, quae pro castris erant instructae, animum adverterunt, metu ac terrore occaecatae omnibus portis in sua castra fugere coeperunt. Postquam Scipione eiusque copiis campo collibusque exturbatis atque in castra compulsis cum receptui Caesar cani iussisset equitatumque
omnem intra suas munitiones recepisset, campo purgato animadvertit mirifica corpora Gallorum
Germanorumque; qui partim eius auctoritatem
erant ex Gallia secuti, partim pretio pollicitationibusque
adducti ad eum se contulerant, non nulli, qui ex Curionis proelio capti conservatique parem gratiam in fide pariter tuenda<a class="footnoteLink" href="#note_LCL402_208_1" id="target_note_LCL402_208_1"><sup>1</sup></a> praestare voluerant. Horum corpora mirifica specie amplitudineque
caesa toto campo ac prostrata diverse iacebant.</p>
</section>
<section class="div2">
<p><span class="br"></span><span class="lineNumber">41</span><span class="br"></span>His rebus gestis Caesar postero die ex omnibus praesidiis cohortis deduxit atque omnis suas copias in campo instruxit. Scipio suis male acceptis, occisis convulneratisque intra suas continere se munitiones coepit. Caesar instructa acie secundum infimas iugi radices propius munitiones leniter accessit. Iamque

</p></section><notes><section class="footnotes"><ul><li class="note" id="note_LCL402_208_1"><a class="footnoteCrossrefLink" href="#target_note_LCL402_208_1" title="Click to highlight in text"><sup class="lineRef">1</sup>partienda <span class="italic">MSS.</span>: pariter tuenda <span class="italic">Hoffmann.</span></a></li><script type="text/javascript">document.getElementById('note_LCL402_208_1').style.display = "none";</script></ul></section></notes></section>