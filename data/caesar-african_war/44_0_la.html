<section class="div1 language" lang="la"><header><hgroup><h1>Caesar</h1></hgroup></header><section class="div2">
</section>
<section class="div2">
<p><span class="br"></span><span class="lineNumber">56</span><span class="br"></span>Caesar bracchiis perfectis promotisque usque eo quo telum ex oppido adigi non posset castra munit, ballistis scorpionibusque crebris ante frontem castrorum
contra oppidum collocatis defensores muri deterrere non intermittit eoque quinque legiones ex superioribus castris deducit. Qua facultate oblata inlustriores notissimique conspectum amicorum propinquorumque
efflagitabant atque inter se colloquebantur.
Quae res quid utilitatis haberet Caesarem non fallebat: namque Gaetuli ex equitatu regio nobiliores equitumque praefecti, quorum patres cum Mario ante meruerant eiusque beneficio agris finibusque
donati post Sullae victoriam sub Hiempsalis regis erant dati potestatem, occasione capta nocte iam luminibus accensis cum equis calonibusque suis circiter mille perfugiunt in Caesaris castra quae erant in campo proxime Uzittae locata.</p>
</section>
<section class="div2">
<p><span class="br"></span><span class="lineNumber">57</span><span class="br"></span>Quod postquam Scipio quique cum eo erant cognoverunt, cum commoti ex tali incommodo essent, fere per id tempus M. Aquinum cum C. Saserna colloquentem
viderunt Scipio mittit ad Aquinum, nihil attinere eum cum adversariis colloqui. Cum nihilo minus eius sermonem nuntius ad Scipionem<a class="footnoteLink" href="#note_LCL402_232_1" id="target_note_LCL402_232_1"><sup>1</sup></a> referret sed restare ut reliqua quae sibi<a class="footnoteLink" href="#note_LCL402_232_2" id="target_note_LCL402_232_2"><sup>2</sup></a> vellet perageret, viator praeterea ab Iuba ad eum est missus qui


</p></section><notes><section class="footnotes"><ul><li class="note" id="note_LCL402_232_1"><a class="footnoteCrossrefLink" href="#target_note_LCL402_232_1" title="Click to highlight in text"><sup class="lineRef">1</sup>se <span class="italic">MSS.</span>: Scipionem <span class="italic">Davies.</span></a></li><script type="text/javascript">document.getElementById('note_LCL402_232_1').style.display = "none";</script><li class="note" id="note_LCL402_232_2"><a class="footnoteCrossrefLink" href="#target_note_LCL402_232_2" title="Click to highlight in text"><sup class="lineRef">2</sup>si <span class="italic">MSS.</span>: sibi <span class="italic">Oudendorp.</span></a></li><script type="text/javascript">document.getElementById('note_LCL402_232_2').style.display = "none";</script></ul></section></notes></section>