<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

extremum insequi coeperunt. Quae res cum animadversa
esset, subito legionarii consistunt et equites, quamquam erant pauci, tamen contra tantam multitudinem audacissime concurrunt. Accidit res incredibilis, ut equites minus XXX Galli Maurorum equitum II milia loco pellerent fugarentque in oppidum. Postquam repulsi et coniecti erant intra munitiones, Caesar iter constitutum ire contendit. Quod cum saepius facerent et modo insequerentur, modo rursus ab equitibus in oppidum repellerentur, cohortibus paucis ex veteranis quas secum habebat in extremo agmine collocatis et parte equitatus iter leniter cum reliquis facere coepit. Ita quanto longius ab oppido discedebatur, tanto tardiores ad insequendum erant Numidae. Interim in itinere ex oppidis et castellis legationes venire, polliceri frumentum
paratosque esse quae imperasset facere. Itaque eo die castra posuit ad oppidum Ruspinam.</p>
</section>
<section class="div2">
<p><span class="br"></span><span class="lineNumber">7</span><span class="br"></span>Kal. Ianuariis<a class="footnoteLink" href="#note_LCL402_154_1" id="target_note_LCL402_154_1"><sup>1</sup></a> inde movit et pervenit ad oppidum Leptim, liberam civitatem et immunem. Legati ex oppido obviam veniunt, libenter se omnia facturos quae vellet pollicentur. Itaque centurionibus ad portas oppidi et custodiis impositis, ne quis miles in oppidum introiret aut iniuriam faceret cuipiam incolae, non longe ab oppido secundum litus facit castra. Eodemque naves onerariae et longae non




</p></section><notes><section class="footnotes"><ul><li class="note" id="note_LCL402_154_1"><a class="footnoteCrossrefLink" href="#target_note_LCL402_154_1" title="Click to highlight in text"><sup class="lineRef">1</sup><span class="italic">I have followed Schneider in transferring this date from the foot of chapter</span> 6. <span class="italic">cf. Ch. 5, Note 1.</span></a></li><script type="text/javascript">document.getElementById('note_LCL402_154_1').style.display = "none";</script></ul></section></notes></section>