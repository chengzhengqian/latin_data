<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

minus mille passus ab oppido Uzitta, quod Scipio tenebat, aberant legiones Iulianae, cum Scipio veritus ne oppidum amitteret, unde aquari reliquis-que rebus sublevari eius exercitus consuerat, eductis omnibus copiis quadruplici acie instructa ex instituto suo, prima equestri turmatim derecta elephantisque turritis interpositis armatisque, suppetias ire contendit—quod ubi Caesar animadvertit, arbitratus Scipionem ad dimicandum paratum ad se certo animo venire, in eo loco, quo paulo ante commemoravi,
ante oppidum constitit—suamque aciem mediam eo oppido texit; dextrum sinistrumque cornu, ubi elephanti erant, in conspectu patenti adversariorum constituit.<a class="footnoteLink" href="#note_LCL402_210_1" id="target_note_LCL402_210_1"><sup>1</sup></a></p>
</section>
<section class="div2">
<p><span class="br"></span><span class="lineNumber">42</span><span class="br"></span>Cum iam prope solis occasum Caesar exspectavisset neque ex eo loco quo constiterat Scipionem progredi propius se animadvertisset locoque se magis defendere, si res coegisset, quam in campo comminus consistere audere, non est visa ratio propius accedendi eo die ad oppidum, quoniam ibi praesidium grande Numidarum esse cognoverat, hostisque mediam aciem suam oppido texisse et sibi difficile factu esse intellexit
simul et oppidum uno tempore oppugnare et in acie in cornu dextro ac sinistro ex iniquiore loco pugnare, praesertim cum milites a mane diei ieiuni

</p></section><notes><section class="footnotes"><ul><li class="note" id="note_LCL402_210_1"><a class="footnoteCrossrefLink" href="#target_note_LCL402_210_1" title="Click to highlight in text"><sup class="lineRef">1</sup><span class="italic">I have followed Dinter’s punctuation of this difficult sentence. Though either Caesar or Scipio could be the subject of</span> texit, <span class="italic">the clause</span> ubi elephanti erant <span class="italic">strongly suggests that Scipio is the subject of</span> constituit.</a></li><script type="text/javascript">document.getElementById('note_LCL402_210_1').style.display = "none";</script></ul></section></notes></section>