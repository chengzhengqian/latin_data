<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

in oppidum ad Considium. Quo simul atque captivus cum pervenisset litterasque, ut erat mandatum, Considio porrigere coepisset, prius quam acciperet ille, ‘Unde,’ inquit, ‘istas?’ Tum captivus:
‘Imperatore a Caesare.’ Tum Considius, ‘Unus est,’ inquit, ‘Scipio imperator hoc tempore populi Romani’; deinde in conspectu suo statim captivum interfici iubet litterasque nondum perlectas,
sicut erant signatae, dat homini certo ad Scipionem perferendas.</p>
</section>
<section class="div2">
<p><span class="br"></span><span class="lineNumber">5</span><span class="br"></span>Postquam una nocte et die ad oppidum consumpta neque responsum ullum a Considio dabatur, neque ei reliquae copiae succurrebant neque equitatu abundabat
et ad oppidum oppugnandum non satis copiarum habebat et eas tironum neque primo adventu convulnerari
exercitum volebat, et oppidi egregia munitio et difficilis ad oppugnandum erat ascensus et nuntiabatur auxilia magna equitatus oppidanis suppetias venire, non est visa ratio ad oppugnandum oppidum commorandi, ne, dum in ea re est Caesar occupatus, circumventus a tergo ab equitatu hostium laboraret.</p>
</section>
<section class="div2">
<p><span class="br"></span><span class="lineNumber">6</span><span class="br"></span>Itaque castra cum movere vellet, subito ex oppido erupit multitudo atque equitatus subsidio uno tempore eis casu succurrit, qui erat missus a Iuba ad stipendium accipiendum, castraque, unde Caesar egressus iter facere coeperat, occupant et eius agmen


</p></section><notes></notes></section>