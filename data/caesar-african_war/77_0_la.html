<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

ordines duxerant, Thapsitanis HS |X͞X͞, conventui eorum HS |X͞X͞X͞, itemque<a class="footnoteLink" href="#note_LCL402_298_1" id="target_note_LCL402_298_1"><sup>1</sup></a> Hadrumetinis HS |X͞X͞X͞, conventui eorum HS |L͞ multae nomine imponit; civitates bonaque eorum ab omni iniuria rapinisque defendit. Leptitanos, quorum superioribus annis bona Iuba diripuerat, et ad senatum questi per legatos atque arbitris a senatu datis sua receperant. XXX centenis milibus pondo olei in annos singulos multat, ideo quod initio per dissensionem principum societatem cum Iuba inierant eumque armis, militibus,
pecunia iuverant. Thysdritanos propter humilitatem civitatis certo numero frumenti multat.</p>
</section>
<section class="div2">
<p><span class="br"></span><span class="lineNumber">98</span><span class="br"></span>His rebus gestis Idibus Iun. Uticae classem conscendit
et post diem tertium Caralis in Sardiniam pervenit. Ibi Sulcitanos, quod Nasidium eiusque classem receperant copiisque iuverant, HS C multat et pro decumis octavas pendere iubet bonaque paucorum vendit et ante diem IIII Kal. Quint. navis conscendit et a Caralibus secundum terram provectus duodetricesimo die, ideo quod tempestatibus
in portibus cohibebatur, ad urbem Romam venit.</p>
</section><notes><section class="footnotes"><ul><li class="note" id="note_LCL402_298_1"><a class="footnoteCrossrefLink" href="#target_note_LCL402_298_1" title="Click to highlight in text"><sup class="lineRef">1</sup>itemque <span class="italic">appears in the MSS. before</span> Thapsitanis: <span class="italic">Nipperdey
transposed it.</span></a></li><script type="text/javascript">document.getElementById('note_LCL402_298_1').style.display = "none";</script></ul></section></notes></section>