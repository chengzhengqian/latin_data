<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

Scipionis et qui cum eo bellum contra se gerebant, miserari—regium enim equitatum Scipio ex provincia
Africa alebat—tanta homines esse dementia ut malint regis esse vectigales quam cum civibus in patria in suis fortunis esse incolumes.</p>
</section>
<section class="div2">
<p><span class="br"></span><span class="lineNumber">9</span><span class="br"></span>Caesar a. d. IIII<a class="footnoteLink" href="#note_LCL402_158_1" id="target_note_LCL402_158_1"><sup>1</sup></a> Non. Ian. castra movet; Lepti sex cohortium praesidio cum Saserna relicto ipse rursus unde pridie venerat Ruspinam cum reliquis copiis convertit ibique sarcinis exercitus relictis ipse cum expedita manu proficiscitur circum villas frumentatum oppidanisque imperat ut plaustra iumentaque omnia sequantur. Itaque magno numero frumenti invento Ruspinam redit. Huc<a class="footnoteLink" href="#note_LCL402_158_2" id="target_note_LCL402_158_2"><sup>2</sup></a> eum idcirco
existimo recepisse, ut maritima oppida post se ne vacua relinqueret praesidioque firmata ad classim receptacula muniret.</p>
</section>
<section class="div2">
<p><span class="br"></span><span class="lineNumber">10</span><span class="br"></span>Itaque ibi relicto P. Saserna, fratre eius quem Lepti in proximo oppido reliquerat, cum legione, iubet comportari ligna in oppidum quam plurima; ipse cum cohortibus VII, quae ex veteranis legionibus in classe cum Sulpicio et Vatinio rem gesserant, ex oppido Ruspina egressus proficiscitur ad portum, qui abest ab oppido milia passuum duo, ibique classem sub vesperum cum ea copia conscendit.






</p></section><notes><section class="footnotes"><ul><li class="note" id="note_LCL402_158_1"><a class="footnoteCrossrefLink" href="#target_note_LCL402_158_1" title="Click to highlight in text"><sup class="lineRef">1</sup>III <span class="italic">MSS</span>.: IIII <span class="italic">Schneider.</span></a></li><script type="text/javascript">document.getElementById('note_LCL402_158_1').style.display = "none";</script><li class="note" id="note_LCL402_158_2"><a class="footnoteCrossrefLink" href="#target_note_LCL402_158_2" title="Click to highlight in text"><sup class="lineRef">2</sup>hoc <span class="italic">MSS.</span>: huc <span class="italic">Davies.</span></a></li><script type="text/javascript">document.getElementById('note_LCL402_158_2').style.display = "none";</script></ul></section></notes></section>