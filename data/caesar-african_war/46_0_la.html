<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

Equo circumvectus legionesque cohortatus signo dato accessum hostium aucupabatur. Ipse enim a suis munitionibus longius non sine ratione non<a class="footnoteLink" href="#note_LCL402_236_1" id="target_note_LCL402_236_1"><sup>1</sup></a> procedebat, quod in oppido Uzittae, quod Scipio tenebat, hostium erant cohortes armatae; eidem autem oppido ad dextrum latus eius cornu erat oppositum, verebaturque ne, si praetergressus esset, ex oppido eruptione facta ab latere eum adorti conciderent. Praeterea haec quoque eum causa tardavit, quod erat locus quidam perimpeditus ante aciem Scipionis, quem suis impedimento ad ultro occurrendum fore existimabat.</p>
</section>
<section class="div2">
<p><span class="br"></span><span class="lineNumber">59</span><span class="br"></span>Non arbitror esse praetermittendum, quem ad modum exercitus utriusque fuerint in aciem instructi. Scipio hoc modo aciem derexit. Collocabat in fronte suas et Iubae legiones, post eas autem Numidas in subsidiaria acie ita extenuatos et in longitudinem derectos ut procul simplex esse acies media ab legionariis militibus videretur.<a class="footnoteLink" href="#note_LCL402_236_2" id="target_note_LCL402_236_2"><sup>2</sup></a> Elephantos dextro sinistroque cornu collocaverat aequalibus inter eos intervallis interiectis, post autem elephantos armaturas
levis Numidasque auxiliaris substituerat. Equitatum frenatum universum in suo dextro cornu disposuerat: sinistrum enim cornu oppido Uzitta claudebatur neque erat spatium equitatus explicandi. Praeterea Numidas levisque armaturae infinitam multitudinem ad dextram partem suae aciei opposuerat
fere interiecto non minus mille passuum spatio et ad collis radices magis appulerat longiusque ab adversariorum suisque copiis promovebat, id hoc consilio ut, cum acies duae inter se concurrissent,


</p></section><notes><section class="footnotes"><ul><li class="note" id="note_LCL402_236_1"><a class="footnoteCrossrefLink" href="#target_note_LCL402_236_1" title="Click to highlight in text"><sup class="lineRef">1</sup>non <span class="italic">added by Aldus.</span></a></li><script type="text/javascript">document.getElementById('note_LCL402_236_1').style.display = "none";</script><li class="note" id="note_LCL402_236_2"><a class="footnoteCrossrefLink" href="#target_note_LCL402_236_2" title="Click to highlight in text"><sup class="lineRef">2</sup><span class="italic">After</span> videretur <span class="italic">the MSS. add</span> in cornibus autem duplex esse existimabatur. <span class="italic">Nipperdey deleted them.</span></a></li><script type="text/javascript">document.getElementById('note_LCL402_236_2').style.display = "none";</script></ul></section></notes></section>