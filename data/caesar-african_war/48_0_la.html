<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

tempus acciderit numquam quin dimicaretur, a mane usque ad horam X. diei perstiterunt. Iamque Caesar dum exercitum intra munitiones suas reducere coepisset, subito universus equitatus ulterior Numidarum
Gaetulorumque sine frenis ad dextram partem<a class="footnoteLink" href="#note_LCL402_240_1" id="target_note_LCL402_240_1"><sup>1</sup></a> se movere propiusque Caesaris castra quae erant in colle se conferre coepit, frenatus autem Labieni eques in loco permanere legionesque distinere: cum subito pars equitatus Caesaris cum levi armatura contra Gaetulos iniussu ac temere longius progressi paludemque transgressi multitudinem hostium pauci sustinere non potuerunt levique armatura deserta pulsi<a class="footnoteLink" href="#note_LCL402_240_2" id="target_note_LCL402_240_2"><sup>2</sup></a> convulneratique uno equite amisso, multis equis sauciis, levis armaturae XXVII occisis ad suos refugerunt. Quo secundo equestri proelio facto Scipio laetus in castra nocte copias reduxit. Quod proprium gaudium bellantibus fortuna tribuere non decrevit: namque postero die Caesar cum partem equitatus sui frumentandi gratia Leptim misisset, in itinere praedatores equites Numidas Gaetulosque ex improviso adorti circiter C partim occiderunt, partim vivorum potiti sunt. Caesar interim cotidie legiones in campum deducere atque opus facere vallumque et fossam per medium campum ducere adversariorumque excursionibus ita officere non


</p></section><notes><section class="footnotes"><ul><li class="note" id="note_LCL402_240_1"><a class="footnoteCrossrefLink" href="#target_note_LCL402_240_1" title="Click to highlight in text"><sup class="lineRef">1</sup>ad dextram partem, <span class="italic">given by all MSS., is difficult, since the encircling manoeuvre (ch.</span> 59) <span class="italic">apparently required them to move to their left. The choice seems to lie between interpreting the phrase as denoting position rather than direction, or amending with Nipperdey to</span> ab dextra parte.</a></li><script type="text/javascript">document.getElementById('note_LCL402_240_1').style.display = "none";</script><li class="note" id="note_LCL402_240_2"><a class="footnoteCrossrefLink" href="#target_note_LCL402_240_2" title="Click to highlight in text"><sup class="lineRef">2</sup>deserti ac pulsi <span class="italic">MSS.</span>: deserta pulsi <span class="italic">Nipperdey.</span></a></li><script type="text/javascript">document.getElementById('note_LCL402_240_2').style.display = "none";</script></ul></section></notes></section>