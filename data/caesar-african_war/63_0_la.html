<section class="div1 language" lang="la"><header><hgroup><h1>Caesar</h1></hgroup></header><section class="div2">
</section>
<section class="div2">
<p><span class="br"></span><span class="lineNumber">80</span><span class="br"></span>Erat stagnum salinarum, inter quod et mare angustiae quaedam non amplius mille et D passus intererant; quas Scipio intrare et Thapsitanis auxilium ferre conabatur. Quod futurum Caesarem non fefellerat. Namque pridie in eo loco castello munito ibique III cohortium<a class="footnoteLink" href="#note_LCL402_270_1" id="target_note_LCL402_270_1"><sup>1</sup></a> praesidio relicto ipse cum reliquis copiis lunatis castris Thapsum operibus circummunivit. Scipio interim exclusus ab incepto, itinere supra stagnum postero die et nocte confecto, caelo albente non longe a castris praesidioque quod supra commemoravi MD passibus ad mare versus consedit et castra munire coepit. Quod postquam Caesari nuntiatum est, milite ab opere deducto, castris praesidio Asprenate pro consule cum legionibus duabus relicto ipse cum expedita copia in eum locum citatim contendit, classisque parte ad Thapsum relicta reliquas navis iubet post hostium tergum quam




</p></section><notes><section class="footnotes"><ul><li class="note" id="note_LCL402_270_1"><a class="footnoteCrossrefLink" href="#target_note_LCL402_270_1" title="Click to highlight in text"><sup class="lineRef">1</sup><span class="italic">The MSS. omit</span> cohortium, <span class="italic">which Woeljflin conjcctured.</span></a></li><script type="text/javascript">document.getElementById('note_LCL402_270_1').style.display = "none";</script></ul></section></notes></section>