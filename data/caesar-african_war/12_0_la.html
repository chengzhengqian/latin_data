<section class="div1 language" lang="la"><header><hgroup><h1>Caesar</h1></hgroup></header><section class="div2">
</section>
<section class="div2">
<p><span class="br"></span><span class="lineNumber">17</span><span class="br"></span>Caesar interim consilio hostium cognito iubet aciem in longitudinem quam maximam porrigi et alternis conversis cohortibus, ut una post, altera ante signa tenderet, ita coronam hostium dextro sinistroque cornu mediam dividit et unam partem ab altera exclusam equitibus intrinsecus adortus cum peditatu telis coniectis in fugam vertit neque longius progressus
veritus insidias se ad suos recipit; idem altera pars equitum peditumque Caesaris fecit. His rcbus gestis ac procul hostibus repulsis convulneratisque
ad sua praesidia sese, sicut erat instructus, recipere coepit.</p>
</section>
<section class="div2">
<p><span class="br"></span><span class="lineNumber">18</span><span class="br"></span>Interim M. Petreius et Cn. Piso cum equitibus Numidis MDC<a class="footnoteLink" href="#note_LCL402_168_1" id="target_note_LCL402_168_1"><sup>1</sup></a> electis peditatuque eiusdem generis satis grandi ex itinere recta subsidio suis occurrunt. Atque hostes suis ex terrore firmatis rursusque renovatis animis legionarios conversis equitibus recipientes novissimos adoriri et impedire coeperunt quo minus se in castra reciperent. Hac re animadversa
Caesar iubet signa converti et medio campo redintegrari proelium. Cum ab hostibus eodem modo pugnaretur nec comminus ad manus rediretur Caesarisque equites iumenta ex nausea recenti, siti, languore, paucitate, vulneribus defatigata ad insequendum hostem perseverandumque cursum tardiora

</p></section><notes><section class="footnotes"><ul><li class="note" id="note_LCL402_168_1"><a class="footnoteCrossrefLink" href="#target_note_LCL402_168_1" title="Click to highlight in text"><sup class="lineRef">1</sup><span class="italic">The MSS. vary between</span> MC <span class="italic">and</span> CCC; <span class="italic">but cf. ch. 19.</span></a></li><script type="text/javascript">document.getElementById('note_LCL402_168_1').style.display = "none";</script></ul></section></notes></section>