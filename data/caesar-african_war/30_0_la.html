<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

quod primum ad amicitiam eius accessit. Inde parvulam proclivitatem degressus sinistra parte campi propter mare legiones ducit. Hic campus mirabili planitie patet milia passuum XII; quem iugum cingens a mari ortum neque ita praealtum velut theatri efficit speciem. In hoc iugo colles sunt excelsi pauci, in quibus singulae turres speculaeque singulae perveteres erant collocatae, quarum apud ultimam praesidium et statio fuit Scipionis.</p>
</section>
<section class="div2">
<p><span class="br"></span><span class="lineNumber">38</span><span class="br"></span>Postquam Caesar ad iugum de quo docui ascendit atque in unumquemque collem turremque, castella facere coepit atque ea minus semihora effecit;<a class="footnoteLink" href="#note_LCL402_204_1" id="target_note_LCL402_204_1"><sup>1</sup></a> et postquam non ita longe ab ultimo colle turrique fuit, quae proxima fuit castris adversariorum, in qua docui esse praesidium stationemque Numidarum, Caesar paulisper commoratus perspectaque natura loci equitatu in statione disposito legionibus opus attribuit bracchiumque medio iugo ab eo loco ad quem pervenerat usque ad eum unde egressus erat iubet derigi ac muniri. Quod postquam Scipio Labienusque animadverterant, equitatu omni ex castris educto acieque equestri instructa a suis munitionibus circiter passus mille progrediuntur pedestremque copiam in secunda acie minus passus CCCC a castris suis constituunt.</p>
</section><notes><section class="footnotes"><ul><li class="note" id="note_LCL402_204_1"><a class="footnoteCrossrefLink" href="#target_note_LCL402_204_1" title="Click to highlight in text"><sup class="lineRef">1</sup>turrem castellaque <span class="italic">MSS.</span>: turremque castella <span class="italic">Nipperdey.</span></a></li><script type="text/javascript">document.getElementById('note_LCL402_204_1').style.display = "none";</script></ul></section></notes></section>