<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

concurrere et legiones tironum convenire IIII,<a class="footnoteLink" href="#note_LCL402_148_1" id="target_note_LCL402_148_1"><sup>1</sup></a> veterana legio quinta, equitum ad II milia.</p>
</section>
<section class="div2">
<p><span class="br"></span><span class="lineNumber">2</span><span class="br"></span>Legionibus collectis VI et equitum II milibus, ut quaeque prima legio venerat in navis longas imponebatur,
equites autem in onerarias. Ita maiorem
partem navium antecedere iussit et insulam petere Aponianam, quae abest a Lilybaeo milia passuum X: ipse paucos dies ibi<a class="footnoteLink" href="#note_LCL402_148_2" id="target_note_LCL402_148_2"><sup>2</sup></a> commoratus bona paucorum vendit publice, deinde Alieno praetori, qui Siciliam obtinebat, de omnibus rebus praecipit et de reliquo exercitu celeriter imponendo. Datis mandatis ipse navem conscendit a. d. VI. Kal. Ian. et reliquas navis statim est consecutus. Ita vento certo celerique navigio vectus post diem quartum cum longis paucis navibus in conspectum Africae venit; namque onerariae reliquae praeter paucas vento dispersae atque errabundae diversa loca petierunt. Clupeam classe praetervehitur, dein Neapolim; complura praeterea castella et oppida non longe a mari reliquit.</p>
</section>
<section class="div2">
<p><span class="br"></span><span class="lineNumber">3</span><span class="br"></span>Postquam Hadrumetum accessit, ubi praesidium erat adversariorum cui praeerat C. Considius, et a





</p></section><notes><section class="footnotes"><ul><li class="note" id="note_LCL402_148_1"><a class="footnoteCrossrefLink" href="#target_note_LCL402_148_1" title="Click to highlight in text"><sup class="lineRef">1</sup>in his <span class="italic">MSS.</span>: IIII <span class="italic">R. Schneider.</span></a></li><script type="text/javascript">document.getElementById('note_LCL402_148_1').style.display = "none";</script><li class="note" id="note_LCL402_148_2"><a class="footnoteCrossrefLink" href="#target_note_LCL402_148_2" title="Click to highlight in text"><sup class="lineRef">2</sup>milia . . . ibi <span class="italic">conjectured by R. Schneider to fill the lacuna of the MSS.</span></a></li><script type="text/javascript">document.getElementById('note_LCL402_148_2').style.display = "none";</script></ul></section></notes></section>