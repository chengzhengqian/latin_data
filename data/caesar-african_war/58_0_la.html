<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

celerius conciperent, dabat operam ut legiones non in uno loco contineret sed per causam frumentandi huc atque illuc rapsaret, ideo quod hostium copias ab se suoque vestigio non discessuras existimabat. Atque post diem tertium productis accuratius suis copiis<a class="footnoteLink" href="#note_LCL402_260_1" id="target_note_LCL402_260_1"><sup>1</sup></a> sicut instruxerat, propter hostium castra praetergressus
aequo loco invitat ad dimicandum. Postquam
eos abhorrere videt, reducit sub vesperum legiones in castra.</p>
</section>
<section class="div2">
<p><span class="br"></span><span class="lineNumber">74</span><span class="br"></span>Legati interim ex oppido Vaga, quod finitimum fuit Zetae, cuius Caesarem potitum esse demonstravimus,
veniunt; petunt, obsecrant, ut sibi praesidium
mittat; se res compluris quae utiles bello sint sumministraturos. Per id tempus deorum voluntate studioque erga Caesarem transfuga suos civis facit certiores<a class="footnoteLink" href="#note_LCL402_260_2" id="target_note_LCL402_260_2"><sup>2</sup></a> Iubam regem celeriter cum copiis suis, antequam Caesaris praesidium eo perveniret, ad oppidum accucurrisse atque advenientem multitudine circumdata eo potitum omnibusque eius oppidi incolis ad unum interfectis dedisse oppidum diripiendum
delendumque militibus.</p>
</section>
<section class="div2">
<p><span class="br"></span><span class="lineNumber">75</span><span class="br"></span>Caesar interim lustrato exercitu a. d. XII. Kal. April. postero die productis universis copiis progressus
ab suis castris milia passuum V, a Scipionis circiter duum milium interiecto spatio, in acie constitit.
Postquam satis diuque adversarios ab se ad dimicandum invitatos supersedere pugnae animadvertit,
reducit copias posteroque die castra movet atque iter ad oppidum Sarsuram, ubi Scipio Numidarum


</p></section><notes><section class="footnotes"><ul><li class="note" id="note_LCL402_260_1"><a class="footnoteCrossrefLink" href="#target_note_LCL402_260_1" title="Click to highlight in text"><sup class="lineRef">1</sup>productas suas copias <span class="italic">MSS.</span>: <span class="italic">I have adopted Clarkâ€™s conjecture.</span></a></li><script type="text/javascript">document.getElementById('note_LCL402_260_1').style.display = "none";</script><li class="note" id="note_LCL402_260_2"><a class="footnoteCrossrefLink" href="#target_note_LCL402_260_2" title="Click to highlight in text"><sup class="lineRef">2</sup><span class="italic">The MSS. text of the earlier part of this sentence is very probably corrupt: some MSS. read</span> de eorum <span class="italic">and</span> tranfugas.</a></li><script type="text/javascript">document.getElementById('note_LCL402_260_2').style.display = "none";</script></ul></section></notes></section>