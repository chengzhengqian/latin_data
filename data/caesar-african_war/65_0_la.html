<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

evocatique obsecrare Caesarem ne dubitaret signum dare: victoriam sibi propriam a dis immortalibus portendi. Dubitante Caesare atque eorum studio cupiditatique resistente sibique eruptione pugnari non placere clamitante, etiam atque etiam aciem sustentante, subito dextro cornu iniussu Caesaris tubicen a militibus coactus canere coepit. Quo facto ab universis cohortibus signa in hostem coepere inferri, cum centuriones pectore adverso resisterent vique continerent milites, ne iniussu imperatoris concurrerent, nec quicquam proficerent.</p>
</section>
<section class="div2">
<p><span class="br"></span><span class="lineNumber">83</span><span class="br"></span>Quod postquam Caesar intellexit incitatis militum animis resisti nullo modo posse, signo Felicitatis dato equo admisso in hostem contra principes ire contendit.
A dextro interim cornu funditores sagittariique
concita tela in elephantos frequentes iniciunt. Quo facto bestiae stridore fundarum, lapidum plumbique iactatu<a class="footnoteLink" href="#note_LCL402_274_1" id="target_note_LCL402_274_1"><sup>1</sup></a> perterritae sese convertere
et suos post se frequentis stipatosque proterere
et in portas valli semifactas ruere contendunt. Item Mauri equites, qui in eodem cornu elephantis erant, praesidio deserti principes fugiunt. Ita celeriter bestiis circumitis legiones vallo hostium

</p></section><notes><section class="footnotes"><ul><li class="note" id="note_LCL402_274_1"><a class="footnoteCrossrefLink" href="#target_note_LCL402_274_1" title="Click to highlight in text"><sup class="lineRef">1</sup>itata <span class="italic">MSS.</span>: iactatu <span class="italic">Kuebler.</span></a></li><script type="text/javascript">document.getElementById('note_LCL402_274_1').style.display = "none";</script></ul></section></notes></section>