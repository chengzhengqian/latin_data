<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

ipse suis manibus vulnus crudelissime divellit atque animo praesenti se interemit. Quem Uticenses quamquam oderant partium gratia, tamen propter eius singularem integritatem, et quod dissimillimus
reliquorum ducum fuerat quodque Uticam mirificis operibus muniverat turrisque auxerat, sepultura adficiunt. Quo interfecto L. Caesar ut aliquid sibi ex ea re auxili pararet convocato populo contione habita cohortatur omnis ut portae aperirentur:
se in C. Caesaris clementia magnam spem habere. Itaque portis patefactis Utica egressus Caesari imperatori obviam proficiscitur. Messalla, ut erat imperatum, Uticam pervenit omnibusque portis custodias ponit.</p>
</section>
<section class="div2">
<p><span class="br"></span><span class="lineNumber">89</span><span class="br"></span>Caesar interim ab Thapso progressus Ussetam<a class="footnoteLink" href="#note_LCL402_286_1" id="target_note_LCL402_286_1"><sup>1</sup></a> pervenit, ubi Scipio magnum frumenti numerum, armorum, telorum ceterarumque rerum cum parvo praesidio habuerat. Id adveniens potitur, deinde Hadrumetum pervenit. Quo cum sine mora introisset,
armis, frumento pecuniaque considerata Q. Ligario, C. Considio filio, qui tum ibi fuerant, vitam concessit. Deinde eodem die Hadrumeto egressus Livineio Regulo cum legione ibi relicto Uticam ire contendit. Cui in itinere fit obvius L. Caesar et subito se ad genua proiecit vitamque sibi neque amplius quicquam deprecatur. Cui Caesar facile et pro natura sua et pro instituto concessit, item


</p></section><notes><section class="footnotes"><ul><li class="note" id="note_LCL402_286_1"><a class="footnoteCrossrefLink" href="#target_note_LCL402_286_1" title="Click to highlight in text"><sup class="lineRef">1</sup><span class="italic">so most MSS.</span>; <span class="italic">but perhaps</span> Uzittam <span class="italic">should be read with Kuebler and Bouvet.</span></a></li><script type="text/javascript">document.getElementById('note_LCL402_286_1').style.display = "none";</script></ul></section></notes></section>