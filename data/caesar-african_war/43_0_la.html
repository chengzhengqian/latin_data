<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

res publica caret, ob eas res ignominiae causa ab exercitu meo te removeo hodieque ex Africa abesse et quantum pote proficisci iubeo. Itemque te, A. Fontei, quod tribunus militum seditiosus malusque civis fuisti, te ab exercitu dimitto. T. Saliene, M. Tiro, C. Clusinas, cum ordines in meo exercitu beneficio non virtute consecuti ita vos gesseritis ut neque bello fortes neque pace boni aut utiles fueritis et magis in seditione concitandisque militibus adversum vestrum imperatorem<a class="footnoteLink" href="#note_LCL402_230_1" id="target_note_LCL402_230_1"><sup>1</sup></a> quam pudoris modestiaeque fueritis studiosiores, indignos vos esse arbitror qui in meo exercitu ordines ducatis, missosque
facio et quantum pote abesse ex Africa iubeo.â€™ Itaque tradit eos centurionibus et singulis non amplius singulos additos servos in navem imponendos separatim curavit.</p>
</section>
<section class="div2">
<p><span class="br"></span><span class="lineNumber">55</span><span class="br"></span>Gaetuli interim perfugae, quos cum litteris mandatisque
a Caesare missos supra docuimus, ad suos civis perveniunt. Quorum auctoritate facile adducti Caesarisque nomine persuasi a rege Iuba desciscunt celeriterque cuncti arma capiunt contraque regem facere non dubitant. Quibus rebus cognitis Iuba, distentus triplici bello necessitateque coactus, de suis copiis quas contra Caesarem adduxerat sex cohortis in finis regni sui mittit quae essent praesidio contra Gaetulos.</p>
</section><notes><section class="footnotes"><ul><li class="note" id="note_LCL402_230_1"><a class="footnoteCrossrefLink" href="#target_note_LCL402_230_1" title="Click to highlight in text"><sup class="lineRef">1</sup>adversariorum vestrorum impcratoris <span class="italic">MSS.</span>: adversum vestrum imperatorem <span class="italic">Ciacconius.</span></a></li><script type="text/javascript">document.getElementById('note_LCL402_230_1').style.display = "none";</script></ul></section></notes></section>