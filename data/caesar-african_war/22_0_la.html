<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

nec tamen desisteret periclitari, forte incidit in navem, in qua erant duo Titii, Hispani adulescentes, tribuni legionis V., quorum patrem Caesar in senatum legerat, et cum his T. Salienus, centurio legionis eiusdem, qui M. Messallam legatum obsederat Messanae seditiosissima oratione apud eum usus idemque pecuniam et ornamenta triumphi Caesaris retinenda et custodienda curarat et ob has causas sibi timebat. Hic propter conscientiam peccatorum suorum persuasit adulescentibus ne repugnarent seseque Vergilio traderent. Itaque deducti a Vergilio ad Scipionem custodibus traditi et post diem tertium sunt interfecti. Qui cum ducerentur ad necem, petisse dicitur maior Titius a centurionibus uti se priorem quam fratrem interficerent, idque ab eis facile impetrasse atque ita esse interfectos.</p>
</section>
<section class="div2">
<p><span class="br"></span><span class="lineNumber">29</span><span class="br"></span>Turmae interim equitum, quae pro vallo in stationibus
esse solebant,<a class="footnoteLink" href="#note_LCL402_188_1" id="target_note_LCL402_188_1"><sup>1</sup></a> cotidie minutis proeliis inter se depugnare non intermittunt; non numquam etiam Germani Gallique Labieniani cum Caesaris equitibus fide data inter se colloquebantur. Labienus interim cum parte equitatus Leptim oppidum, cui praeerat Saserna cum cohortibus VI, oppugnare ac vi irrumpere
conabatur; quod ab defensoribus propter egregiam munitionem oppidi et multitudinem tormentorum
facile et sine periculo defendebatur.



</p></section><notes><section class="footnotes"><ul><li class="note" id="note_LCL402_188_1"><a class="footnoteCrossrefLink" href="#target_note_LCL402_188_1" title="Click to highlight in text"><sup class="lineRef">1</sup><span class="italic">After</span> solebant <span class="italic">the MSS. read</span> ab utrisque ducibus: <span class="italic">I have followed Nipperdey in omitting them.</span></a></li><script type="text/javascript">document.getElementById('note_LCL402_188_1').style.display = "none";</script></ul></section></notes></section>