<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

stratis passimque toto campo fugientibus confestim Caesaris legiones consequi spatiumque se non dare colligendi. Qui postquam ad ea castra quae petebant
perfugerunt, ut refecti<a class="footnoteLink" href="#note_LCL402_278_1" id="target_note_LCL402_278_1"><sup>1</sup></a> castris rursus sese defenderent ducemque aliquem requirerent, quem respicerent, cuius auctoritate imperioque rem gererent:â€”qui
postquam animadverterunt neminem ibi esse praesidio, protinus armis abiectis in regia castra fugere contendunt. Quo postquam pervenerunt,
ea quoque ab Iulianis teneri vident. Desperata salute in quodam colle consistunt atque armis demissis salutationem more militari faciunt. Quibus miseris ea res parvo praesidio fuit. Namque milites veterani ira et dolore incensi non modo ut parcerent hosti non poterant adduci sed etiam ex suo exercitu inlustris urbanos, quos auctores appellabant, compluris aut vulnerarunt aut interfecerunt; in quo numero fuit Tullius Rufus quaestorius, qui pilo traiectus consulto a milite interiit; item Pompeius Rufus bracchium gladio percussus, nisi celeriter ad Caesarem accucurrisset, interfectus esset. Quo facto complures equites Romani senatoresque perterriti ex proelio se receperunt, ne a militibus, qui ex tanta victoria licentiam sibi assumpsissent immoderate

</p></section><notes><section class="footnotes"><ul><li class="note" id="note_LCL402_278_1"><a class="footnoteCrossrefLink" href="#target_note_LCL402_278_1" title="Click to highlight in text"><sup class="lineRef">1</sup>refectis <span class="italic">MSS.</span>: refecti <span class="italic">Daehn.</span></a></li><script type="text/javascript">document.getElementById('note_LCL402_278_1').style.display = "none";</script></ul></section></notes></section>