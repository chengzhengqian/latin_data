<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

atque ita longius sibi progrediendi eriperent facultatem.<a class="footnoteLink" href="#note_LCL402_222_1" id="target_note_LCL402_222_1"><sup>1</sup></a>
Eiusdem collis occupandi Labienus consilium
ceperat et quo propiore loco fuerat eo celerius occurrerat.</p>
</section>
<section class="div2">
<p><span class="br"></span><span class="lineNumber">50</span><span class="br"></span>Erat convallis satis magna latitudine, altitudine praerupta, crebris locis speluncae in modum subrutis, quae erat transgredienda Caesari, ante quam ad eum collem quem capere volebat perveniretur; ultraque eam convallem olivetum vetus crebris arboribus condensum. Hic cum Labienus animadvertisset
Caesarem, si vellet eum locum occupare, prius necesse esse convallem olivetumque transgredi, eorum locorum peritus in insidiis cum parte equitatus levique armatura consedit et praeterea post montem collesque<a class="footnoteLink" href="#note_LCL402_222_2" id="target_note_LCL402_222_2"><sup>2</sup></a> equites in occulto collocaverat ut, cum ipse ex improviso legionarios adortus esset, ex colle se equitatus ostenderet, ut re duplici perturbatus Caesar eiusque exercitus neque retro regrediendi neque ultra procedendi oblata facultate circumventus concideretur. Caesar postquam equitatu ante praemisso
inscius insidiarum cum ad eum locum venisset, abusi sive obliti praeceptorum Labieni sive veriti ne in fossa ab equitibus opprimerentur rari ac singuli de rupe prodire et summa petere collis. Quos Caesaris equites consecuti partim interfecerunt, partim vivorum
sunt potiti; deinde protinus collem petere contenderunt
atque eum decusso Labieni praesidio


</p></section><notes><section class="footnotes"><ul><li class="note" id="note_LCL402_222_1"><a class="footnoteCrossrefLink" href="#target_note_LCL402_222_1" title="Click to highlight in text"><sup class="lineRef">1</sup><span class="italic">I have followed Nipperdeyâ€™s emendation, inserting</span> ne <span class="italic">and altering the MSS. readings</span> occupaverunt <span class="italic">and</span> eripuerunt.</a></li><script type="text/javascript">document.getElementById('note_LCL402_222_1').style.display = "none";</script><li class="note" id="note_LCL402_222_2"><a class="footnoteCrossrefLink" href="#target_note_LCL402_222_2" title="Click to highlight in text"><sup class="lineRef">2</sup><span class="italic">After</span> collesque <span class="italic">the MSS. read</span> Caesari subito se ostenderet: <span class="italic">Aldus deleted these words.</span></a></li><script type="text/javascript">document.getElementById('note_LCL402_222_2').style.display = "none";</script></ul></section></notes></section>