<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

maxime ad litus appelli signumque suum observare, quo signo dato subito clamore facto ex improviso hostibus aversis incuterent terrorem, ut perturbati ac perterriti respicere post terga cogerentur.</p>
</section>
<section class="div2">
<p><span class="br"></span><span class="lineNumber">81</span><span class="br"></span>Quo postquam Caesar pervenit et animadvertit aciem pro vallo Scipionis constitutam<a class="footnoteLink" href="#note_LCL402_272_1" id="target_note_LCL402_272_1"><sup>1</sup></a> elephantis dextro sinistroque cornu collocatis, et nihilo minus partem militum castra non ignaviter munire, ipse acie triplici collocata, legione X. VII.que<a class="footnoteLink" href="#note_LCL402_272_2" id="target_note_LCL402_272_2"><sup>2</sup></a> dextro cornu, VIII. et VIIII. sinistro oppositis, quintae legionis<a class="footnoteLink" href="#note_LCL402_272_3" id="target_note_LCL402_272_3"><sup>3</sup></a> in quarta acie ad ipsa cornua quinis cohortibus contra bestias collocatis, sagittariis, funditoribus in utrisque cornibus dispositis levique armatura inter equites interiecta, ipse pedibus circum milites concursans
virtutesque veteranorum proeliaque superiora commemorans blandeque appellans animos eorum excitabat. Tirones autem, qui numquam in acie dimicassent, hortabatur ut veteranorum virtutem aemularentur eorumque famam, locum, nomen victoria parta cuperent possidere.</p>
</section>
<section class="div2">
<p><span class="br"></span><span class="lineNumber">82</span><span class="br"></span>Itaque in circumeundo exercitu animadvertit hostis circa vallum trepidare atque ultro citroque pavidos concursare et modo se intra portas recipere, modo inconstanter immoderateque prodire. Cum idem a pluribus animadverti coeptum esset, subito legati



</p></section><notes><section class="footnotes"><ul><li class="note" id="note_LCL402_272_1"><a class="footnoteCrossrefLink" href="#target_note_LCL402_272_1" title="Click to highlight in text"><sup class="lineRef">1</sup>contra <span class="italic">MSS.</span>: constitutam <span class="italic">R. Schneider.</span></a></li><script type="text/javascript">document.getElementById('note_LCL402_272_1').style.display = "none";</script><li class="note" id="note_LCL402_272_2"><a class="footnoteCrossrefLink" href="#target_note_LCL402_272_2" title="Click to highlight in text"><sup class="lineRef">2</sup>secundaque <span class="italic">MSS.</span>: VII. que <span class="italic">Groebe: but it is open to doubt whether the 7th &amp; 8th legions were present: cf. note 1 on ch.</span> 62. <span class="italic">Nipperdey proposed</span> X. XIII.que... XIIII. et VIIII.; <span class="italic">Schneider</span> X. VIIII.que... XIII. et XIIII.</a></li><script type="text/javascript">document.getElementById('note_LCL402_272_2').style.display = "none";</script><li class="note" id="note_LCL402_272_3"><a class="footnoteCrossrefLink" href="#target_note_LCL402_272_3" title="Click to highlight in text"><sup class="lineRef">3</sup>quinque legiones <span class="italic">MSS.</span>: quintae legionis <span class="italic">Vielhaber.</span></a></li><script type="text/javascript">document.getElementById('note_LCL402_272_3').style.display = "none";</script></ul></section></notes></section>