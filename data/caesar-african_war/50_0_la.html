<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

in salo stabant, vacuas a defensoribus<a class="footnoteLink" href="#note_LCL402_244_1" id="target_note_LCL402_244_1"><sup>1</sup></a> incendit et penteres duas nullo repugnante cepit.</p>
</section>
<section class="div2">
<p><span class="br"></span><span class="lineNumber">63</span><span class="br"></span>Caesar interim celeriter per nuntios in castris, cum opera circumiret, certior factus, quae aberant a portu milia passuum VI, equo admisso omissis omnibus rebus celeriter pervenit Leptim ibique hortatur omnes ut se naves consequerentur; ipse parvulum navigiolum conscendit, in cursu Aquilam multitudine navium perterritum atque trepidantem nactus hostium classem sequi coepit. Interim Varus celeritate
Caesaris audaciaque commotus cum universa classe conversis navibus Hadrumetum versus fugere contendit. Quem Caesar in milibus passuum IIII consecutus reciperata quinqueremi cum suis omnibus epibatis atque etiam hostium custodibus CXXX in ea nave captis triremem hostium proximam, quae in repugnando erat commorata, onustam remigum epibatarumque cepit. Reliquae naves hostium promunturium
superarunt atque Hadrumetum in cothonem
se universae contulerunt. Caesar eodem vento promunturium superare non potuit atque in salo in ancoris ea nocte commoratus prima luce Hadrumetum
accedit ibique navibus onerariis quae erant extra cothonem incensis omnibusque reliquis ab eis aut subductis aut in cothonem compulsis paulisper

</p></section><notes><section class="footnotes"><ul><li class="note" id="note_LCL402_244_1"><a class="footnoteCrossrefLink" href="#target_note_LCL402_244_1" title="Click to highlight in text"><sup class="lineRef">1</sup><span class="italic">I have adopted Klotzâ€™s transposition of the words</span> vacuas a defensoribus, <span class="italic">which in the MSS. follow duas; for in the next chapter the words</span> reciperata quinqueremi cum suis omnibus epibatis <span class="italic">suggest that the penteremes had crews aboard.</span></a></li><script type="text/javascript">document.getElementById('note_LCL402_244_1').style.display = "none";</script></ul></section></notes></section>