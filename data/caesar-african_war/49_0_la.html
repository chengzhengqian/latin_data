<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

intermittit. Scipio item munitiones contra facere et, ne iugo a Caesare excluderetur, approperare. Ita duces utrique et in operibus occupati esse et nihilo minus equestribus proeliis inter se cotidie dimicabant.</p>
</section>
<section class="div2">
<p><span class="br"></span><span class="lineNumber">62</span><span class="br"></span>Interim Varus classem, quam antea Uticae hiemis gratia subduxerat, cognito legionis VII et VIII<a class="footnoteLink" href="#note_LCL402_242_1a" id="target_note_LCL402_242_1a"><sup>1</sup></a> ex Sicilia adventu celeriter deducit ibique Gaetulis remigibus epibatisque complet insidiandique gratia ab Utica progressus Hadrumetum cum LV navibus pervenit. Cuius adventus inscius Caesar L. Cispium cum classe XXVII navium ad Thapsum versus in stationem praesidi gratia commeatus sui mittit itemque
Q. Aquilam cum XIII navibus longis Hadrumetum
eadem de causa praemittit. Cispius quo erat missus celeriter pervenit; Aquila tempestate iactatus promunturium superare non potuit atque angulum quendam tutum a tempestate nactus cum classe se longius a prospectu removit. Reliqua classis in salo ad Leptim egressis remigibus passimque in litore vagantibus, partim in oppidum victus sui inercandi gratia progressis, vacua a defensoribus stabat. Quibus rebus Varus ex perfuga cognitis occasionem nactus vigilia secunda Hadrumeto ex cothone egressus primo mane Leptim cum universa classe vectus navis onerarias, quae longius a portu

</p></section><notes><section class="footnotes"><ul><li class="note" id="note_LCL402_242_1a"><a class="footnoteCrossrefLink" href="#target_note_LCL402_242_1a" title="Click to highlight in text"><sup class="lineRef">1</sup><span class="italic">So most MSS. But it is strange that the author, who elsewhere notes in detail the arrival of each convoy, should nowhere else (except ch.</span> 60 &amp; <span class="italic">ch.</span> 81, <span class="italic">where all MSS. read</span> VIII) <span class="italic">have alluded to these two veteran legions. Accordingly</span> <span class="italic">some editors conjecture</span> IX <span class="italic">and</span> X, <span class="italic">assuming that the reference is to ch.</span> 53: <span class="italic">others</span> XIII <span class="italic">and</span> XIV.</a></li><script type="text/javascript">document.getElementById('note_LCL402_242_1a').style.display = "none";</script></ul></section></notes></section>