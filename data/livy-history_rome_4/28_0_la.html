<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 316</span><span class="innerMarginNote right">2</span>Aequimaelium appellatum est. L. Minucius bove et statua aurata<a class="footnoteLink" href="#note_LCL133_310_1" id="target_note_LCL133_310_1"><sup>1</sup></a> extra portam Trigeminam est donatus ne plebe quidem invita quia frumentum Maelianum
<span class="innerMarginNote right">3</span>assibus in modios aestimatum plebi divisit. Hunc Minucium apud quosdam auctores transisse a patribus
ad plebem undecimumque tribunum plebis cooptatum seditionem motam ex Maeliana caede
<span class="innerMarginNote right">4</span>sedasse invenio; ceterum vix credibile est numerum tribunorum patres augeri passos, idque potissimum exemplum a patricio homine introductum, nec deinde id plebem<a class="footnoteLink" href="#note_LCL133_310_2" id="target_note_LCL133_310_2"><sup>2</sup></a> concessum semel obtinuisse aut certe temptasse. Sed ante omnia refellit falsum imaginis titulum paucis ante annis lege cautum ne tribunis
<span class="innerMarginNote right">5</span>collegam cooptare liceret. Q. Caecilius, Q. Iunius, Sex. Titinius soli ex collegio tribunorum neque tulerant de honoribus Minuci legem et criminari nunc Minucium nunc Servilium apud plebem querique
<span class="innerMarginNote right">6</span>indignam necem Maeli non destiterant. Pervicerunt
igitur ut tribunorum militum potius quam consulum comitia haberentur, haud dubii quin sex locis—tot enim iam creari licebat—et plebeii aliqui profitendo se ultores fore Maelianae caedis, crearentur.
<span class="innerMarginNote right">7</span>Plebs, quamquam agitata multis eo anno et variis motibus erat, nec pluris quam tres tribunos





</p></section><notes><section class="footnotes"><ul><li class="note" id="note_LCL133_310_1"><a class="footnoteCrossrefLink" href="#target_note_LCL133_310_1" title="Click to highlight in text"><sup class="lineRef">1</sup>bove et statua aurata <span class="italic">Conway</span> (<span class="italic">in note, but cites against his conj.</span> XL. xxxiv. 5): boue aurato (aturato <span class="italic">M</span>) Ω.</a></li><script type="text/javascript">document.getElementById('note_LCL133_310_1').style.display = "none";</script><li class="note" id="note_LCL133_310_2"><a class="footnoteCrossrefLink" href="#target_note_LCL133_310_2" title="Click to highlight in text"><sup class="lineRef">2</sup>plebem ϛ: plebi Ω.</a></li><script type="text/javascript">document.getElementById('note_LCL133_310_2').style.display = "none";</script></ul></section></notes></section>