<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 335</span>fremere; negare, si ea ita sint, liberos tollendos esse, qui pulsi maiorum loco cernentesque alios in possessione dignitatis suae, salii flaminesque nusquam alio quam ad sacrificandum pro populo sine imperiis
<span class="innerMarginNote right">8</span>ac potestatibus relinquantur. Inritatis utriusque partis animis cum et spiritus plebs sumpsisset et tres ad popularem causam celeberrimi nominis haberet duces, patres omnia quaestoriis comitiis ubi utrumque
plebi liceret similia fore cernentes, tendere ad consulum comitia quae nondum promiscua essent:
<span class="innerMarginNote right">9</span>Icilii contra tribunos militum creandos dicere<a class="footnoteLink" href="#note_LCL133_434_1" id="target_note_LCL133_434_1"><sup>1</sup></a> et tandem aliquando impertiendos plebi honores.</p>
<p>LV. Sed nulla erat consularis actio quam impediendo
id quod petebant exprimerent, cum mira opportunitate
Volscos et Aequos praedatum extra fines exisse in agrum Latinum Hemicumque adfertur.
<span class="innerMarginNote right">2</span>Ad quod bellum ubi ex senatus consulto consules dilectum habere occipiunt, obstare tunc enixe tribuni sibi plebique eam fortunam oblatam memorantes.
<span class="innerMarginNote right">3</span>Tres erant et omnes acerrimi viri generosique iam, ut inter plebeios. Duo singuli singulos sibi consules adservandos adsidua opera desumunt; uni contionibus
data nunc detinenda, nunc concienda plebs.



</p></section><notes><section class="footnotes"><ul><li class="note" id="note_LCL133_434_1"><a class="footnoteCrossrefLink" href="#target_note_LCL133_434_1" title="Click to highlight in text"><sup class="lineRef">1</sup>dicere <span class="italic">Aldus</span>: dicerent Î©.</a></li><script type="text/javascript">document.getElementById('note_LCL133_434_1').style.display = "none";</script></ul></section></notes></section>