<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 323</span>et argumento est, quod imperia Manliana,<a class="footnoteLink" href="#note_LCL133_352_1" id="target_note_LCL133_352_1"><sup>1</sup></a> non Postumiana appellata sunt,<a class="footnoteLink" href="#note_LCL133_352_2" id="target_note_LCL133_352_2"><sup>2</sup></a> cum<a class="footnoteLink" href="#note_LCL133_352_3" id="target_note_LCL133_352_3"><sup>3</sup></a> qui prior auctor tam saevi exempli foret, occupaturus insignem titulum
crudelitatis fuerit. Imperioso quoque Manlio cognomen inditum; Postumius nulla tristi nota est insignitus.</p>
<p><span class="innerMarginNote right">7</span>Cn. Iulius<a class="footnoteLink" href="#note_LCL133_352_4" id="target_note_LCL133_352_4"><sup>4</sup></a> consul aedem Apollinis absente collega sine sorte dedicavit. Aegre id passus Quinctius cum dimisso exercitu in urbem redisset, nequiquam in senatu est conquestus.</p>
<p><span class="innerMarginNote right">8</span>Insigni magnis rebus anno additur nihil tum ad rem Romanam pertinere visum, quod Carthaginienses,
tanti hostes futuri, tum primum per seditiones Siculorum ad partis alterius auxilium in Siciliam exercitum traiecere.</p>
<p> <span class="marginNote left"><span class="sc">a.u.c.</span> 324–327</span>XXX. Agitatum in urbe ab tribunis plebis ut tribuni militum consulari potestate crearentur nec obtineri potuit. Consules fiunt L. Papirius Crassus L. Iulius. Aequorum legati foedus ab senatu cum petissent et pro foedere deditio ostentaretur, indutias
<span class="innerMarginNote right">2</span>annorum octo impetraverunt: Volscorum res super acceptam in Algido cladem pertinaci certamine inter pacis bellique auctores in iurgia et seditiones versa:
<span class="innerMarginNote right">3</span>undique otium fuit Romanis. Legem de multarum








</p></section><notes><section class="footnotes"><ul><li class="note" id="note_LCL133_352_1"><a class="footnoteCrossrefLink" href="#target_note_LCL133_352_1" title="Click to highlight in text"><sup class="lineRef">1</sup>Manliana <span class="italic">Vorm.</span>: Malliana Ω.</a></li><script type="text/javascript">document.getElementById('note_LCL133_352_1').style.display = "none";</script><li class="note" id="note_LCL133_352_2"><a class="footnoteCrossrefLink" href="#target_note_LCL133_352_2" title="Click to highlight in text"><sup class="lineRef">2</sup>sunt ϛ sint Ω.</a></li><script type="text/javascript">document.getElementById('note_LCL133_352_2').style.display = "none";</script><li class="note" id="note_LCL133_352_3"><a class="footnoteCrossrefLink" href="#target_note_LCL133_352_3" title="Click to highlight in text"><sup class="lineRef">3</sup>cum <span class="italic">Rhenanus:</span> quem Ω.</a></li><script type="text/javascript">document.getElementById('note_LCL133_352_3').style.display = "none";</script><li class="note" id="note_LCL133_352_4"><a class="footnoteCrossrefLink" href="#target_note_LCL133_352_4" title="Click to highlight in text"><sup class="lineRef">4</sup>Cn, Iulius Ω: cn. c. iulius <span class="italic">DLA</span>: C. Iulius <span class="italic">Sigonius</span> (<span class="italic">cf. chap.</span> xxvi. § 2 <span class="italic">and note</span>).</a></li><script type="text/javascript">document.getElementById('note_LCL133_352_4').style.display = "none";</script></ul></section></notes></section>