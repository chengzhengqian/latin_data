<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 344</span>honos Meneni, si peteret, consularibus comitiis est exclusus.</p>
<p> <span class="marginNote left"><span class="sc">a.u.c.</span> 345</span>LIV. Creati consules sunt Cn. Cornelius Cossus
<span class="innerMarginNote right">2</span>L. Furius Medullinus iterum. Non alias aegrius plebs tulit tribunicia comitia sibi non commissa. Eum dolorem quaestoriis comitiis simul ostendit et ulta est tunc primum plebeiis quaestoribus creatis,
<span class="innerMarginNote right">3</span>ita ut in quattuor creandis uni patricio K. Fabio<a class="footnoteLink" href="#note_LCL133_432_1" id="target_note_LCL133_432_1"><sup>1</sup></a> Ambusto relinqueretur locus, tres plebei Q. Silius P. Aelius P. Pupius clarissimarum familiarum iuvenibus
<span class="innerMarginNote right">4</span>praeferrentur. Auctores fuisse tam liberi populo suffragii
Icilios accipio, ex familia infestissima patribus tres in eum annum tribunos plebis creatos, multarum magnarumque rerum molem avidissimo ad ea populo
<span class="innerMarginNote right">5</span>ostentantes, cum adfirmassent nihil se moturos si ne quaestoriis quidem comitiis, quae sola promiscua plebei patribusque reliquisset senatus, satis animi populo esset ad id quod tam diu vellent et per
<span class="innerMarginNote right">6</span>leges liceret. Pro ingenti itaque victoria id fuit plebi, quaesturamque eam non honoris ipsius fine aestimabant, sed patefactus ad consulatum ac triumphos
<span class="innerMarginNote right">7</span>locus novis hominibus videbatur. Patres contra non pro communicatis sed pro amissis honoribus

</p></section><notes><section class="footnotes"><ul><li class="note" id="note_LCL133_432_1"><a class="footnoteCrossrefLink" href="#target_note_LCL133_432_1" title="Click to highlight in text"><sup class="lineRef">1</sup>K. Fabio <span class="italic">Pighius</span> (<span class="italic">cf</span>. <span class="sc">iv</span>. lxi. 4; <span class="sc">v</span>. x. 1; <span class="sc">v</span>. xxiv. 1): c. fabio Î©: claudio fabio <span class="italic">E.</span></a></li><script type="text/javascript">document.getElementById('note_LCL133_432_1').style.display = "none";</script></ul></section></notes></section>