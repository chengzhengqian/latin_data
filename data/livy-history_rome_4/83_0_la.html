<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 339–340</span>ipsi tantum sed causae atque universo ordini essent, neminem ex collegio tribunorum militum saepius
<span class="innerMarginNote right">13</span>quam Postumium in disceptationem trahebat. Tum vero secundum tam saevum atque inhumanum dictum
“Auditis” inquit, “Quirites, sicut servis malum
<span class="innerMarginNote right">14</span>minantem militibus? Tamen haec belua dignior vobis tanto honore videbitur quam qui vos urbe agrisque donatos in colonias mittunt, qui sedem senectuti vestrae prospiciunt, qui pro vestris commodis
adversus tam crudeles superbosque adversarios
<span class="innerMarginNote right">15</span>depugnant? Incipite deinde mirari cur pauci iam vestram suscipiant causam. Quid ut a vobis sperent? An honores, quos adversariis vestris potius quam populi
<span class="innerMarginNote right">16</span>Romani propugnatoribus datis? Ingemuistis modo voce huius audita. Quid id refert? Iam si suffragium detur, hunc qui malum vobis minatur iis qui agros sedesque ac fortunas stabilire volunt praeferetis.”</p>
<p> <span class="marginNote left"><span class="sc">a.u.c.</span> 340</span>L. Perlata haec vox Postumi ad milites multo in castris maiorem indignationem movit: praedaene interceptorem fraudatoremque etiam malum minari
<span class="innerMarginNote right">2</span>militibus? Itaque cum fremitus aperte esset, et quaestor P. Sestius<a class="footnoteLink" href="#note_LCL133_420_1" id="target_note_LCL133_420_1"><sup>1</sup></a> eadem violentia coerceri putaret seditionem posse qua mota erat, misso ad vociferantem quendam militem lictore cum inde clamor et iurgium oreretur, saxo ictus turba excedit, insuper increpante
<span class="innerMarginNote right">3</span>qui volneraverat, habere quaestorem quod imperator

</p></section><notes><section class="footnotes"><ul><li class="note" id="note_LCL133_420_1"><a class="footnoteCrossrefLink" href="#target_note_LCL133_420_1" title="Click to highlight in text"><sup class="lineRef">1</sup>Sestius <span class="italic">Sigonius</span> (<span class="italic">as at</span> <span class="sc">iii</span>. xxxii. 4): sextius (Sexius <span class="italic">H</span>) Ω.</a></li><script type="text/javascript">document.getElementById('note_LCL133_420_1').style.display = "none";</script></ul></section></notes></section>