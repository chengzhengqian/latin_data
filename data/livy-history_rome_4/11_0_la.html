<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 309</span>victi tandem patres ut de conubio ferretur concessere,<a class="footnoteLink" href="#note_LCL133_276_1" id="target_note_LCL133_276_1"><sup>1</sup></a>
<span class="innerMarginNote right">4</span>ita maxime rati contentionem de plebeiis consulibus tribunos aut totam deposituros aut post bellum dilaturos esse, contentamque interim conubio
plebem paratam dilectui fore.</p>
<p><span class="innerMarginNote right">5</span>Cum Canuleius victoria de patribus et plebis favore ingens esset, accensi alii tribuni ad certamen pro rogatione sua summa vi pugnant et crescente
<span class="innerMarginNote right">6</span>in dies fama belli dilectum impediunt. Consules, cum per senatum intercedentibus tribunis nihil agi posset, concilia<a class="footnoteLink" href="#note_LCL133_276_2" id="target_note_LCL133_276_2"><sup>2</sup></a> principum domi habebant. Apparebat
aut hostibus aut civibus de victoria concedendum
<span class="innerMarginNote right">7</span>esse. Soli ex consularibus Valerius atque Horatius non intererant consiliis. C. Claudi sententia consules
armabat in tribunos; Quinctiorum, Cincinnatique
et Capitolini, sententiae abhorrebant a caede violandisque quos foedere icto cum plebe sacrosanctos
<span class="innerMarginNote right">8</span>accepissent. Per haec consilia eo deducta est res ut tribunos militum consulari potestate promisce<a class="footnoteLink" href="#note_LCL133_276_3" id="target_note_LCL133_276_3"><sup>3</sup></a>
ex patribus ac plebe creari sinerent, de consulibus creandis nihil mutaretur; eoque contenti
<span class="innerMarginNote right">9</span>tribuni, contenta plebs fuit. Comitia tribunis consulari






</p></section><notes><section class="footnotes"><ul><li class="note" id="note_LCL133_276_1"><a class="footnoteCrossrefLink" href="#target_note_LCL133_276_1" title="Click to highlight in text"><sup class="lineRef">1</sup>concessere <span class="italic">Rhenanus</span>: consensere concessere <span class="italic">V</span> ?: consenserere
concessere <span class="italic">M</span>: consensere Ω.</a></li><script type="text/javascript">document.getElementById('note_LCL133_276_1').style.display = "none";</script><li class="note" id="note_LCL133_276_2"><a class="footnoteCrossrefLink" href="#target_note_LCL133_276_2" title="Click to highlight in text"><sup class="lineRef">2</sup>concilia <span class="italic">Gronov</span>: consilia Ω.</a></li><script type="text/javascript">document.getElementById('note_LCL133_276_2').style.display = "none";</script><li class="note" id="note_LCL133_276_3"><a class="footnoteCrossrefLink" href="#target_note_LCL133_276_3" title="Click to highlight in text"><sup class="lineRef">3</sup>promisce <span class="italic">Conway</span>: promiscue <span class="italic">UOHA</span>: promiscuae Ω.</a></li><script type="text/javascript">document.getElementById('note_LCL133_276_3').style.display = "none";</script></ul></section></notes></section>