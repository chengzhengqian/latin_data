<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 342–348</span>invenientes coacti sunt binos equites adicere.
<span class="innerMarginNote right">8</span>Praeterquam ab morbo annonaque nihil eo biennio intestini externive incommodi fuit. At ubi eae sollicitudines discessere, omnia quibus turbari solita erat civitas, domi discordia, foris bellum exortum.</p>
<p> <span class="marginNote left"><span class="sc">a.u.c.</span> 334</span>LIII. M. Aemilio C. Valerio Potito consulibus
bellum Aequi parabant, Volscis, quamquam non publico
consilio capessentibus arma, voluntariis mercede
<span class="innerMarginNote right">2</span>secutis militiam. Ad quorum famam hostium—iam enim in Latinum Hernicumque transcenderant agrum—dilectum
habentem Valerium consulem M. Menenius
tribunus plebis, legis agrariae lator, cum impediret
auxilioque tribuni nemo invitus sacramento
<span class="innerMarginNote right">3</span>diceret, repente nuntiatur arcem Carventanam ab
<span class="innerMarginNote right">4</span>hostibus occupatam esse. Ea ignominia accepta cum apud patres invidiae Menenio fuit, tum ceteris tribunis, iam ante praeparatis intercessoribus legis agrariae, praebuit iustiorem causam resistendi collegae.
<span class="innerMarginNote right">5</span>Itaque cum res diu ducta per altercationem esset, consulibus deos hominesque testantibus quidquid
ab hostibus cladis ignominiaeque aut iam acceptum
essetaut immineret culpam penes Menenium fore,
<span class="innerMarginNote right">6</span>qui dilectum impediret, Menenio contra vociferante, si iniusti domini possessione agri publici cederent,
<span class="innerMarginNote right">7</span>se moram dilectui non facere, decreto interposito novem tribuni sustulerunt certamen pronuntiaveruntque
</p></section><notes></notes></section>