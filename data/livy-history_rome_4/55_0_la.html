<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 328</span>arci Fidenarum, signa profert peditumque aciem
<span class="innerMarginNote right">11</span>instructam pleno gradu in hostem inducit; magistro equitum praecipit ne iniussu pugnam incipiat: se cum opus sit equestri auxilio signum daturum; tum ut memor regiae pugnae, mernor opimi doni Romulique
<span class="innerMarginNote right">12</span>ac Iovis Feretri rem gereret. Legiones impetu ingenti confligunt. Romanus odio accensus impium Fidenatem, praedonem Veientem, ruptores indutiarum,
cruentos legatorum infanda caede, respersos sanguine colonorum suorum, perfidos socios, imbelles hostes compellans, factis simul dictisque odium explet.</p>
<p>XXXIII. Concusserat primo statim congressu hostem, cum repente patefactis Fidenarum portis nova erumpit acies inaudita ante id tempus invisitataque.
<span class="innerMarginNote right">2</span>Ignibus armata ingens multitudo facibusque
ardentibus tota conlucens velut fanatico instincta furore<a class="footnoteLink" href="#note_LCL133_364_1" id="target_note_LCL133_364_1"><sup>1</sup></a> cursu in hostem ruit, formaque
<span class="innerMarginNote right">3</span>insolitae pugnae Romanos parumper exterruit. Tum dictator magistro equitum equitibusque, tum ex montibus Quinctio accito proelium ciens ipse in sinistrum cornu, quod, incendio similius quam proelio, territum cesserat flammis, accurrit claraque
<span class="innerMarginNote right">4</span>voce “Fumone victi” inquit, “velut examen apum

</p></section><notes><section class="footnotes"><ul><li class="note" id="note_LCL133_364_1"><a class="footnoteCrossrefLink" href="#target_note_LCL133_364_1" title="Click to highlight in text"><sup class="lineRef">1</sup>fanatico instincta furore <span class="italic">H. J. Mueller</span> (furore instincta <span class="italic">Cornelissen</span>): fanatico instincta Ω.</a></li><script type="text/javascript">document.getElementById('note_LCL133_364_1').style.display = "none";</script></ul></section></notes></section>