<section class="div1 language" lang="la"><section class="div2">
<p> <span class="marginNote left"><span class="sc">a.u.c.</span> 317</span><span class="innerMarginNote right">7</span>Itaque ad curam summae rerum quieta plebe tribunisque eius nihil controversiae fuit quin consules
crearentur M. Geganius Macerinus tertium
<span class="innerMarginNote right">8</span>et L. Sergius Fidenas. A bello credo quod deinde gessit appellatum; hic enim primus cis Anienem cum rege Veientium secundo proelio conflixit, nec incruentam victoriam rettulit. Maior itaque ex civibus amissis dolor quam laetitia fusis hostibus fuit, et senatus ut in trepidis rebus dictatorem dici
<span class="innerMarginNote right">9</span>Mamercum Aemilium iussit. Is magistrum equitum ex collegio prioris anni, quo simul tribuni militum consulari potestate fuerant, L. Quinctium Cincinnatum,
<span class="innerMarginNote right">10</span>dignum parente iuvenem, dixit. Ad dilectum
a consulibus habitum centuriones veteres belli periti adiecti et numerus amissorum proxima pugna expletus. Legatos T. Quinctium<a class="footnoteLink" href="#note_LCL133_314_1" id="target_note_LCL133_314_1"><sup>1</sup></a> Capitolinum et
<span class="innerMarginNote right">11</span>M. Fabium Vibulanum sequi se dictator iussit. Cum potestas maior tum vir quoque potestati par hostes ex agro Romano trans Anienem submovere; collesque inter Fidenas atque Anienem ceperunt referentes castra, nec ante in campos degressi<a class="footnoteLink" href="#note_LCL133_314_2" id="target_note_LCL133_314_2"><sup>2</sup></a> sunt quam
<span class="innerMarginNote right">12</span>legiones Faliscorum auxilio<a class="footnoteLink" href="#note_LCL133_314_3" id="target_note_LCL133_314_3"><sup>3</sup></a> venerunt. Tum demum castra Etruscorum pro moenibus Fidenarum posita. Et dictator Romanus haud procul inde ad confluentes consedit in utriusque ripis amnis, qua sequi munimento



</p></section><notes><section class="footnotes"><ul><li class="note" id="note_LCL133_314_1"><a class="footnoteCrossrefLink" href="#target_note_LCL133_314_1" title="Click to highlight in text"><sup class="lineRef">1</sup>T. Quinctium <span class="italic">H. J. Mueller:</span> quinctium <span class="italic">L:</span> quintium <span class="italic">V:</span> quintum Ω.</a></li><script type="text/javascript">document.getElementById('note_LCL133_314_1').style.display = "none";</script><li class="note" id="note_LCL133_314_2"><a class="footnoteCrossrefLink" href="#target_note_LCL133_314_2" title="Click to highlight in text"><sup class="lineRef">2</sup>degressi <span class="italic">Sigonius:</span> digressi Ω.</a></li><script type="text/javascript">document.getElementById('note_LCL133_314_2').style.display = "none";</script><li class="note" id="note_LCL133_314_3"><a class="footnoteCrossrefLink" href="#target_note_LCL133_314_3" title="Click to highlight in text"><sup class="lineRef">3</sup>Faliscorum auxilio <span class="italic">Kichl:</span> Faliscorum auxiliorum <span class="italic">V:</span> auxilio Faliscorum Ω.</a></li><script type="text/javascript">document.getElementById('note_LCL133_314_3').style.display = "none";</script></ul></section></notes></section>