<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 313–314</span>resisti potuisset. Coepere a fame mala, seu adversus
annus frugibus fuit, seu dulcedine contionum et urbis deserto agrorum cultu; nam utrumque traditur. Et patres plebem desidem et tribuni plebis nunc fraudem nunc neglegentiam consulum accusabant.
<span class="innerMarginNote right">8</span>Postremo perpulere plebem haud adversante senatu ut L. Minucius praefectus annonae crearetur, felicior in eo magistratu ad custodiam libertatis futurus quam ad curationem ministerii sui, quamquam postremo annonae quoque levatae haud immeritam et gratiam
<span class="innerMarginNote right">9</span>et gloriam tulit. Qui cum multis circa finitimos populos legationibus terra marique nequiquam missis, nisi quod ex Etruria haud ita multum frumenti advectum est, nullum momentum annonae fecisset,
<span class="innerMarginNote right">10</span>et revolutus ad dispensationem inopiae, profiteri cogendo frumentum et vendere quod usui menstruo superesset, fraudandoque parte diurni cibi servitia, criminando inde et obiciendo irae populi frumentarios,
acerba inquisitione aperiret magis quam
<span class="innerMarginNote right">11</span>levaret inopiam, multi ex plebe, spe amissa, potius quam ut cruciarentur trahendo animam, capitibus
 <span class="marginNote left"><span class="sc">a.u.c.</span> 314–315</span>obvolutis se in Tiberim praecipitaverunt.</p>
<p>XIII. Tum Sp. Maelius ex equestri ordine, ut illis temporibus praedives, rem utilem pessimo exemplo <span class="innerMarginNote right">2</span>peiore consilio est adgressus. Frumento namque ex



</p></section><notes></notes></section>