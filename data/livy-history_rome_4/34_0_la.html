<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 317</span><span class="innerMarginNote right">4</span>tulerat. Dictator coronam auream, libram pondo; ex publica pecunia populi iussu in Capitolio Iovi donum posuit.</p>
<p><span class="innerMarginNote right">5</span>Omnes ante me auctores secutus, A. Cornelium Cossum tribunum militum secunda spolia opima
<span class="innerMarginNote right">6</span>Iovis Feretrii templo intulisse exposui; ceterum, praeterquam quod ea rite opima spolia habentur quae dux duci detraxit, nec ducem novimus nisi cuius auspicio bellum geritur, titulus ipse spoliis inscriptus illos meque arguit consulem ea Cossum
<span class="innerMarginNote right">7</span>cepisse. Hoc ego cum Augustum Caesarem, templorum
omnium conditorem aut restitutorem, ingressum
aedem Feretri Iovis, quam vetustate dilapsam
refecit, se ipsum in thorace linteo scriptum legisse audissem, prope sacrilegium ratus sum Cosso<a class="footnoteLink" href="#note_LCL133_322_1" id="target_note_LCL133_322_1"><sup>1</sup></a> spoliorum suorum Caesarem, ipsius templi auctorem,
<span class="innerMarginNote right">8</span>subtrahere testem. Quis<a class="footnoteLink" href="#note_LCL133_322_2" id="target_note_LCL133_322_2"><sup>2</sup></a> ea in re sit error, quod tam veteres annales quodque magistratuum libri, quos linteos in aede repositos Monetae Macer Licinius citat identidem auctores, septimo<a class="footnoteLink" href="#note_LCL133_322_3" id="target_note_LCL133_322_3"><sup>3</sup></a> post demum anno cum T. Quinctio Poeno A. Cornelium Cossum consulem habeant, existimatio communis omnibus
<span class="innerMarginNote right">9</span>est. Nam etiam illud accedit, ne tam clara pugna in eum annum transferri posset, quod imbelle triennium
ferme pestilentia inopiaque frugum circa A. Cornelium consulem fuit, adeo ut quidam annales





</p></section><notes><section class="footnotes"><ul><li class="note" id="note_LCL133_322_1"><a class="footnoteCrossrefLink" href="#target_note_LCL133_322_1" title="Click to highlight in text"><sup class="lineRef">1</sup>Cosso ϛ: Cossum Ω.</a></li><script type="text/javascript">document.getElementById('note_LCL133_322_1').style.display = "none";</script><li class="note" id="note_LCL133_322_2"><a class="footnoteCrossrefLink" href="#target_note_LCL133_322_2" title="Click to highlight in text"><sup class="lineRef">2</sup>quis <span class="italic">Gronovius:</span> qui si Ω.</a></li><script type="text/javascript">document.getElementById('note_LCL133_322_2').style.display = "none";</script><li class="note" id="note_LCL133_322_3"><a class="footnoteCrossrefLink" href="#target_note_LCL133_322_3" title="Click to highlight in text"><sup class="lineRef">3</sup>septimo Ω: nono ϛ <span class="italic">Sigonius:</span> decimo <span class="italic">Glareanus:</span> undecimo
<span class="italic">Conway and Walters</span> (<span class="italic">in note</span>).</a></li><script type="text/javascript">document.getElementById('note_LCL133_322_3').style.display = "none";</script></ul></section></notes></section>