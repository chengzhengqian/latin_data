<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 314–315</span>Etruria privata pecunia per hospitum clientiumque ministeria coempto, quae, credo, ipsa res ad levandam
publica cura annonam impedimento fuerat,
<span class="innerMarginNote right">3</span>largitiones frumenti facere instituit; plebemque hoc munere delenitam, quacumque incederet, conspectus
elatusque supra modum hominis privati, secum trahere, haud dubium consulatum favore ac spe
<span class="innerMarginNote right">4</span>despondentem. Ipse, ut est humanus animus insatiabilis
eo quod fortuna spondet, ad altiora et non concessa tendere, et quoniam consulatus quoque eripiendus invitis patribus esset, de regno agitare: id unum dignum tanto apparatu consiliorum et certamine, quod ingens exsudandum esset, praemium
<span class="innerMarginNote right">5</span>fore. Iam comitia consularia instabant; quae res eum necdum compositis maturisve satis consiliis
<span class="innerMarginNote right">6</span>oppressit. Consul sextum creatus T. Quinctius Capitolinus, minime opportunus vir novanti res; collega additur ei Agrippa Menenius, cui Lanato
<span class="innerMarginNote right">7</span>erat cognomen; et L. Minucius praefectus annonae seu refectus seu, quoad res posceret, in incertum creatus; nihil enim constat, nisi in libros linteos utroque anno relatum inter magistratus praefecti
<span class="innerMarginNote right">8</span>nomen. Hic Minucius eandem publice<a class="footnoteLink" href="#note_LCL133_300_1" id="target_note_LCL133_300_1"><sup>1</sup></a> curationem
agens quam Maelius privatim agendam susceperat, cum in utraque domo genus idem hominum versaretur, rem compertam ad senatum



</p></section><notes><section class="footnotes"><ul><li class="note" id="note_LCL133_300_1"><a class="footnoteCrossrefLink" href="#target_note_LCL133_300_1" title="Click to highlight in text"><sup class="lineRef">1</sup>eandem publice <span class="italic">Florebellus</span>: eandem re͞i͞p͞. (<span class="italic">or</span> reip̄) Ω: eandem rēp. <span class="italic">M:</span> ead.. reip. <span class="italic">V.</span></a></li><script type="text/javascript">document.getElementById('note_LCL133_300_1').style.display = "none";</script></ul></section></notes></section>