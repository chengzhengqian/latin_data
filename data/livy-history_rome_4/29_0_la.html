<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 316</span>consulari potestate creavit et in his L. Quinctium,
Cincinnati filium, ex cuius dictaturae invidia tumultus <span class="innerMarginNote right">8</span>quaerebatur. Praelatus suffragiis Quinctio Mamercus Aemilius, vir summae dignitatis; L. Iulium tertium creant.</p>
<p> <span class="marginNote left"><span class="sc">a.u.c.</span> 317</span>XVII. In horum magistratu Fidenae, colonia
Romana, ad Lartem Tolumnium<a class="footnoteLink" href="#note_LCL133_312_1" id="target_note_LCL133_312_1"><sup>1</sup></a> ac Veientes defecere.
<span class="innerMarginNote right">2</span>Maius additum defectioni scelus: C. Fulcinium
Cloelium Tullum Sp. Antium<a class="footnoteLink" href="#note_LCL133_312_2" id="target_note_LCL133_312_2"><sup>2</sup></a> L. Roscium, legatos Romanos, causam novi consilii quaerentes,
<span class="innerMarginNote right">3</span>iussu Tolumni interfecerunt. Levant quidam regis facinus: in tesserarum prospero iactu vocem eius ambiguam, ut occidi iussisse videretur, a Fidenatibus exceptam causam mortis legatis fuisse,—rem incredibilem,
<span class="innerMarginNote right">4</span>interventu Fidenatium, novorum sociorum, consulentium de caede ruptura ius gentium, non aversum ab intentione lusus animum nec deinde
<span class="innerMarginNote right">5</span>in errorem versum facinus. Propius est fidem obstringi Fidenatium populum ne respicere spem ullam ab Romanis posset conscientia tanti sceleris
<span class="innerMarginNote right">6</span>voluisse. Legatorum qui Fidenis caesi erant statuae publice in Rostris positae sunt. Cum Veientibus Fidenatibusque, praeterquam finitimis populis, ab causa etiam tam nefanda bellum exorsis atrox dimicatio instabat.</p>
</section><notes><section class="footnotes"><ul><li class="note" id="note_LCL133_312_1"><a class="footnoteCrossrefLink" href="#target_note_LCL133_312_1" title="Click to highlight in text"><sup class="lineRef">1</sup>Tolumnium <span class="italic">H. J. Mueller:</span> Tolumnium Veientium (uenientium <span class="italic">B</span>) regem Ω.</a></li><script type="text/javascript">document.getElementById('note_LCL133_312_1').style.display = "none";</script><li class="note" id="note_LCL133_312_2"><a class="footnoteCrossrefLink" href="#target_note_LCL133_312_2" title="Click to highlight in text"><sup class="lineRef">2</sup>Sp. Antium (esp̄antium <span class="italic">M</span>; spuantium <span class="italic">V</span>) Ω: Sp. Nautium <span class="italic">Mommsen</span> (<span class="italic">cf. Plin. N. H.</span> xxxiv. vi. 23).</a></li><script type="text/javascript">document.getElementById('note_LCL133_312_2').style.display = "none";</script></ul></section></notes></section>