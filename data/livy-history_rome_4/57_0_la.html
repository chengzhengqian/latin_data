<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 328</span>duae acies, duo diversa proelia circumventos Etruscos
et a fronte et ab tergo urgerent neque in castra retro
neque in montes, unde se novus hostis obiecerat, iter
fugae esset, et equitem passim liberis frenis distulissent
equi, Veientium maxima pars Tiberim effusi
petunt, Fidenatium qui supersunt ad urbem Fidenas
<span class="innerMarginNote right">11</span>tendunt. Infert pavidos fuga in mediam caedem; obtruncantur in ripis; alios in aquam compulsos gurgites ferunt; etiam peritos nandi lassitudo et volnera et pavor degravant; pauci ex multis tranant.
<span class="innerMarginNote right">12</span>Alterum agmen fertur per castra in urbem. Eodem et Romanos sequentes impetus rapit, Quinctium maxime et cum eo degressos modo de montibus, recentissimum ad laborem militem, quia ultimo proelio
advenerat.</p>
<p>XXXIV. Hi postquam mixti hostibus portam intravere, in muros evadunt suisque capti oppidi
<span class="innerMarginNote right">2</span>signum ex muro tollunt. Quod ubi dictator conspexit—iam
enim et ipse in deserta hostium castra penetraverat,—cupientem militem discurrere ad praedam spe iniecta maioris in urbe praedae ad portam ducit receptusque intra muros in arcem,
<span class="innerMarginNote right">3</span>quo ruere fugientium turbam videbat, pergit. Nec
</p></section><notes></notes></section>