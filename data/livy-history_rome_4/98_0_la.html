<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 348</span>cohortes cum C. Servilio Ahala cum imminentem urbi collem cepissent, ex loco altiore, qua nullum erat praesidium, ingenti clamore ac tumultu moenia
<span class="innerMarginNote right">6</span>invasere. Ad quem tumultum obstupefacti qui adversus Fabium urbem infimam tuebantur locum dedere scalas admovendi; plenaque hostium cuncta erant, et immitis diu caedes pariter fugientium ac resistentium, armatorum atque inermium fuit.
<span class="innerMarginNote right">7</span>Cogebantur itaque victi, quia cedentibus spei nihil erat, pugnam inire, cum pronuntiatum repente, ne quis praeter armatos<a class="footnoteLink" href="#note_LCL133_450_1" id="target_note_LCL133_450_1"><sup>1</sup></a> violaretur, reliquam omnem
<span class="innerMarginNote right">8</span>multitudinem voluntariam exuit armis; quorum ad duo milia et quingenti vivi capiuntur. A cetera praeda Fabius militem abstinuit, dcnec collegae venirent,
<span class="innerMarginNote right">9</span>ab illis quoque exercitibus captum Anxur dictitans esse, qui ceteros Volscos a praesidio eius loci
<span class="innerMarginNote right">10</span>avertissent. Qui ubi venerunt, oppidum vetere fortuna opulentum tres exercitus diripuere; eaque primum benignitas imperatorum plebem patribus
<span class="innerMarginNote right">11</span>conciliavit. Additum deinde omnium maxime tempestivo principum in multitudinem<a class="footnoteLink" href="#note_LCL133_450_2" id="target_note_LCL133_450_2"><sup>2</sup></a> munere, ut ante mentionem ullam plebis tribunorumve decerneret
senatus ut stipendium miles de publico acciperet, cum ante id tempus de suo quisque functus eo munere esset.</p>
<p>LX. Nihil acceptum unquam a plebe tanto gaudio


</p></section><notes><section class="footnotes"><ul><li class="note" id="note_LCL133_450_1"><a class="footnoteCrossrefLink" href="#target_note_LCL133_450_1" title="Click to highlight in text"><sup class="lineRef">1</sup>armatos <span class="italic">a</span> ϛ: armatus Ω.</a></li><script type="text/javascript">document.getElementById('note_LCL133_450_1').style.display = "none";</script><li class="note" id="note_LCL133_450_2"><a class="footnoteCrossrefLink" href="#target_note_LCL133_450_2" title="Click to highlight in text"><sup class="lineRef">2</sup>in multitudinem <span class="italic">D</span><sup>4</sup><span class="italic">a</span><sup>3</sup><span class="italic">Rhenanus</span>: in multitudine Ω.</a></li><script type="text/javascript">document.getElementById('note_LCL133_450_2').style.display = "none";</script></ul></section></notes></section>