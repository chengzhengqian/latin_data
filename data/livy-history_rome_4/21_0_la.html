<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 312</span>offendissent, ne primoribus quidem patrum satis <span class="innerMarginNote right">7</span>accepti, quod nihil gratiae cuiusquam dederant, vexationes
ad populum iam die dicta ab tribunis, remanendo<a class="footnoteLink" href="#note_LCL133_296_1" id="target_note_LCL133_296_1"><sup>1</sup></a>
in colonia, quam testem integritatis iustitiaeque habebant, vitavere.</p>
<p> <span class="marginNote left"><span class="sc">a.u.c.</span> 313–314</span>XII. Pax domi forisque fuit et hoc et insequente
anno C. Furio Paculo<a class="footnoteLink" href="#note_LCL133_296_2" id="target_note_LCL133_296_2"><sup>2</sup></a> et M. Papirio Crasso consulibus.
<span class="innerMarginNote right">2</span>Ludi ab decemviris per secessionem plebis a patribus ex senatus consulto voti eo anno facti sunt.
<span class="innerMarginNote right">3</span>Causa seditionum nequiquam a Poetelio<a class="footnoteLink" href="#note_LCL133_296_3" id="target_note_LCL133_296_3"><sup>3</sup></a> quaesita, qui tribunus plebis iterum ea ipsa denuntiando factus
<span class="innerMarginNote right">4</span>neque ut de agris dividendis plebi referrent consules ad senatum pervincere potuit, et cum magno certamine
obtinuisset ut consulerentur patres, consulum an tribunorum placeret comitia haberi, consules
<span class="innerMarginNote right">5</span>creari iussi sunt; ludibrioque erant minae tribuni denuntiantis se dilectum impediturum, cum quietis finitimis neque bello neque belli apparatu opus esset.</p>
<p><span class="innerMarginNote right">6</span>Sequitur hanc tranquillitatem rerum annus Proculo Geganio Macerino L. Menenio Lanato consulibus multiplici clade ac periculo insignis, seditionibus, fame, regno prope per largitionis dulcedinem in
<span class="innerMarginNote right">7</span>cervices accepto; unum afuit bellum externum; quo si adgravatae res essent, vix ope deorum omnium



</p></section><notes><section class="footnotes"><ul><li class="note" id="note_LCL133_296_1"><a class="footnoteCrossrefLink" href="#target_note_LCL133_296_1" title="Click to highlight in text"><sup class="lineRef">1</sup>remanendo <span class="italic">V</span>: coloni adscripti remanendo (adscribiti <span class="italic">M</span>; colonis <span class="italic">D</span>; coloni adscripta <span class="italic">F</span>) Ω.</a></li><script type="text/javascript">document.getElementById('note_LCL133_296_1').style.display = "none";</script><li class="note" id="note_LCL133_296_2"><a class="footnoteCrossrefLink" href="#target_note_LCL133_296_2" title="Click to highlight in text"><sup class="lineRef">2</sup>Paculo <span class="italic">Conway:</span> pacilio Ω.</a></li><script type="text/javascript">document.getElementById('note_LCL133_296_2').style.display = "none";</script><li class="note" id="note_LCL133_296_3"><a class="footnoteCrossrefLink" href="#target_note_LCL133_296_3" title="Click to highlight in text"><sup class="lineRef">3</sup>Poetelio <span class="italic">Sigonius</span> (<span class="italic">C.I.L.</span> i<sup>2</sup> , <span class="italic">p.</span> 126): poetilio (poetirio M; potilio F; petilio <span class="italic">BOA</span>) Ω.</a></li><script type="text/javascript">document.getElementById('note_LCL133_296_3').style.display = "none";</script></ul></section></notes></section>