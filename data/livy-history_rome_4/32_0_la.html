<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 317</span>equites clamore sublato in hostem emisit; secuta <span class="innerMarginNote right">8</span>peditum acies ingenti vi conflixit. Nulla parte legiones Etruscae sustinuere impetum Romanorum; eques maxime resistebat; equitumque longe fortissimus
ipse rex ab omni parte effuse sequentibus obequitans Romanis trahebat certamen.</p>
<p>XIX. Erat tum inter equites tribunus militum A. Cornelius Cossus, eximia pulchritudine corporis, animo ac viribus par memorque generis, quod amplissimum acceptum maius auctiusque reliquit
<span class="innerMarginNote right">2</span>posteris. Is cum ad impetum Tolumni, quacumque se intendisset, trepidantes Romanas videret turmas, insignemque eum regio habitu volitantem tota acie
<span class="innerMarginNote right">3</span>cognosset, “Hicine est” inquit, “ruptor foederis humani violatorque gentium iuris? Iam ego hanc mactatam victimam, si modo sancti quicquam in terris esse di volunt, legatorum manibus dabo.”
<span class="innerMarginNote right">4</span>Calcaribus subditis infesta cuspide in unum fertur hostem; quem cum ictum equo deiecisset, confestim
<span class="innerMarginNote right">5</span>et ipse hasta innixus se in pedes excepit. Adsurgentem
ibi regem umbone resupinat repetitumque saepius cuspide ad terram adfixit. Tum exsangui detracta spolia caputque abscisum victor spiculo gerens terrore caesi regis hostes fundit.<a class="footnoteLink" href="#note_LCL133_318_1" id="target_note_LCL133_318_1"><sup>1</sup></a> Ita equitum

</p></section><notes><section class="footnotes"><ul><li class="note" id="note_LCL133_318_1"><a class="footnoteCrossrefLink" href="#target_note_LCL133_318_1" title="Click to highlight in text"><sup class="lineRef">1</sup>fundit Ω: fudit <span class="italic">MDA</span> ϛ: perfudit <span class="italic">Madvig.</span></a></li><script type="text/javascript">document.getElementById('note_LCL133_318_1').style.display = "none";</script></ul></section></notes></section>