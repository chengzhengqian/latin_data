<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 317</span>velut funesti nihil praeter nomina consulum suggerant. <span class="innerMarginNote right">10</span>Tertius ab consulatu Cossi annus tribunum eum militum consulari potestate habet, eodem anno magistrum equitum; quo in imperio alteram insignem <span class="innerMarginNote right">11</span>edidit pugnam equestrem. Ea libera coniectura
est, sed, ut ego arbitror, vana; aversari enim<a class="footnoteLink" href="#note_LCL133_324_1" id="target_note_LCL133_324_1"><sup>1</sup></a> omnes opiniones licet, cum auctor pugnae recentibus spoliis in sacra sede positis, Iovem prope ipsum, cui vota erant, Romulumque intuens, haud spernendos falsi tituli testes, se A. Cornelium Cossum consulem scripserit.</p>
<p> <span class="marginNote left"><span class="sc">a.u.c.</span> 318–319</span>XXI. M. Cornelio Maluginense L. Papirio Crasso
consulibus exercitus in agrum Veientem ac Faliscum
<span class="innerMarginNote right">2</span>ducti, praedae abactae hominum pecorumque; hostis in agris nusquam inventus neque pugnandi copia facta; urbes tamen non oppugnatae, quia pestilentia
<span class="innerMarginNote right">3</span>populum invasit. Et seditiones domi quaesitae sunt nec motae tamen ab Sp. Maelio tribuno plebis, qui favore nominis moturum se aliquid ratus et Minucio diem dixerat et rogationem de publicandis bonis
<span class="innerMarginNote right">4</span>Servili Ahalae tulerat, falsis criminibus a Minucio circumventum Maelium arguens, Servilio caedem civis indemnati obiciens. Quae vaniora ad populum
<span class="innerMarginNote right">5</span>ipso auctore fuere. Ceterum magis vis morbi ingravescens curae erat terroresque ac prodigia,



</p></section><notes><section class="footnotes"><ul><li class="note" id="note_LCL133_324_1"><a class="footnoteCrossrefLink" href="#target_note_LCL133_324_1" title="Click to highlight in text"><sup class="lineRef">1</sup>vana; aversari enim <span class="italic">Wagner and Madvig:</span> uana (una <span class="italic">FB</span>) uersare in Ω.</a></li><script type="text/javascript">document.getElementById('note_LCL133_324_1').style.display = "none";</script></ul></section></notes></section>