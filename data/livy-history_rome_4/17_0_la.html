<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 311</span>nequisset, ventum in ius est. Postulatu audito matris tutorumque magistratus secundum parentis arbitrium
<span class="innerMarginNote right">7</span>dant ius nuptiarum. Sed vis potentior fuit; namque tutores, inter suae partis homines de iniuria decreti palam in foro contionati, manu facta virginem ex
<span class="innerMarginNote right">8</span>domo matris rapiunt; adversus quos infestior coorta optumatium acies sequitur accensum iniuria iuvenem. Fit proelium atrox. Pulsa plebs, nihil Romanae plebi similis, armata ex urbe profecta colle quodam capto in agros optumatium cum ferro ignique excursiones
<span class="innerMarginNote right">9</span>facit; urbem quoque omni<a class="footnoteLink" href="#note_LCL133_288_1" id="target_note_LCL133_288_1"><sup>1</sup></a> etiam expertium<a class="footnoteLink" href="#note_LCL133_288_2" id="target_note_LCL133_288_2"><sup>2</sup></a> ante certaminis multitudine opificum ad spem praedae
<span class="innerMarginNote right">10</span>evocata obsidere parat; nec ulla species cladesque belli abest velut contacta civitate rabie duorum iuvenum funestas nuptias ex occasu patriae petentium.
<span class="innerMarginNote right">11</span>Parum parti utrique domi armorum bellique est visum; optumates Romanos ad auxilium urbis obsessae, plebs ad expugnandam secum Ardeam
<span class="innerMarginNote right">12</span>Volscos excivere. Priores Volsci duce Aequo Cluilio<a class="footnoteLink" href="#note_LCL133_288_3" id="target_note_LCL133_288_3"><sup>3</sup></a> Ardeam venere et moenibus hostium vallum obiecere.
<span class="innerMarginNote right">13</span>Quod ubi Romam est nuntiatum, extemplo M. Geganius consul cum exercitu profectus tria milia passuum ab hoste locum castris cepit praecipitique






</p></section><notes><section class="footnotes"><ul><li class="note" id="note_LCL133_288_1"><a class="footnoteCrossrefLink" href="#target_note_LCL133_288_1" title="Click to highlight in text"><sup class="lineRef">1</sup>omni <span class="italic">Morstadt</span>: omnis Ω.</a></li><script type="text/javascript">document.getElementById('note_LCL133_288_1').style.display = "none";</script><li class="note" id="note_LCL133_288_2"><a class="footnoteCrossrefLink" href="#target_note_LCL133_288_2" title="Click to highlight in text"><sup class="lineRef">2</sup>expertium <span class="italic">Walters</span>: expertem Ω.</a></li><script type="text/javascript">document.getElementById('note_LCL133_288_2').style.display = "none";</script><li class="note" id="note_LCL133_288_3"><a class="footnoteCrossrefLink" href="#target_note_LCL133_288_3" title="Click to highlight in text"><sup class="lineRef">3</sup>Cluilio ϛ: ciuilio <span class="italic">VD</span><sup>4</sup><span class="italic">A</span><sup>2</sup> (<span class="italic">or A</span><sup>3</sup>): ciuili Ω.</a></li><script type="text/javascript">document.getElementById('note_LCL133_288_3').style.display = "none";</script></ul></section></notes></section>