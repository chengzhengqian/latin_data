<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 311</span>iniquiore ad fugam, cum ab omni parte caederentur, ad preces a certamine versi, dedito imperatore traditisque armis sub iugum missi cum singulis vestimentis ignominiae cladisque pleni dimittuntur;
<span class="innerMarginNote right">5</span>et cum haud procul urbe Tusculo consedissent,
vetere Tusculanorum odio inermes oppressi
<span class="innerMarginNote right">6</span>dederunt poenas vix nuntiis caedis relictis. Romanus Ardeae turbatas seditione res principibus eius motus securi percussis bonisque eorum in publicum Ardeatium
redactis composuit; demptamque iniuriam iudicii tanto beneficio populi Romani Ardeates credebant;
senatui superesse aliquid ad delendum publicae
<span class="innerMarginNote right">7</span>avaritiae monumentum videbatur. Consul triumphans in urbem redit Cluilio<a class="footnoteLink" href="#note_LCL133_292_1" id="target_note_LCL133_292_1"><sup>1</sup></a> duce Volscorum ante currum ducto praelatisque spoliis quibus dearmatum exercitum
hostium sub iugum miserat.</p>
<p><span class="innerMarginNote right">8</span>Aequavit, quod haud facile est, Quinctius consul togatus armati gloriam collegae, quia concordiae pacisque domesticae<a class="footnoteLink" href="#note_LCL133_292_2" id="target_note_LCL133_292_2"><sup>2</sup></a> curam iura infimis summisque moderando ita tenuit ut eum et patres severum consulem
<span class="innerMarginNote right">9</span>et plebs satis comem crediderint. Et adversus
tribunos auctoritate plura quam certamine tenuit; quinque consulatus eodem tenore gesti vitaque omnis consulariter acta verendum paene




</p></section><notes><section class="footnotes"><ul><li class="note" id="note_LCL133_292_1"><a class="footnoteCrossrefLink" href="#target_note_LCL133_292_1" title="Click to highlight in text"><sup class="lineRef">1</sup>Cluilio <span class="italic">Vascosanus:</span> ciuilio <span class="italic">MOHDLA:</span> ciuili <span class="italic">V</span> ? <span class="italic">PFUB.</span></a></li><script type="text/javascript">document.getElementById('note_LCL133_292_1').style.display = "none";</script><li class="note" id="note_LCL133_292_2"><a class="footnoteCrossrefLink" href="#target_note_LCL133_292_2" title="Click to highlight in text"><sup class="lineRef">2</sup>domesticae <span class="italic">Jac. Gronov.:</span> domesticam Î©.</a></li><script type="text/javascript">document.getElementById('note_LCL133_292_2').style.display = "none";</script></ul></section></notes></section>