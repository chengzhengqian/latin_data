<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c</span> 332</span>de imperatore existimationem esse, sed populi Romani
fuisse, cum cum comitiis consulem legeret.
<span class="innerMarginNote right">3</span>Itaque ne ab se imperatoria consilia neu consulares artes exquirerent, quae pensitanda magnis quoque<a class="footnoteLink" href="#note_LCL133_388_1" id="target_note_LCL133_388_1"><sup>1</sup></a> animis atque ingeniis essent; sed quod viderit
<span class="innerMarginNote right">4</span>referre posse. Vidisse autem se, priusquam ab acie intercluderetur, consulem in prima acie pugnantem, adhortantem, inter signa Romana telaque hostium
<span class="innerMarginNote right">5</span>versantem. Postea se a conspectu suorum ablatum ex strepitu tamen et clamore sensisse usque ad noctem extractum certamen, nec ad tumulum quem ipse tenuerat prae multitudine hostium credere
<span class="innerMarginNote right">6</span>perrumpi potuisse. Exercitus ubi esset se nescire; arbitrari, velut ipse in re trepida loci praesidio se suosque sit tutatus, sic consulem servandi exercitus
<span class="innerMarginNote right">7</span>causa loca tutiora castris cepisse; nec Volscorum meliores res esse credere quam populi Romani; fortunam noctemque omnia erroris mutui implesse. Precantemque deinde, ne se fessum labore ac volneribus
tenerent, cum ingenti laude non virtutis
<span class="innerMarginNote right">8</span>magis quam moderationis dimissum. Cum haec agerentur, iam consul via Labicana<a class="footnoteLink" href="#note_LCL133_388_2" id="target_note_LCL133_388_2"><sup>2</sup></a> ad fanum Quietis erat. Eo missa plaustra iumentaque alia ab urbe exercitum adfectum proelio ac via nocturna




</p></section><notes><section class="footnotes"><ul><li class="note" id="note_LCL133_388_1"><a class="footnoteCrossrefLink" href="#target_note_LCL133_388_1" title="Click to highlight in text"><sup class="lineRef">1</sup>magnis quoque <span class="italic">H. J. Mueller</span>: quoque magnis Ω.</a></li><script type="text/javascript">document.getElementById('note_LCL133_388_1').style.display = "none";</script><li class="note" id="note_LCL133_388_2"><a class="footnoteCrossrefLink" href="#target_note_LCL133_388_2" title="Click to highlight in text"><sup class="lineRef">2</sup>Labicana <span class="italic">editors</span> (<span class="italic">conformably to the evidence of</span> Ω <span class="italic">in most places</span>): lauicana Ω.</a></li><script type="text/javascript">document.getElementById('note_LCL133_388_2').style.display = "none";</script></ul></section></notes></section>