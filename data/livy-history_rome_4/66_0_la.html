<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 331</span>cum proditam Veiis rem publicam esse ab ducibus, proditum deinde, quia illis impune fuerit, in Volscis ab consule exercitum, traditos ad caedem fortissimos equites, deserta foede castra vociferati
<span class="innerMarginNote right">6</span>essent, C. Iunius,<a class="footnoteLink" href="#note_LCL133_386_1" id="target_note_LCL133_386_1"><sup>1</sup></a> unus ex tribunis, Tempanium equitem vocari iussit coramque ei “Sex. Tempani”
inquit, “quaero de te, arbitrerisne C. Sempronium consulem aut in tempore pugnam inisse aut firmasse subsidiis aciem aut ullo boni consulis functum officio,
<span class="innerMarginNote right">7</span>et tune ipse victis legionibus Romanis tuo consilio equitem ad pedes deduxeris restituerisque pugnam; excluso deinde ab acie nostra tibi atque equitibus num aut consul ipse subvenerit aut miserit praesidium;
<span class="innerMarginNote right">8</span>postero denique die ecquid praesidii usquam habueris, an tu cohorsque in castra vestra virtute perruperitis; ecquem in castris consulem, ecquem exercitum inveneritis, an deserta castra, relictos
<span class="innerMarginNote right">9</span>saucios milites. Haec pro virtute tua fideque, qua una hoc bello res publica stetit, dicenda tibi sunt hodie; denique ubi C. Sempronius, ubi legiones nostrae sint; desertus sis an deserueris consulem exercitumque; victi denique simus an vicerimus.”</p>
<p> <span class="marginNote left"><span class="sc">a.u.c</span> 332</span>XLI. Adversus haec Tempani oratio incompta fuisse
dicitur, ceterum militariter gravis, non suis vana
<span class="innerMarginNote right">2</span>laudibus, non crimine alieno laeta. Quanta prudentia
rei bellicae in C. Sempronio esset, non militis

</p></section><notes><section class="footnotes"><ul><li class="note" id="note_LCL133_386_1"><a class="footnoteCrossrefLink" href="#target_note_LCL133_386_1" title="Click to highlight in text"><sup class="lineRef">1</sup>Iunius ϛ (<span class="italic">cf. Mommsen, Römische Forschungen,</span> i. 115): iulius Ω</a></li><script type="text/javascript">document.getElementById('note_LCL133_386_1').style.display = "none";</script></ul></section></notes></section>