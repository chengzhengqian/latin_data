<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 323</span>aciem adortus circumagenti se<a class="footnoteLink" href="#note_LCL133_348_1" id="target_note_LCL133_348_1"><sup>1</sup></a> ad dissonos clamores ac subitos tumultus hosti undique obiecerat victorem
<span class="innerMarginNote right">3</span>peditem equitemque. Circumventi igitur iam in medio ad unum omnes poenas rebellionis dedissent, ni Vettius Messius ex Volscis, nobilior vir factis quam genere, iam orbem volventes suos increpans
<span class="innerMarginNote right">4</span>clara voce “Hic praebituri” inquit, “vos telis hostium estis indefensi, inulti? Quid igitur arma habetis aut quid ultro bellum intulistis, in otio tumultuosi, in bello segnes? Quid hic stantibus spei est? An deum aliquem protecturum vos rapturumque hinc putatis?
<span class="innerMarginNote right">5</span>Ferro via facienda est. Hac, qua me praegressum videritis, agite, qui visuri domos parentes coniuges liberos estis, ite mecum! Non murus nec vallum sed armati armatis obstant. Virtute pares, necessitate,
quae ultimum ac maximum telum est, superiores
<span class="innerMarginNote right">6</span>estis.” Haec locutum exsequentemque dicta redintegrato
clamore secuti dant impressionem qua Postumius Albus cohortes obiecerat; et moverunt victorem, donec dictator pedem iam referentibus
<span class="innerMarginNote right">7</span>suis advenit, eoque omne proelium versum est. Uni viro Messio fortuna hostium innititur. Multa utrimque
volnera, multa passim caedes est. Iam ne duces
<span class="innerMarginNote right">8</span>quidem Romani incruenti pugnant. Unus Postumius ictus saxo perfracto capite acie excessit, non dictatorem

</p></section><notes><section class="footnotes"><ul><li class="note" id="note_LCL133_348_1"><a class="footnoteCrossrefLink" href="#target_note_LCL133_348_1" title="Click to highlight in text"><sup class="lineRef">1</sup>circumagenti se ϛ circumagenti <span class="italic">A<sup>2</sup></span> (<span class="italic">or A<sup>3</sup></span>): circumagentes
Ω: agentes <span class="italic">M.</span></a></li><script type="text/javascript">document.getElementById('note_LCL133_348_1').style.display = "none";</script></ul></section></notes></section>