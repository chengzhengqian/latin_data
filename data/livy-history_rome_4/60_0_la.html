<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 329â€“330</span>contempturum. ubi contemni desissent. Experiundam
rem denique in uno aut altero esse sitne aliqui plebeius ferendo magno honori, an portento simile miraculoque sit fortem ac strenuum virum
<span class="innerMarginNote right">10</span>aliquem exsistere ortum ex plebe. Summa vi expugnatum
esse ut tribuni militum consulari potestate et ex plebe crearentur. Petisse viros domi militiaeque
spectatos; primis annis suggillatos, repulsos, risui patribus fuisse; desisse postremo praebere ad
<span class="innerMarginNote right">11</span>contumeliam os. Nec se videre cur non lex quoque abrogetur, qua id liceat quod nunquam futurum sit; minorem quippe ruborem fore in iuris iniquitate quam si per indignitatem ipsorum praetereantur.</p>
<p>XXXVI. Huius generis orationes cum adsensu auditae incitavere quosdam ad petendum tribunatum militum, alium alia de commodis plebis laturum se
<span class="innerMarginNote right">2</span>in magistratu profitentem. Agri publici dividendi coloniarumque deducendarum ostentatae spes et vectigali possessoribus agrorum imposito instipendium
<span class="innerMarginNote right">3</span>militum erogandi aeris. Captatum deinde tempus ab tribunis militum, quo per discessum hominum ab urbe, cum patres clandestina denuntiatione revocati ad diem certam essent, senatus consultum fieret absentibus
<span class="innerMarginNote right">4</span>tribunis plebi ut quoniam Volscos in Hernicorum
agros praedatum exisse fama esset, ad rem inspiciendam tribuni militum proficiscerentur consulariaque


</p></section><notes></notes></section>