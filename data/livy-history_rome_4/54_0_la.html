<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 328</span>equitum A. Cornelium eundem in acie fore qui priore bello tribunus militum, Larte Tolumnio rege Veientium in conspectu duorum exercituum occiso, spolia opima Iovis Feretri templo intulerit.
<span class="innerMarginNote right">5</span>Proinde memores secum triumphos, secum spolia, secum victoriam esse, cum hostibus scelus legatorum contra ius gentium interfectorum, caedem in pace Fidenatium colonorum, indutias ruptas, septimam
<span class="innerMarginNote right">6</span>infelicem defectionem, arma caperent. Simul castra castris coniunxissent, satis confidere nec sceleratissimis
hostibus diuturnum ex ignominia exercitus Romani gaudium fore, et populum Romanum intellecturum
<span class="innerMarginNote right">7</span>quanto melius de re publica meriti sint qui se dictatorem tertium dixerint quam qui<a class="footnoteLink" href="#note_LCL133_362_1" id="target_note_LCL133_362_1"><sup>1</sup></a> ob ereptum censurae regnum labem secundae dictaturae suae
<span class="innerMarginNote right">8</span>imposuerint. Votis deinde nuncupatis profectus mille et quingentos passus citra Fidenas castra locat,
<span class="innerMarginNote right">9</span>dextra montibus, laeva Tiberi amne saeptus. T. Quinctium Poenum legatum occupare montes iubet occultumque id iugum capere quod ab tergo hostibus foret.</p>
<p><span class="innerMarginNote right">10</span>Ipse postero die cum Etrusci pleni animorum ab pristini<a class="footnoteLink" href="#note_LCL133_362_2" id="target_note_LCL133_362_2"><sup>2</sup></a> diei meliore occasione quam pugna in aciem processissent, cunctatus parumper, dum speculatores referrent Quinctium evasisse in iugum propinquum


</p></section><notes><section class="footnotes"><ul><li class="note" id="note_LCL133_362_1"><a class="footnoteCrossrefLink" href="#target_note_LCL133_362_1" title="Click to highlight in text"><sup class="lineRef">1</sup>quam qui <span class="italic">Tan. Faber:</span> quam eos qui Ω.</a></li><script type="text/javascript">document.getElementById('note_LCL133_362_1').style.display = "none";</script><li class="note" id="note_LCL133_362_2"><a class="footnoteCrossrefLink" href="#target_note_LCL133_362_2" title="Click to highlight in text"><sup class="lineRef">2</sup>ab pristini ϛ: ac pristini Ω.</a></li><script type="text/javascript">document.getElementById('note_LCL133_362_2').style.display = "none";</script></ul></section></notes></section>