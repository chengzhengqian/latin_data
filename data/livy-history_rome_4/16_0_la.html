<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 311</span>parvis quoque rebus incommode adversarentur, haud <span class="innerMarginNote right">7</span>sane tetendere. Cum a primoribus civitatis spretus honor esset, Papirium Semproniumque, quorum de consulatu dubitatur,<a class="footnoteLink" href="#note_LCL133_286_1" id="target_note_LCL133_286_1"><sup>1</sup></a> ut eo magistratu parum solidum consulatum explerent, censui agendo populus suffragiis praefecit. Censores ab re appellati sunt.</p>
<p>IX. Dum haec Romae geruntur, legati ab Ardea veniunt pro veterrima societate renovataque<a class="footnoteLink" href="#note_LCL133_286_2" id="target_note_LCL133_286_2"><sup>2</sup></a> foedere recenti auxilium prope eversae urbi implorantes.
<span class="innerMarginNote right">2</span>Frui namque pace optimo consilio cum populo Romano servata per intestina arma non licuit; quorum causa atque initium traditur ex certamine
<span class="innerMarginNote right">3</span>factionum ortum, quae fuerunt eruntque pluribus populis exitio<a class="footnoteLink" href="#note_LCL133_286_3" id="target_note_LCL133_286_3"><sup>3</sup></a> quam bella externa, quam fames morbive, quaeque alia in deum iras velut ultima
<span class="innerMarginNote right">4</span>publicorum malorum vertunt. Virginem plebeii generis maxime forma notam duo<a class="footnoteLink" href="#note_LCL133_286_4" id="target_note_LCL133_286_4"><sup>4</sup></a> petiere iuvenes, alter virgini genere par, tutoribus fretus, qui et ipsi eiusdem corporis erant, nobilis alter, nulla re praeterquam
<span class="innerMarginNote right">5</span>forma captus. Adiuvabant eum optumatium studia, per quae in domum quoque puellae certamen partium penetravit. Nobilis superior iudicio matris esse, quae quam splendidissimis nuptiis iungi puellam volebat: tutores in ea quoque re partium memores
<span class="innerMarginNote right">6</span>ad suum tendere. Cum res peragi intra parietes







</p></section><notes><section class="footnotes"><ul><li class="note" id="note_LCL133_286_1"><a class="footnoteCrossrefLink" href="#target_note_LCL133_286_1" title="Click to highlight in text"><sup class="lineRef">1</sup>dubitatur ϛ: dubitur <span class="italic">H</span>: dubitabatur Ω.</a></li><script type="text/javascript">document.getElementById('note_LCL133_286_1').style.display = "none";</script><li class="note" id="note_LCL133_286_2"><a class="footnoteCrossrefLink" href="#target_note_LCL133_286_2" title="Click to highlight in text"><sup class="lineRef">2</sup>renovataque <span class="italic">Conway</span>: renouatoque Ω.</a></li><script type="text/javascript">document.getElementById('note_LCL133_286_2').style.display = "none";</script><li class="note" id="note_LCL133_286_3"><a class="footnoteCrossrefLink" href="#target_note_LCL133_286_3" title="Click to highlight in text"><sup class="lineRef">3</sup>exitio <span class="italic">Wesenberg</span>: magis exitio Ω.</a></li><script type="text/javascript">document.getElementById('note_LCL133_286_3').style.display = "none";</script><li class="note" id="note_LCL133_286_4"><a class="footnoteCrossrefLink" href="#target_note_LCL133_286_4" title="Click to highlight in text"><sup class="lineRef">4</sup>notam duo <span class="italic">Kiehl</span>: notam Ω.</a></li><script type="text/javascript">document.getElementById('note_LCL133_286_4').style.display = "none";</script></ul></section></notes></section>