<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 331</span>posse, ibi maxime confertis hostibus qua viam fecerant, et consul legionesque Romanae cum quod
<span class="innerMarginNote right">3</span>tegumen modo omnis exercitus fuerat nusquam viderent, ne tot fortissimos viros interclusos opprimeret
<span class="innerMarginNote right">4</span>hostis, tendunt in quemcumque casum. Diversi
Volsci hinc consulem ac legiones sustinere, altera fronte instare Tempanio atque equitibus; qui cum saepe conati nequissent perrumpere ad suos, tumulo quodam occupato in orbem se tutabantur, nequaquam inulti; nec pugnae finis ante noctem
<span class="innerMarginNote right">5</span>fuit. Consul quoque nusquam remisso certamine
<span class="innerMarginNote right">6</span>dum quicquam superfuit lucis, hostem tenuit. Nox incertos diremit; tantusque ab imprudentia eventus utraque castra tenuit pavor ut relictis sauciis et magna parte impedimentorum ambo pro victis exercitus
<span class="innerMarginNote right">7</span>se in montes proximos reciperent. Tumulus tamen circumsessus ultra mediam noctem est. Quo cum circumsedentibus nuntiatum esset castra deserta esse, victos rati suos et ipsi, qua quemque in tenebris
<span class="innerMarginNote right">8</span>pavor tulit fugerunt. Tempanius metu insidiarum
suos ad lucem tenuit. Degressus<a class="footnoteLink" href="#note_LCL133_382_1" id="target_note_LCL133_382_1"><sup>1</sup></a> deinde ipse cum paucis speculatum cum ab sauciis hostibus sciscitando comperisset castra Volscorum deserta esse, laetus ab tumulo suos devocat et in castra

</p></section><notes><section class="footnotes"><ul><li class="note" id="note_LCL133_382_1"><a class="footnoteCrossrefLink" href="#target_note_LCL133_382_1" title="Click to highlight in text"><sup class="lineRef">1</sup>degressus <span class="italic">Sigonius</span>: digressus (-os <span class="italic">P</span>) Î©.</a></li><script type="text/javascript">document.getElementById('note_LCL133_382_1').style.display = "none";</script></ul></section></notes></section>