<section class="div1 language" lang="la"><section class="div2">
<p> <span class="marginNote left"><span class="sc">a.u.c.</span> 320</span>XXIII. Eosdem consules insequenti anno refectos, Iulium tertium, Verginium iterum, apud Macrum
<span class="innerMarginNote right">2</span>Licinium invenio: Valerius Antias atque Q. Tubero M. Manlium et Q. Sulpicium consules in eum annum edunt. Ceterum in tam discrepanti editione et Tubero
et Macer libros linteos auctores profitentur; neuter tribunos militum eo anno fuisse traditum a
<span class="innerMarginNote right">3</span>scriptoribus antiquis dissimulat. Licinio libros haud dubie sequi linteos placet:<a class="footnoteLink" href="#note_LCL133_330_1" id="target_note_LCL133_330_1"><sup>1</sup></a> Tubero incertus veri est. Sit inter<a class="footnoteLink" href="#note_LCL133_330_2" id="target_note_LCL133_330_2"><sup>2</sup></a> cetera vetustate cooperta<a class="footnoteLink" href="#note_LCL133_330_3" id="target_note_LCL133_330_3"><sup>3</sup></a> hoc quoque
in incerto positum.</p>
<p><span class="innerMarginNote right">4</span>Trepidatum in Etruria est post Fidenas captas non Veientibus solum exterritis metu similis excidii, sed etiam Faliscis memoria initi primo cum iis belli,
<span class="innerMarginNote right">5</span>quamquam rebellantibus non adfuerant. Igitur cum duae civitates legatis circa duodecim populos missis impetrassent ut ad Voltumnae fanum indiceretur omni Etruriae concilium, velut magno inde tumultu imminente senatus Mam. Aemilium dictatorem iterum
<span class="innerMarginNote right">6</span>dici iussit. Ab eo A. Postumius Tubertus magister equitum est dictus; bellumque tanto maiore quam proximo conatu apparatum est quanto plus erat ab omni Etruria periculi quam ab duobus populis fuerat.</p>
</section><notes><section class="footnotes"><ul><li class="note" id="note_LCL133_330_1"><a class="footnoteCrossrefLink" href="#target_note_LCL133_330_1" title="Click to highlight in text"><sup class="lineRef">1</sup>placet <span class="italic">Muretus:</span> placet et Ω: placuit <span class="italic">V</span>.</a></li><script type="text/javascript">document.getElementById('note_LCL133_330_1').style.display = "none";</script><li class="note" id="note_LCL133_330_2"><a class="footnoteCrossrefLink" href="#target_note_LCL133_330_2" title="Click to highlight in text"><sup class="lineRef">2</sup>Sit inter <span class="italic">Muretus:</span>.. t inter <span class="italic">V:</span> set inter <span class="italic">A:</span> sed inter Ω.</a></li><script type="text/javascript">document.getElementById('note_LCL133_330_2').style.display = "none";</script><li class="note" id="note_LCL133_330_3"><a class="footnoteCrossrefLink" href="#target_note_LCL133_330_3" title="Click to highlight in text"><sup class="lineRef">3</sup>cooperta <span class="italic">Mommsen:</span> conperta <span class="italic">VM:</span> incomperta (inconperta
<span class="italic">M</span><sup>l</sup>) Ω.</a></li><script type="text/javascript">document.getElementById('note_LCL133_330_3').style.display = "none";</script></ul></section></notes></section>