<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 321–322</span><span class="innerMarginNote right">4</span>avertendaeque a populo pestis causa fecere; magna tamen clades in urbe agrisque promiscua<a class="footnoteLink" href="#note_LCL133_336_1" id="target_note_LCL133_336_1"><sup>1</sup></a> hominum pecorumque
pernicie accepta. Famem quoque ex pestilentia
morbo implicitis<a class="footnoteLink" href="#note_LCL133_336_2" id="target_note_LCL133_336_2"><sup>2</sup></a> cultoribus agrorum timentes in Etruriam Pomptinumque agrum et Cumas, postremo
in Siciliam quoque frumenti causa misere.
<span class="innerMarginNote right">5</span>Consularium comitiorum nulla mentio habita est; tribuni militum consulari potestate omnes patricii creati sunt, L. Pinarius Mamercus L. Furius Medullinus
Sp. Postumius Albus.</p>
<p><span class="innerMarginNote right">6</span>Eo anno vis morbi levata neque a penuria frumenti,
quia ante provisum erat, periculum fuit.
<span class="innerMarginNote right">7</span>Consilia ad movenda bella in Volscorum Aequorumque
conciliis et in Etruria ad fanum Voltumnae
<span class="innerMarginNote right">8</span>agitata. Ibi prolatae in annum res, decretoque cautum ne quod ante concilium fieret, nequiquam Veiente populo querente eandem qua Fidenae deletae sint imminere Veiis fortunam.</p>
<p><span class="innerMarginNote right">9</span>Interim Romae principes plebis, iam diu nequiquam
imminentes spei maioris honoris dum foris otium esset, coetus indicere in domos tribunorum
<span class="innerMarginNote right">10</span>plebis; ibi secreta consilia agitare; queri se a plebe adeo spretos, ut cum per tot annos tribuni militum consulari potestate creentur, nulli unquam plebeio
<span class="innerMarginNote right">11</span>ad eum honorem aditus fuerit. Multum providisse


</p></section><notes><section class="footnotes"><ul><li class="note" id="note_LCL133_336_1"><a class="footnoteCrossrefLink" href="#target_note_LCL133_336_1" title="Click to highlight in text"><sup class="lineRef">1</sup>promiscua <span class="italic">Gronovius:</span> promiscuae <span class="italic">VPOHR:</span> promiscue Ω.</a></li><script type="text/javascript">document.getElementById('note_LCL133_336_1').style.display = "none";</script><li class="note" id="note_LCL133_336_2"><a class="footnoteCrossrefLink" href="#target_note_LCL133_336_2" title="Click to highlight in text"><sup class="lineRef">2</sup>quoque ex pestilentia morbo implicitis <span class="italic">V</span> (inp.): <span class="italic">wanting in</span> Ω.</a></li><script type="text/javascript">document.getElementById('note_LCL133_336_2').style.display = "none";</script></ul></section></notes></section>