<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 315</span>regno supplicium sumptum, in qua nuper decemviros bonis, exsilio, capite multatos ob superbiam regiam,
<span class="innerMarginNote right">5</span>in ea Sp. Maelius spem regni conceperit. Et quis homo? Quamquam nullam nobilitatem, nullos honores, nulla merita cuiquam ad dominationem pandere viam; sed tamen Claudios, Cassios consulatibus, decemviratibus, suis maiorumque honoribus,
splendore familiarum sustulisse animos quo
<span class="innerMarginNote right">6</span>nefas fuerit: Sp. Maelium, cui tribunatus plebis magis optandus quam sperandus fuerit, frumentarium divitem, bilibris farris sperasse libertatem se civium suorum emisse, ciboque obiciendo ratum victorem finitimorum omnium populum in servitutem perlici
<span class="innerMarginNote right">7</span>posse, ut quem senatorem concoquere civitas vix posset regem ferret, Romuli conditoris, ab dis orti,<a class="footnoteLink" href="#note_LCL133_308_1" id="target_note_LCL133_308_1"><sup>1</sup></a> recepti ad deos, insignia atque imperium habentem. Non pro scelere id magis quam pro monstro habendum,
<span class="innerMarginNote right">8</span>nec satis esse sanguine eius expiatum, nisi tecta parietesque intra quae tantum amentiae conceptum
esset dissiparentur bonaque contacta pretiis regni mercandi publicarentur. Iubere itaque quaestores
vendere ea bona atque in publicum redigere.</p>
<p>XVI. Domum deinde, ut monumento area esset oppressae nefariae spei, dirui extemplo iussit. Id



</p></section><notes></notes></section>