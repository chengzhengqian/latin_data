<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 333</span>seditiosae actiones exsistunt. Propter quos motus
cum senatus consules quam tribunos creari mallet,
neque posset per intercessiones tribunicias senatus
<span class="innerMarginNote right">7</span>consultum fieri, res publica a consulibus ad interregnum,
neque id ipsum—nam coire patricios tribuni prohibebant—sine certamine ingenti, redit.
<span class="innerMarginNote right">8</span>Cum pars maior insequentis anni per novos tribunos plebi et aliquot interreges certaminibus extracta esset modo prohibentibus tribunis patricios coire ad prodendum interregem, modo interregem interpellantibus,
<span class="innerMarginNote right">9</span>ne senatus consultum de comitiis consularibus
faceret, postremo L. Papirius Mugillanus proditus interrex castigando nunc patres, nunc tribunos plebi desertam omissamque ab hominibus rem publicam, deorum providentia curaque exceptam memorabat Veientibus indutiis et cunctatione
<span class="innerMarginNote right">10</span>Aequorum stare. Unde si quid increpet terroris, sine patricio magistratu placere rem publicam opprimi? Non exercitum, non ducem scribendo exercitui esse? An bello intestino bellum externum
<span class="innerMarginNote right">11</span>propulsaturos? Quae si in unum conveniant, vix deorum opibus quin obruatur Romana res resisti posse. Quin illi remittendo de summa quisque iuris
<span class="innerMarginNote right">12</span>mediis consiliis<a class="footnoteLink" href="#note_LCL133_396_1" id="target_note_LCL133_396_1"><sup>1</sup></a> copularent concordiam, patres patiendo tribunos militum pro consulibus fieri, tribuni

</p></section><notes><section class="footnotes"><ul><li class="note" id="note_LCL133_396_1"><a class="footnoteCrossrefLink" href="#target_note_LCL133_396_1" title="Click to highlight in text"><sup class="lineRef">1</sup>mediis consiliis <span class="italic">Walters</span> (<span class="italic">in note</span>): mediis Ω.</a></li><script type="text/javascript">document.getElementById('note_LCL133_396_1').style.display = "none";</script></ul></section></notes></section>