<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 321–322</span>suos maiores, qui caverint ne cui patricio plebeii magistratus paterent; aut patricios habendos fuisse tribunos plebi; adeo se suis etiam sordere nec a
<span class="innerMarginNote right">12</span>plebe minus quam a patribus contemni. Alii purgare
plebem, culpam in patres vertere: eorum ambitione
artibusque fieri ut obsaeptum plebi sit ad honorem iter; si plebi respirare ab eorum mixtis precibus minisque liceat, memorem eam suorum inituram
suffragia esse et parto auxilio imperium quoque
<span class="innerMarginNote right">13</span>adscituram. Placet tollendae ambitionis causa tribunos legem promulgare ne cui album in vestimentum
addere petitionis causa liceret. Parva nunc res et vix serio agenda videri possit, quae tunc
<span class="innerMarginNote right">14</span>ingenti certamine patres ac plebem accendit. Vicere tamen tribuni ut legem perferrent; apparebatque inritatis animis plebem ad suos studia inclinaturam. Quae ne libera essent, senatus consultum factum est ut consularia comitia haberentur.</p>
<p> <span class="marginNote left"><span class="sc">a.u.c.</span> 323</span>XXVI. Tumultus causa fuit, quem ab Aequis et
<span class="innerMarginNote right">2</span>Volscis Latini atque Hernici nuntiarant. T. Quinctius
L. f. Cincinnatus—eidem et Poeno cognomen
<span class="innerMarginNote right">3</span>additur—et Cn.<a class="footnoteLink" href="#note_LCL133_338_1" id="target_note_LCL133_338_1"><sup>1</sup></a> Iulius Mento consules facti. Nec ultra terror belli est dilatus. Lege sacrata, quae






</p></section><notes><section class="footnotes"><ul><li class="note" id="note_LCL133_338_1"><a class="footnoteCrossrefLink" href="#target_note_LCL133_338_1" title="Click to highlight in text"><sup class="lineRef">1</sup>et Cn. ϛ: et gneus Ω: g. nus <span class="italic">M:</span> et gneneus <span class="italic">Ο:</span> et genucius cn <span class="italic">V</span> (<span class="italic">which omits</span> Mento): et C. <span class="italic">Sigonius</span> (<span class="italic">from Diod. Sic.</span> <span class="sc">xii.</span> xxxviii. 1).</a></li><script type="text/javascript">document.getElementById('note_LCL133_338_1').style.display = "none";</script></ul></section></notes></section>