<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 311</span>iam die curare corpora milites iubet. Quarta deinde vigilia signa profert, coeptumque opus adeo adproperatum
est ut sole orto Volsci firmiore se munimento
ab Romanis circumvallatos quam a se urbem <span class="innerMarginNote right">14</span>viderent; et alia parte consul muro Ardeae bracchium iniunxerat, qua ex oppido sui commeare possent.</p>
<p>X. Volscus imperator, qui ad eam diem non commeatu
praeparato sed ex populatione agrorum rapto in diem frumento aluisset militem, postquam saeptus vallo repente inops omnium rerum erat, ad conloquium
consule evocato, si solvendae obsidionis causa venerit Romanus, abducturum se inde Volscos ait.
<span class="innerMarginNote right">2</span>Adversus ea consul victis condiciones accipiendas esse, non ferendas respondit, neque ut venerint ad oppugnandos socios populi Romani suo arbitrio, ita
<span class="innerMarginNote right">3</span>abituros Volscos esse. Dedi imperatorem, arma poni iubet, et fatentes victos se esse<a class="footnoteLink" href="#note_LCL133_290_1" id="target_note_LCL133_290_1"><sup>1</sup></a> imperio parere; aliter tam abeuntibus quam manentibus se hostem infensum victoriam potius ex Volscis quam pacem
<span class="innerMarginNote right">4</span>infidam Romam relaturum. Volsci exiguam spem in armis alia undique abscisa cum temptassent, praeter cetera adversa loco quoque iniquo ad pugnam congressi,



</p></section><notes><section class="footnotes"><ul><li class="note" id="note_LCL133_290_1"><a class="footnoteCrossrefLink" href="#target_note_LCL133_290_1" title="Click to highlight in text"><sup class="lineRef">1</sup>et fatentes victos se esse <span class="italic">Walters:</span> fatentes uictos se esse et Î©.</a></li><script type="text/javascript">document.getElementById('note_LCL133_290_1').style.display = "none";</script></ul></section></notes></section>