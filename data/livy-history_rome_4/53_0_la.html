<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 328</span>novorum colonorum caede imbutis armis Veientibus
<span class="innerMarginNote right">8</span>sese coniungunt. Consultare inde principes duorum populorum Veios an Fidenas sedem belli caperent. Fidenae visae opportuniores; itaque traiecto Tiberi
<span class="innerMarginNote right">9</span>Veientes Fidenas transtulerunt bellum. Romae terror ingens erat. Accito exercitu a Veiis, eoque ipso ab re male gesta perculso castra locantur ante portam Collinam, et in muris armati dispositi, et iustitium in foro tabernaeque clausae fiuntque omnia castris quam urbi similiora (XXXII), cum trepidam civitatem praeconibus per vicos dimissis
<span class="innerMarginNote right">2</span>dictator ad contionem advocatam increpuit quod animos ex tam levibus momentis fortunae suspensos gererent ut parva iactura accepta, quae ipsa non virtute hostium nec ignavia Romani exercitus sed discordia imperatorum accepta sit, Veientem hostem sexiens victum pertimescant Fidenasque prope saepius
<span class="innerMarginNote right">3</span>captas quam oppugnatas. Eosdem et Romanos et hostes esse qui per tot saecula fuerint; eosdem animos, easdem corporis vires, eadem arma gerere; se quoque eundem dictatorem Mam.<a class="footnoteLink" href="#note_LCL133_360_1" id="target_note_LCL133_360_1"><sup>1</sup></a> Aemilium esse qui antea Veientium Fidenatiumque adiunctis
<span class="innerMarginNote right">4</span>Faliscis ad Nomentum exercitus fuderit, et magistrum

</p></section><notes><section class="footnotes"><ul><li class="note" id="note_LCL133_360_1"><a class="footnoteCrossrefLink" href="#target_note_LCL133_360_1" title="Click to highlight in text"><sup class="lineRef">1</sup>Mam. ϛ: m͞(<span class="italic">or</span> m) Ω: marcium <span class="italic">E.</span></a></li><script type="text/javascript">document.getElementById('note_LCL133_360_1').style.display = "none";</script></ul></section></notes></section>