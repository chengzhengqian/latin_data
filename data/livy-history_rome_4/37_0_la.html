<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 318–319</span>aerario prompta feruntur ad dictatorem. Quae cum
agerentur, hostes in loca altiora concessere. Eo dictator agmine infesto subit, nec procul Nomento signis conlatis fudit Etruscas legiones; compulit
<span class="innerMarginNote right">3</span>inde in urbem Fidenas valloque circumdedit; sed neque scalis capi poterat urbs alta et munita neque in obsidione vis ulla erat, quia frumentum non necessitati
modo satis sed copiae quoque abunde ex
<span class="innerMarginNote right">4</span>ante convecto sufficiebat. Ita expugnandi pariter cogendique ad deditionem spe amissa, dictator in locis propter propinquitatem notis ab aversa<a class="footnoteLink" href="#note_LCL133_328_1" id="target_note_LCL133_328_1"><sup>1</sup></a> parte urbis, maxime neglecta quia suapte natura tutissima
<span class="innerMarginNote right">5</span>erat, agere in arcem cuniculum instituit. Ipse diversissimis
locis subeundo ad moenia quadrifariam diviso exercitu qui alii aliis succederent ad pugnam, continenti
die ac nocte proelio ab sensu operis hostes
<span class="innerMarginNote right">6</span>avertebat, donec perfosso monte<a class="footnoteLink" href="#note_LCL133_328_2" id="target_note_LCL133_328_2"><sup>2</sup></a> erecta in arcem via est, intentisque Etruscis ad vanas a certo periculo minas clamor supra caput hostilis captam urbem ostendit.</p>
<p><span class="innerMarginNote right">7</span>Eo anno C. Furius Paculus<a class="footnoteLink" href="#note_LCL133_328_3" id="target_note_LCL133_328_3"><sup>3</sup></a> et M. Geganius Macerinus censores villam publicam in campo Martio probaverunt, ibique primum census populi est actus.</p>
</section><notes><section class="footnotes"><ul><li class="note" id="note_LCL133_328_1"><a class="footnoteCrossrefLink" href="#target_note_LCL133_328_1" title="Click to highlight in text"><sup class="lineRef">1</sup>aversa ϛ: aduersa Ω.</a></li><script type="text/javascript">document.getElementById('note_LCL133_328_1').style.display = "none";</script><li class="note" id="note_LCL133_328_2"><a class="footnoteCrossrefLink" href="#target_note_LCL133_328_2" title="Click to highlight in text"><sup class="lineRef">2</sup>monte <span class="italic">L:</span> a castris monte (a . . . . . . mo . . . <span class="italic">V</span>) Ω.</a></li><script type="text/javascript">document.getElementById('note_LCL133_328_2').style.display = "none";</script><li class="note" id="note_LCL133_328_3"><a class="footnoteCrossrefLink" href="#target_note_LCL133_328_3" title="Click to highlight in text"><sup class="lineRef">3</sup>Paculus <span class="italic">Conway:</span> Pacilus <span class="italic">Sigonius:</span> p̄. acilius <span class="italic">MPUOHD</span><sup>1</sup> (<span class="italic">or D</span>) <span class="italic">LA</span><sup>3</sup>: pacilius <span class="italic">D</span> ? <span class="italic">A</span> ?: <span class="italic">wanting in V.</span></a></li><script type="text/javascript">document.getElementById('note_LCL133_328_3').style.display = "none";</script></ul></section></notes></section>