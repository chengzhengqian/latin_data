<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 348</span><span class="innerMarginNote right">6</span>contulisset. Patres bene coeptam rem perseveranter tueri; conferre ipsi primi, et quia nondum argentum signatum erat, aes grave plaustris quidam ad aerarium convehentes speciosam etiam conlationem
<span class="innerMarginNote right">7</span>faciebant. Cum senatus summa fide ex censu contulisset, primores plebis, nobilium amici, ex
<span class="innerMarginNote right">8</span>composito conferre incipiunt. Quos cum et a patribus
conlaudari et a militari aetate tamquam bonos cives conspici volgus hominum vidit, repente spreto tribunicio auxilio certamen conferendi est ortum.
<span class="innerMarginNote right">9</span>Et lege perlata de indicendo Veientibus bello exercitum magna ex parte voluntarium novi tribuni militum consulari potestate Veios duxere.</p>
<p> <span class="marginNote left"><span class="sc">a.u.c.</span> 349–350</span>. Fuere autem tribuni T. Quinctius Capitolinus
Q. Quinctius Cincinnatus C. Iulius Iulus<a class="footnoteLink" href="#note_LCL133_454_1" id="target_note_LCL133_454_1"><sup>1</sup></a> iterum A. Manlius L. Furius Medullinus tertium M’.
<span class="innerMarginNote right">2</span>Aemilius Mamercus. Ab iis primum circumsessi Veii sunt. Sub cuius initium obsidionis cum Etruscorum concilium ad fanum Voltumnae frequenter habitum esset, parum constitit bellone publico gentis
<span class="innerMarginNote right">3</span>universae tuendi Veientes essent. Ea oppugnatio segnior insequenti anno fuit, parte tribunorum exercitusque ad Volscum avocata bellum.</p>
<p><span class="innerMarginNote right">4</span>Tribunos militum consulari potestate is annus habuit C. Valerium Potitum tertium M’. Sergium Fidenatem P. Cornelium Maluginensem Cn. Cornelium
Cossum C. Fabium Ambustum Sp. Nautium



</p></section><notes><section class="footnotes"><ul><li class="note" id="note_LCL133_454_1"><a class="footnoteCrossrefLink" href="#target_note_LCL133_454_1" title="Click to highlight in text"><sup class="lineRef">1</sup>Iulius Iulus <span class="italic">Sigonius</span> (<span class="italic">C.I.L</span>. i<sup>2</sup> , <span class="italic">p</span>. 114): iulius tullus Ω.</a></li><script type="text/javascript">document.getElementById('note_LCL133_454_1').style.display = "none";</script></ul></section></notes></section>