<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 314–315</span><span class="innerMarginNote right">14</span>et consul nihil remitteret, precatus tandem deos
immortales Cincinnatus ne senectus sua in tam trepidis rebus damno dedecorive rei publicae esset, dictator a consule dicitur. Ipse deinde C. Servilium Ahalam magistrum equitum dicit.</p>
<p> <span class="marginNote left"><span class="sc">a.u.c.</span> 315</span>XIV. Postero die dispositis praesidiis cum in forum
descendisset conversaque in eum plebs novitate rei ac miraculo esset, et Maeliani atque ipse dux eorum
<span class="innerMarginNote right">2</span>in se intentam vim tanti imperii cernerent, expertes consiliorum regni qui tumultus, quod bellum repens aut dictatoriam maiestatem aut Quinctium post octogesimum annum rectorem rei publicae quaesisset
<span class="innerMarginNote right">3</span>rogitarent, missus ab dictatore Servilius magister equitum ad Maelium “Vocat te” inquit, “dictator.”
Cum pavidus ille quid vellet quaereret Serviliusque causam dicendam esse proponeret crimenque a
<span class="innerMarginNote right">4</span>Minucio delatum ad senatum diluendum, tunc Maelius recipere se in catervam suorum, et primum circumspectans tergiversari, postremo cum apparitor iussu magistri equitum duceret, ereptus a circumstantibus fugiensque fidem plebis Romanae implorare,
<span class="innerMarginNote right">5</span>et opprimi se consensu patrum dicere, quod plebi benigne fecisset; orare ut opem sibi ultimo in discrimine
ferrent neve ante oculos suos trucidari
</p></section><notes></notes></section>