<section class="div1 language" lang="la"><section class="div2">
<p> <span class="marginNote left"><span class="sc">a.u.c.</span> 336</span><span class="innerMarginNote right">5</span>Ad insequentis anni tribunos militum consulari potestate inito magistratu legati ab Tusculo venerunt, L. Sergium Fidenatem M. Papirium Mugillanum<a class="footnoteLink" href="#note_LCL133_404_1" id="target_note_LCL133_404_1"><sup>1</sup></a> C. Servilium Prisci filium, quo dictatore Fidenae
<span class="innerMarginNote right">6</span>captae fuerant. Nuntiabant legati Labicanos arma cepisse et cum Aequorum exercitu depopulatos agrum
<span class="innerMarginNote right">7</span>Tusculanum castra in Algido posuisse. Tum Labicanis
bellum indictum; factoque senatus consulto ut duo ex tribunis ad bellum proficiscerentur, unus res Romae curaret, certamen subito inter tribunos exortum;
se quisque belli ducem potiorem ferre, curam
<span class="innerMarginNote right">8</span>urbis ut ingratam ignobilemque aspernari. Cum parum decorum inter collegas certamen mirabundi patres conspicerent, Q. Servilius “Quando nec ordinis huius ulla” inquit, “nec rei publicae est verecundia, patria maiestas altercationem istam dirimet. Filius meus extra sortem urbi praeerit. Bellum utinam qui adpetunt consideratius concordiusque quam cupiunt gerant.”</p>
<p>XLVI. Dilectum haberi non ex toto passim populo placuit; decem tribus sorte ductae sunt. Ex iis scriptos iuniores duo tribuni ad bellum duxere.
<span class="innerMarginNote right">2</span>Coepta inter eos in urbe certamina cupiditate eadem imperii multo impensius in castris accendi; nihil sentire idem, pro sententia pugnare; sua consilia
<span class="innerMarginNote right">3</span>velle, sua imperia sola rata esse; contemnere in

</p></section><notes><section class="footnotes"><ul><li class="note" id="note_LCL133_404_1"><a class="footnoteCrossrefLink" href="#target_note_LCL133_404_1" title="Click to highlight in text"><sup class="lineRef">1</sup>Mugillanum <span class="italic">Sigonius</span>: mugilanum Ω.</a></li><script type="text/javascript">document.getElementById('note_LCL133_404_1').style.display = "none";</script></ul></section></notes></section>