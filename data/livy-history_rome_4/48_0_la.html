<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 323</span>umerus volneratus, non Fabium prope adfixum equo femur, non bracchium abscisum consulem ex tam ancipiti proelio submovit.</p>
<p>XXIX. Messium impetus per stratos caede hostes cum globo fortissimorum iuvenum extulit ad castra Volscorum, quae nondum capta erant. Eodem omnis
<span class="innerMarginNote right">2</span>acies inclinatur. Consul effusos usque ad vallum persecutus ipsa castra vallumque adgreditur; eodem
<span class="innerMarginNote right">3</span>et dictator alia parte copias admovet. Non segnior oppugnatio est quam pugna fuerat. Consulem signum
quoque intra vallum iniecisse ferunt, quo milites acrius subirent, repetendoque signo primam impressionem
factam. Et dictator proruto vallo iam in
<span class="innerMarginNote right">4</span>castra proelium intulerat. Tum abici passim arma ac dedi hostes coepti, castrisque et his captis hostes praeter senatores omnes venum dati sunt. Praedae pars sua cognoscentibus Latinis atque Hernicis reddita, partem sub hasta dictator vendidit; praepositoque
consule castris ipse triumphans invectus
<span class="innerMarginNote right">5</span>urbem dictatura se abdicavit. Egregiae dictaturae tristem memoriam faciunt, qui filium ab A. Postumio, quod occasione bene pugnandi captus iniussu decesserit<a class="footnoteLink" href="#note_LCL133_350_1" id="target_note_LCL133_350_1"><sup>1</sup></a>
praesidio, victorem securi percussum tradunt.
<span class="innerMarginNote right">6</span>Nec libet credere, et licet in variis opinionibus;

</p></section><notes><section class="footnotes"><ul><li class="note" id="note_LCL133_350_1"><a class="footnoteCrossrefLink" href="#target_note_LCL133_350_1" title="Click to highlight in text"><sup class="lineRef">1</sup>decesserit <span class="italic">Gronovius:</span> discesserit (-ceserit <span class="italic">A</span>) Î©.</a></li><script type="text/javascript">document.getElementById('note_LCL133_350_1').style.display = "none";</script></ul></section></notes></section>