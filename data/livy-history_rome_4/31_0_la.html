<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 317</span>poterat vallo interposito. Postero die in aciem eduxit.</p>
<p>XVIII. Inter hostes variae fuere sententiae. Faliscus, procul ab domo militiam aegre patiens satisque fidens sibi, poscere pugnam: Veienti Fidenatique
<span class="innerMarginNote right">2</span>plus spei in trahendo bello esse. Tolumnius, quamquam suorum magis placebant consilia, ne longinquam
militiam non paterentur Falisci, postero
<span class="innerMarginNote right">3</span>die se pugnaturum edicit. Dictatori ac Romanis, quod detractasset pugnam hostis, animi accessere; posteroque die iam militibus castra urbemque se oppugnaturos frementibus ni copia pugnae fiat. utrimque acies inter bina castra in medium campi
<span class="innerMarginNote right">4</span>procedunt. Veiens multitudine abundans, qui inter dimicationem castra Romana adgrederentur post montes circummisit. Trium populorum exercitus ita stetit instructus ut dextrum cornu Veientes, sinistrum Falisci tenerent, medii Fidenates essent.
<span class="innerMarginNote right">5</span>Dictator dextro cornu adversus Faliscos, sinistro contra Veientem Capitolinus Quinctius intulit signa; ante mediam aciem cum equitatu magister equitum
<span class="innerMarginNote right">6</span>processit. Parumper silentium et quies fuit nec Etruscis, nisi cogerentur, pugnam inituris et dictatore
arcem Romanam respectante, ut ex ea ab<a class="footnoteLink" href="#note_LCL133_316_1" id="target_note_LCL133_316_1"><sup>1</sup></a> auguribus, simul aves rite admisissent, ex composito
<span class="innerMarginNote right">7</span>tolleretur signum. Quod simul<a class="footnoteLink" href="#note_LCL133_316_2" id="target_note_LCL133_316_2"><sup>2</sup></a> conspexit, primos





</p></section><notes><section class="footnotes"><ul><li class="note" id="note_LCL133_316_1"><a class="footnoteCrossrefLink" href="#target_note_LCL133_316_1" title="Click to highlight in text"><sup class="lineRef">1</sup>ex ea ab <span class="italic">Alschefski:</span> ex (auguribus) Ω: ex (auribus) <span class="italic">M.</span></a></li><script type="text/javascript">document.getElementById('note_LCL133_316_1').style.display = "none";</script><li class="note" id="note_LCL133_316_2"><a class="footnoteCrossrefLink" href="#target_note_LCL133_316_2" title="Click to highlight in text"><sup class="lineRef">2</sup>simul ϛ: simul ubi Ω.</a></li><script type="text/javascript">document.getElementById('note_LCL133_316_2').style.display = "none";</script></ul></section></notes></section>