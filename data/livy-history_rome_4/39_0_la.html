<section class="div1 language" lang="la"><section class="div2">
<p> <span class="marginNote left"><span class="sc">a.u.c.</span> 320</span>XXIV. Ea res aliquanto exspectatione omnium
<span class="innerMarginNote right">2</span>tranquillior fuit. Itaque cum renuntiatum a mercatoribus
esset negata Veientibus auxilia, iussosque suo consilio bellum initum suis viribus exsequi net adversarum rerum quaerere socios, cum quibus spem
<span class="innerMarginNote right">3</span>integram communicati non sint,<a class="footnoteLink" href="#note_LCL133_332_1" id="target_note_LCL133_332_1"><sup>1</sup></a> tum dictator, ne nequiquam creatus esset, materia quaerendae bello gloriae adempta, in pace aliquid operis edere quod monumentum esset dictaturae cupiens, censuram minuere parat seu nimiam potestatem ratus seu non tam magnitudine honoris quam diuturnitate offensus.
<span class="innerMarginNote right">4</span>Contione itaque advocata rem publicam foris gerendam
ait tutaque omnia praestanda deos immortales suscepisse: se, quod intra muros agendum esset, libertati populi Romani consulturum; maximam autem eius custodiam esse si magna imperia diuturna non essent et temporis modus imponeretur quibus
<span class="innerMarginNote right">5</span>iuris imponi non posset; alios magistratus annuos esse, quinquennalem censuram; grave<a class="footnoteLink" href="#note_LCL133_332_2" id="target_note_LCL133_332_2"><sup>2</sup></a> esse iisdem per tot annos magna parte vitae obnoxios vivere; se legem laturum, ne plus quam annua ac semestris
<span class="innerMarginNote right">6</span>censura esset. Consensu ingenti populi legem postero
die pertulit et “Ut re ipsa” inquit “sciatis, Quirites, quam mihi diuturna non placeant imperia,




</p></section><notes><section class="footnotes"><ul><li class="note" id="note_LCL133_332_1"><a class="footnoteCrossrefLink" href="#target_note_LCL133_332_1" title="Click to highlight in text"><sup class="lineRef">1</sup>communicati non sint Ω: communicanti non sint <span class="italic">DLH:</span> communicari non sirint <span class="italic">Jac. Gronov:</span> communicare noluerint <span class="italic">H. J. Mueller.</span></a></li><script type="text/javascript">document.getElementById('note_LCL133_332_1').style.display = "none";</script><li class="note" id="note_LCL133_332_2"><a class="footnoteCrossrefLink" href="#target_note_LCL133_332_2" title="Click to highlight in text"><sup class="lineRef">2</sup>grave <span class="italic">D</span> ? ϛ: grauem Ω: <span class="italic">wanting in V.</span></a></li><script type="text/javascript">document.getElementById('note_LCL133_332_2').style.display = "none";</script></ul></section></notes></section>