<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 324–327</span>aestimatione pergratam populo cum ab tribunis parari consules unius ex collegio proditione excepissent,
ipsi praeoccupaverunt ferre.</p>
<p><span class="innerMarginNote right">4</span>Consules L. Sergius Fidenas iterum Hostius<a class="footnoteLink" href="#note_LCL133_354_1" id="target_note_LCL133_354_1"><sup>1</sup></a> Lucretius Tricipitinus. Nihil dignum dictu actum his consulibus. Secuti eos consules A. Cornelius
<span class="innerMarginNote right">5</span>Cossus T. Quinctius Poenus iterum. Veientes in agrum Romanum excursiones fecerunt. Fama fuit quosdam ex Fidenatium iuventute participes eius populationis fuisse, cognitioque eius rei L. Sergio et
<span class="innerMarginNote right">6</span>Q. Servilio et Mam. Aemilio permissa. Quidam Ostiam relegati, quod cur per eos dies a Fidenis afuissent parum constabat. Colonorum additus numerus agerque iis bello interemptorum adsignatus.
<span class="innerMarginNote right">7</span>Siccitate eo anno plurimum laboratum est, nec caelestes modo defuerunt aquae sed terra quoque ingenito umore egens vix ad perennes suffecit amnes
<span class="innerMarginNote right">8</span>Defectus alibi aquarum circa torridos fontes rivosque stragem siti pecorum morientum dedit; scabie alia absumpta; volgatique contactu in homines morbi. Et primo in agrestes ingruerant servitiaque; urbs
<span class="innerMarginNote right">9</span>deinde impletur. Nec corpora modo adfecta tabo, sed animos quoque multiplex religio et pleraque externa invasit, novos ritus sacrificandi vaticinando



</p></section><notes><section class="footnotes"><ul><li class="note" id="note_LCL133_354_1"><a class="footnoteCrossrefLink" href="#target_note_LCL133_354_1" title="Click to highlight in text"><sup class="lineRef">1</sup>Hostius Ω (<span class="sc">i</span>. xii. 2): Hostus <span class="italic">Sigonius</span> (<span class="italic">C.I.L.</span> i<sup>2</sup> , <span class="italic">p.</span> 111).</a></li><script type="text/javascript">document.getElementById('note_LCL133_354_1').style.display = "none";</script></ul></section></notes></section>