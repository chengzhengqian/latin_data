<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 315</span><span class="innerMarginNote right">6</span>sinerent. Haec eum vociferantem adsecutus Ahala Servilius obtruncat, respersusque cruore,<a class="footnoteLink" href="#note_LCL133_306_1" id="target_note_LCL133_306_1"><sup>1</sup></a> stipatus caterva patriciorum iuvenum, dictatori renuntiat vocatum ad eum Maelium repulso apparitore concitantem multitudinem poenam meritam habere. <span class="innerMarginNote right">7</span>Tum dictator “Macte virtute” inquit, “C. Servili, esto liberata re publica.”</p>
<p>XV. Tumultuantem deinde multitudinem incerta existimatione facti ad contionem vocari iussit et Maelium iure caesum pronuntiavit etiam si regni crimine insons fuerit, qui vocatus a magistro equitum
<span class="innerMarginNote right">2</span>ad dictatorem non venisset. Se ad causam cognoscendam consedisse, qua cognita habiturum fuisse Maelium similem causae fortunam; vim parantem
<span class="innerMarginNote right">3</span>ne iudicio se committeret, vi coercitum esse. Nec cum eo tamquam cum cive agendum fuisse, qui natus in libero populo inter iura legesque, ex qua urbe reges exactos sciret eodemque anno sororis filios regis et liberos consulis, liberatoris patriae, propter pactionem indicatam recipiendorum in urbem regum
<span class="innerMarginNote right">4</span>a patre securi esse percussos, ex qua Collatinum Tarquinium consulem nominis odio abdicare se magistratu atque exsulare iussum, in qua de Sp. Cassio post aliquot annos propter consilia inita de




</p></section><notes><section class="footnotes"><ul><li class="note" id="note_LCL133_306_1"><a class="footnoteCrossrefLink" href="#target_note_LCL133_306_1" title="Click to highlight in text"><sup class="lineRef">1</sup>cruore <span class="italic">V</span>: cruore obtruncati Ω.</a></li><script type="text/javascript">document.getElementById('note_LCL133_306_1').style.display = "none";</script></ul></section></notes></section>