<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 337â€“338</span>Claudia conlaudante iuvenem, negotium datur ut
quos quisque posset ex collegio tribunorum ad intercessionem
<span class="innerMarginNote right">11</span>perlicerent. Misso senatu prensantur ab principibus tribuni. Suadendo monendo pollicendoque,
gratum id singulis privatim, gratum universo senatui fore, sex ad intercessionem comparavere.
<span class="innerMarginNote right">12</span>Posteroque die cum ex composito relatum ad senatum esset de seditione quam Maecilius Metiliusque largitione
<span class="innerMarginNote right">13</span>pessimi exempli concirent, eae orationes a primoribus patrum habitae sunt ut pro se quisque iam nec consilium sibi suppetere diceret nec se ullam opem cernere aliam usquam praeterquam in tribunicio
auxilio; in eius potestatis fidem circumventam
rem publicam, tamquam privatum inopem,
<span class="innerMarginNote right">14</span>confugere; praeclarum ipsis potestatique esse non ad vexandum senatum discordiamque ordinum movendam
plus in tribunatu virium esse quam ad resistendum
<span class="innerMarginNote right">15</span>improbis collegis. Fremitus deinde universi senatus ortus, cum ex omnibus partibus curiae tribuni appellarentur. Tum silentio facto ii qui praeparati erant gratia principum, quam rogationem a collegis promulgatam senatus censeat dissolvendae rei publicae esse, ei se intercessuros ostendunt. Gratiae intercessoribus
<span class="innerMarginNote right">16</span>ab senatu actae. Latores rogationis contione
</p></section><notes></notes></section>