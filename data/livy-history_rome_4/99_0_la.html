<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 348</span>traditur. Concursum itaque ad curiam esse prensatasque
exeuntium manus et patres vere appellatos, effectum esse fatentibus ut nemo pro tam munifica patria, donec quicquam virium superesset, corpori
<span class="innerMarginNote right">2</span>aut sanguini suo parceret. Cum commoditas iuvaret rem familiarem saltem adquiescere eo tempore quo corpus addictum atque operatum rei publicae esset, tum quod ultro sibi oblatum esset, non a tribunis plebis unquam agitatum, non suis sermonibus efflagitatum, id efficiebat multiplex gaudium cumulatioremque
<span class="innerMarginNote right">3</span>gratiam rei. Tribuni plebis, communis ordinum laetitiae concordiaeque soli expertes, negare tam id laetum patribus civibus universis<a class="footnoteLink" href="#note_LCL133_452_1" id="target_note_LCL133_452_1"><sup>1</sup></a> nec prosperum fore quam ipsi crederent. Consilium specie prima melius fuisse quam usu appariturum.
<span class="innerMarginNote right">4</span>Unde enim eam pecuniam confici posse nisi tributo populo indicto? Ex alieno igitur aliis largitos. Neque id etiamsi ceteri ferant passuros eos, quibus iam emerita stipendia essent, meliore condicione alios militare quam ipsi militassent, et eosdem in sua
<span class="innerMarginNote right">5</span>stipendia impensas fecisse et in aliorum facere. His
vocibus moverunt partem plebis. Postremo indicto
iam tributo edixerunt etiam tribuni auxilio se
futuros si quis in militare stipendium tributum non

</p></section><notes><section class="footnotes"><ul><li class="note" id="note_LCL133_452_1"><a class="footnoteCrossrefLink" href="#target_note_LCL133_452_1" title="Click to highlight in text"><sup class="lineRef">1</sup>patribus nec prosperum civibus universis <span class="italic">Conway</span>: patribus uniuersis nec prosperum Î©: partibus uniuersis nec prosperum <span class="italic">U.</span></a></li><script type="text/javascript">document.getElementById('note_LCL133_452_1').style.display = "none";</script></ul></section></notes></section>