<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 349–350</span><span class="innerMarginNote right">5</span>Rutulum<a class="footnoteLink" href="#note_LCL133_456_1" id="target_note_LCL133_456_1"><sup>1</sup></a> iterum. Cum Volscis inter Ferentinum
<span class="innerMarginNote right">6</span>atque Ecetram<a class="footnoteLink" href="#note_LCL133_456_2" id="target_note_LCL133_456_2"><sup>2</sup></a> signis conlatis dimicatum; Romanis secunda fortuna pugnae fuit. Artena inde, Volscorum
oppidum, ab tribunis obsideri coepta. Inde inter eruptionem temptatam compulso in urbem hoste occasio data est Romanis inrumpendi, praeterque<a class="footnoteLink" href="#note_LCL133_456_3" id="target_note_LCL133_456_3"><sup>3</sup></a>
arcem cetera capta; in arcem munitam natura globus armatorum concessit; infra arcem caesi
<span class="innerMarginNote right">7</span>captique multi mortales. Arx deinde obsidebatur; nec aut vi capi poterat, quia pro spatio loci satis praesidii habebat, aut spem dabat deditionis omni publico frumento priusquam urbs caperetur in arcem
<span class="innerMarginNote right">8</span>convecto; taedioque recessum inde foret, ni servus arcem Romanis prodidisset. Ab eo milites per locum arduum accepti cepere; a quibus cum custodes trucidarentur, cetera multitudo repentino pavore
<span class="innerMarginNote right">9</span>oppressa in deditionem venit. Diruta et arce et urbe Artena, reductae legiones ex Volscis, omnisque
<span class="innerMarginNote right">10</span>vis Romana Veios conversa est. Proditori praeter libertatem duarum familiarum bona in praemium data; Servius Romanus vocitatus. Sunt qui Artenam
<span class="innerMarginNote right">11</span>Veientium, non Volscorum, fuisse credant. Praebet errorem quod eiusdem nominis urbs inter Caere atque Veios fuit; sed eam reges Romani delevere, Caeretumque, non Veientium fuerat; altera haec nomine eodem in Volsco agro fuit, cuius excidium est dictum.</p>
</section><notes><section class="footnotes"><ul><li class="note" id="note_LCL133_456_1"><a class="footnoteCrossrefLink" href="#target_note_LCL133_456_1" title="Click to highlight in text"><sup class="lineRef">1</sup>Rutulum <span class="italic">as at chap</span>. xxxv. § 4: rutilum <span class="italic">L</span>: rutilium Ω.</a></li><script type="text/javascript">document.getElementById('note_LCL133_456_1').style.display = "none";</script><li class="note" id="note_LCL133_456_2"><a class="footnoteCrossrefLink" href="#target_note_LCL133_456_2" title="Click to highlight in text"><sup class="lineRef">2</sup>Ecetram <span class="italic">a</span><sup>2</sup>: eceteram Ω<span class="italic">a</span>: et ceteram <span class="italic">B</span>: e cetere <span class="italic">L.</span></a></li><script type="text/javascript">document.getElementById('note_LCL133_456_2').style.display = "none";</script><li class="note" id="note_LCL133_456_3"><a class="footnoteCrossrefLink" href="#target_note_LCL133_456_3" title="Click to highlight in text"><sup class="lineRef">3</sup>praeterque ϛ: praeterquam Ω: propterquam <span class="italic">B.</span></a></li><script type="text/javascript">document.getElementById('note_LCL133_456_3').style.display = "none";</script></ul></section></notes></section>