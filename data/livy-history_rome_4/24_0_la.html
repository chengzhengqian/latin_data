<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 314–315</span><span class="innerMarginNote right">9</span>defert: tela in domum Maeli<a class="footnoteLink" href="#note_LCL133_302_1" id="target_note_LCL133_302_1"><sup>1</sup></a> conferri, eumque contiones domi habere, ac non dubia regni consilia esse. Tempus agendae rei nondum stare: cetera iam convenisse: et tribunos mercede emptos ad prodendam libertatem et partita ducibus multitudinis ministeria esse. Serius se paene quam tutum fuerit, ne cuius incerti vanique auctor esset, ea deferre.
<span class="innerMarginNote right">10</span>Quae postquam sunt audita, cum<a class="footnoteLink" href="#note_LCL133_302_2" id="target_note_LCL133_302_2"><sup>2</sup></a> undique primores patrum et prioris anni consules increparent quod eas largitiones coetusque plebis in privata domo passi essent fieri, et novos consules quod exspectassent donec a praefecto annonae tanta res ad senatum deferretur, quae consulem non auctorem solum
<span class="innerMarginNote right">11</span>desideraret sed etiam vindicem; tum Quinctius consules immerito increpari ait, qui constricti legibus de provocatione ad dissolvendum imperium latis, nequaquam tantum virium in magistratu ad eam rem pro atrocitate vindicandam quantum animi haberent. Opus esse non forti solum viro, sed
<span class="innerMarginNote right">12</span>etiam libero exsolutoque legum vinclis. Itaque se dictatorem L. Quinctium dicturum; ibi animum parem tantae potestati esse. Adprobantibus cunctis primo Quinctius abnuere et quid sibi vellent rogitare, qui se aetate exacta tantae dimicationi obicerent.
<span class="innerMarginNote right">13</span>Dein cum undique plus in illo senili animo non consilii modo, sed etiam virtutis esse quam in omnibus aliis dicerent laudibusque haud immeritis onerarent,


</p></section><notes><section class="footnotes"><ul><li class="note" id="note_LCL133_302_1"><a class="footnoteCrossrefLink" href="#target_note_LCL133_302_1" title="Click to highlight in text"><sup class="lineRef">1</sup>Maeli <span class="italic">Conway and Walters:</span> maelii (<span class="italic">or</span> melii) Ω: maeuii <span class="italic">V.</span></a></li><script type="text/javascript">document.getElementById('note_LCL133_302_1').style.display = "none";</script><li class="note" id="note_LCL133_302_2"><a class="footnoteCrossrefLink" href="#target_note_LCL133_302_2" title="Click to highlight in text"><sup class="lineRef">2</sup>cum <span class="italic">Alschefski:</span> et Ω.</a></li><script type="text/javascript">document.getElementById('note_LCL133_302_2').style.display = "none";</script></ul></section></notes></section>