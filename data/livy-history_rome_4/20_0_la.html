<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 311</span>ipsum magis quam honorem faciebant. Eo tribunorum
militarium nulla mentio his consulibus fuit.</p>
<p> <span class="marginNote left"><span class="sc">a.u.c.</span> 312</span>XI. Consules creantur<a class="footnoteLink" href="#note_LCL133_294_1" id="target_note_LCL133_294_1"><sup>1</sup></a> M. Fabius Vibulanus,
<span class="innerMarginNote right">2</span>Postumus Aebutius Cornicen. Fabius et Aebutius consules, quo maiori gloriae rerum domi forisque gestarum succedere se cernebant, maxime autem memorabilem annum apud finitimos socios hostesque esse, quod Ardeatibus in re praecipiti tanta foret
<span class="innerMarginNote right">3</span>cura subventum, eo impensius, ut delerent prorsus ex animis hominum infamiam iudicii, senatus consultum
fecerunt ut, quoniam civitas Ardeatium intestino tumultu redacta ad paucos esset, coloni eo
<span class="innerMarginNote right">4</span>praesidii causa adversus Volscos scriberentur. Hoc palam relatum in tabulas, ut plebem tribunosque falleret iudicii rescindendi consilium initum; consenserant
autem ut multo maiore parte Rutulorum colonorum quam Romanorum scripta nec ager ullus divideretur nisi is, qui interceptus iudicio infami erat, nec ulli prius Romano ibi quam omnibus Rutulis
<span class="innerMarginNote right">5</span>divisus esset, gleba ulla agri adsignaretur. Sic ager ad Ardeates rediit. Triumviri ad coloniam Ardeam deducendam creati Agrippa Menenius T.
<span class="innerMarginNote right">6</span>Cloelius<a class="footnoteLink" href="#note_LCL133_294_2" id="target_note_LCL133_294_2"><sup>2</sup></a> Siculus, M. Aebutius Helva; qui praeter minime populare ministerium, agro adsignando sociis quem populus Romanus suum iudicasset cum plebem




</p></section><notes><section class="footnotes"><ul><li class="note" id="note_LCL133_294_1"><a class="footnoteCrossrefLink" href="#target_note_LCL133_294_1" title="Click to highlight in text"><sup class="lineRef">1</sup>creantur <span class="italic">V</span>: creant Ω (<span class="italic">which give the names following in the acc., while V has the nom.</span>).</a></li><script type="text/javascript">document.getElementById('note_LCL133_294_1').style.display = "none";</script><li class="note" id="note_LCL133_294_2"><a class="footnoteCrossrefLink" href="#target_note_LCL133_294_2" title="Click to highlight in text"><sup class="lineRef">2</sup>Cloelius ϛ: cluilius <span class="italic">VMPFB:</span> ciuilius <span class="italic">OHD</span><sup>3</sup><span class="italic">LA:</span> ciuiuus <span class="italic">D</span>: duilius <span class="italic">UP.</span></a></li><script type="text/javascript">document.getElementById('note_LCL133_294_2').style.display = "none";</script></ul></section></notes></section>