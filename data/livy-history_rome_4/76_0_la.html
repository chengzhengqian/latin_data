<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 336</span>vicem et contemni, donec castigantibus legatis tandem
ita comparatum est ut alternis diebus summam
<span class="innerMarginNote right">4</span>imperii haberent. Quae cum allata Romam essent, dicitur Q. Servilius, aetate et usu doctus precatus ab dis<a class="footnoteLink" href="#note_LCL133_406_1" id="target_note_LCL133_406_1"><sup>1</sup></a> immortalibus ne discordia tribunorum damnosior
rei publicae esset quam ad Veios fuisset, et velut haud dubia clade imminente institisse filio ut
<span class="innerMarginNote right">5</span>milites scriberet et arma pararet. Nec falsus vates fuit. Nam ductu L. Sergi, cuius dies imperii erat, loco iniquo sub hostium castris, cum, quia simulato metu receperat se hostis ad vallum, spes vana expugnandi
castra eo traxisset, repentino impetu Aequorum
per supinam vallem fusi sunt, multique in ruina maiore quam fuga oppressi obtruncatique.
<span class="innerMarginNote right">6</span>Castraque eo die aegre retenta, postero die circumfusis
iam magna ex parte hostibus per aversam portam fuga turpi deseruntur. Duces legatique et quod circa signa roboris de exercitu fuit Tusculum
<span class="innerMarginNote right">7</span>petiere: palati alii per agros passim multis itineribus maioris quam accepta erat cladis nuntii Romam contenderunt.
<span class="innerMarginNote right">8</span>Minus trepidationis fuit, quod eventus timori hominum congruens fuerat, et quod subsidia quae respicerent in re trepida praeparata erant ab

</p></section><notes><section class="footnotes"><ul><li class="note" id="note_LCL133_406_1"><a class="footnoteCrossrefLink" href="#target_note_LCL133_406_1" title="Click to highlight in text"><sup class="lineRef">1</sup>dis <span class="italic">Conway and Walters</span>: diis Î©.</a></li><script type="text/javascript">document.getElementById('note_LCL133_406_1').style.display = "none";</script></ul></section></notes></section>