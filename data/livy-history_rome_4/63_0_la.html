<section class="div1 language" lang="la"><section class="div2">
<p> <span class="marginNote left"><span class="sc">a.u.c.</span> 331</span>XXXVIII. Iam omnibus locis ceditur nequiquam Sempronio consule obiurgante atque hortante. Nihil
<span class="innerMarginNote right">2</span>nec imperium nec maiestas valebat, dataque mox terga hostibus forent, ni Sex. Tempanius, decurio equitum, labante<a class="footnoteLink" href="#note_LCL133_380_1" id="target_note_LCL133_380_1"><sup>1</sup></a> iam re praesenti animo subvenisset.
Qui cum magna voce exclamasset ut equites qui salvam rem publicam vellent esse ex
<span class="innerMarginNote right">3</span>equis desilirent, omnium turmarum equitibus velut ad consulis imperium motis, “Nisi haec” inquit,
“parmata<a class="footnoteLink" href="#note_LCL133_380_2" id="target_note_LCL133_380_2"><sup>2</sup></a> cohors sistit impetum hostium, actum de imperio est. Sequimini pro vexillo cuspidem meam; ostendite Romanis Volscisque neque equitibus vobis ullos equites nec peditibus esse pedites pares.”
<span class="innerMarginNote right">4</span>Cum clamore comprobata adhortatio esset, vadit alte cuspidem gerens. Quacumque incedunt, vi viam faciunt; eo se inferunt obiectis parmis ubi suorum
<span class="innerMarginNote right">5</span>plurimum laborem vident. Restituitur omnibus locis pugna, in quae eos impetus tulit; nec dubium erat quin, si tam pauci simul obire omnia possent, terga daturi hostes fuerint.</p>
<p>XXXIX. Et cum iam parte nulla sustinerentur, dat signum Volscus imperator ut parmatis, novae cohorti hostium, locus detur, donec impetu inlati
<span class="innerMarginNote right">2</span>ab suis excludantur. Quod ubi est factum, interclusi
equites nec perrumpere eadem qua transierant






</p></section><notes><section class="footnotes"><ul><li class="note" id="note_LCL133_380_1"><a class="footnoteCrossrefLink" href="#target_note_LCL133_380_1" title="Click to highlight in text"><sup class="lineRef">1</sup>labante <span class="italic">Gronovius</span>: labente Ω.</a></li><script type="text/javascript">document.getElementById('note_LCL133_380_1').style.display = "none";</script><li class="note" id="note_LCL133_380_2"><a class="footnoteCrossrefLink" href="#target_note_LCL133_380_2" title="Click to highlight in text"><sup class="lineRef">2</sup>parmata <span class="italic">Scheelius</span>: armata Ω.</a></li><script type="text/javascript">document.getElementById('note_LCL133_380_2').style.display = "none";</script></ul></section></notes></section>