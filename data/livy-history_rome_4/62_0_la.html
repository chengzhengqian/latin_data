<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 331</span>patientia nec disciplina rei militaris cedendum esse.
<span class="innerMarginNote right">6</span>Haud vana attulere; sed nec perinde patres moti sunt, et C. Sempronius, cui ea provincia sorti evenit, tamquam constantissimae rei fortunae fretus, quod victoris populi adversus victos dux esset, omnia
<span class="innerMarginNote right">7</span>temere ac neglegenter egit, adeo ut disciplinae Romanae plus in Volsco exercitu quam in Romano esset. Ergo fortuna, ut saepe alias, virtutem est
<span class="innerMarginNote right">8</span>secuta. Primo proelio, quod ab Sempronio incaute inconsulteque commissum est, non subsidiis firmata
<span class="innerMarginNote right">9</span>acie, non equite apte locato concursum est. Clamor indicium primum fuit quo<a class="footnoteLink" href="#note_LCL133_378_1" id="target_note_LCL133_378_1"><sup>1</sup></a> res inclinatura esset, excitatior crebriorque ab hoste sublatus: ab Romanis dissonus, impar, segnius saepe iteratus prodidit<a class="footnoteLink" href="#note_LCL133_378_2" id="target_note_LCL133_378_2"><sup>2</sup></a>
<span class="innerMarginNote right">10</span>pavorem animorum. Eo ferocior inlatus hostis urgere scutis, micare gladiis. Altera ex parte nutant circumspectantibus galeae, et incerti trepidant
<span class="innerMarginNote right">11</span>applicantque se turbae; signa nunc resistentia deseruntur ab antesignanis, nunc inter suos manipulos
recipiuntur. Nondum fuga certa, nondum victoria erat; tegi magis Romanus quam pugnare; Volscus inferre signa, urgere aciem, plus caedis hostium videre quam fugae.</p>
</section><notes><section class="footnotes"><ul><li class="note" id="note_LCL133_378_1"><a class="footnoteCrossrefLink" href="#target_note_LCL133_378_1" title="Click to highlight in text"><sup class="lineRef">1</sup>quo <span class="italic">Frag. Haverk.<sup>2</sup></span> (<span class="italic">cf. chap.</span> xxxiii. § 12 <span class="italic">and</span> xxv. xxi. 4): qua Ω: quam <span class="italic">PUDL.</span></a></li><script type="text/javascript">document.getElementById('note_LCL133_378_1').style.display = "none";</script><li class="note" id="note_LCL133_378_2"><a class="footnoteCrossrefLink" href="#target_note_LCL133_378_2" title="Click to highlight in text"><sup class="lineRef">2</sup>prodidit <span class="italic">Gruter</span>: incerto clamore prodidit Ω.</a></li><script type="text/javascript">document.getElementById('note_LCL133_378_2').style.display = "none";</script></ul></section></notes></section>