<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 309</span>ista, seu falsa seu vera sunt, consules, parata vobis
plebes est, si conubiis redditis unam hanc civitatem tandem facitis; si coalescere, si iungi miscerique vobis privatis necessitudinibus possunt; si spes, si aditus ad honores viris strenuis et fortibus datur; si in consortio, si in societate rei publicae esse, si, quod aequae libertatis est, in vicem annuis magistratibus
<span class="innerMarginNote right">6</span>parere atque imperitare licet. Si haec impediet aliquis, ferte sermonibus et multiplicate fama bella; nemo est nomen daturus, nemo arma capturus, nemo dimicaturus pro superbis dominis, cum quibus nec in re publica honorum nec in privata conubii societas est.”</p>
<p>VI. Cum in contionem consules processissent et res a perpetuis orationibus in altercationem vertisset, interroganti tribuno cur plebeium consulem fieri
<span class="innerMarginNote right">2</span>non oporteret, ut fortasse vere, sic parum utiliter in praesens Curtius<a class="footnoteLink" href="#note_LCL133_274_1" id="target_note_LCL133_274_1"><sup>1</sup></a> respondit, “Quod nemo plebeius auspicia haberet, ideoque decemviros conubium
diremisse ne incerta prole auspicia turbarentur.”
<span class="innerMarginNote right">3</span>Plebes ad id maxime indignatione exarsit, quod auspicari, tamquam invisi dis immortalibus, negarentur posse; nec ante finis contentionum fuit, cum et tribunum acerrimum auctorem plebes nacta esset et ipsa cum eo pertinacia certaret, quam

</p></section><notes><section class="footnotes"><ul><li class="note" id="note_LCL133_274_1"><a class="footnoteCrossrefLink" href="#target_note_LCL133_274_1" title="Click to highlight in text"><sup class="lineRef">1</sup>Curtius <span class="italic">Walters</span>: certamen Ω.</a></li><script type="text/javascript">document.getElementById('note_LCL133_274_1').style.display = "none";</script></ul></section></notes></section>