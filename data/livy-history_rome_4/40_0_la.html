<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 320</span><span class="innerMarginNote right">7</span>dictatura me abdico.” Deposito suo magistratu, imposito fine alteri, cum gratulatione ac favore ingenti
populi domum est reductus. Censores aegre passi Mamercum quod magistratum populi Romani minuisset tribu moverunt octiplicatoque censu aerarium
<span class="innerMarginNote right">8</span>fecerunt. Quam rem ipsum ingenti animo tulisse ferunt causam potius ignominiae intuentem quam ignominiam; primores patrum, quamquam deminutum
censurae ius noluissent, exemplo acerbitatis
censoriae offensos, quippe cum se quisque diutius ac saepius subiectum censoribus fore cerneret quam
<span class="innerMarginNote right">9</span>censuram gesturum: populi certe tanta indignatio coorta dicitur ut vis a censoribus nullius auctoritate praeterquam ipsius Mamerci deterreri quiverit.</p>
<p> <span class="marginNote left"><span class="sc">a.u.c.</span> 321–322</span>XXV. Tribuni plebi adsiduis contentionibus prohibendo
consularia comitia cum res prope ad interregnum
perducta esset, evicere tandem ut tribuni
<span class="innerMarginNote right">2</span>militum consulari potestate crearentur. Victoriae praemium quod petebatur, ut plebeius crearetur, nullum<a class="footnoteLink" href="#note_LCL133_334_1" id="target_note_LCL133_334_1"><sup>1</sup></a> fuit; omnes patricii creati sunt, M. Fabius
<span class="innerMarginNote right">3</span>Vibulanus M. Folius L. Sergius Fidenas. Pestilentia eo anno aliarum rerum otium praebuit. Aedis Apollini pro valetudine populi vota est. Multa duumviri ex libris placandae deum irae




</p></section><notes><section class="footnotes"><ul><li class="note" id="note_LCL133_334_1"><a class="footnoteCrossrefLink" href="#target_note_LCL133_334_1" title="Click to highlight in text"><sup class="lineRef">1</sup>nullum <span class="italic">A</span><sup>2</sup><span class="italic">or A</span><sup>3</sup> ϛ: nullus Ω.</a></li><script type="text/javascript">document.getElementById('note_LCL133_334_1').style.display = "none";</script></ul></section></notes></section>