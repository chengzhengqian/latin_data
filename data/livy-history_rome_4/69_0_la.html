<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 332</span>tribunus plebis C. Sempronio, consuli anni prioris, diem dixit. Quem cum quattuor collegae inspectante populo Romano orarent ne imperatorem suum innoxium,
in quo nihil praeter fortunam reprehendi
<span class="innerMarginNote right">4</span>posset, vexaret, aegre Hortensius pati, temptationem eam credens esse perseverantiae suae nec precibus tribunorum, quae in speciem modo iactentur, sed
<span class="innerMarginNote right">5</span>auxilio confidere reum. Itaque modo ad eum conversus,
ubi illi patricii spiritus, ubi subnixus et fidens innocentiae animus esset quaerebat; sub tribunicia
<span class="innerMarginNote right">6</span>umbra consularem virum delituisse? modo ad collegas:
“Vos autem, si reum perago, quid acturi estis? an erepturi ius populo et eversuri tribuniciam potestatem?”
<span class="innerMarginNote right">7</span>Cum illi et de Sempronio et de omnibus summam populi Romani potestatem esse dicerent nec se iudicium populi tollere aut velle aut posse, sed si preces suae pro imperatore, qui sibi parentis
<span class="innerMarginNote right">8</span>esset loco, non valuissent, se vestem cum eo mutaturos,
tum Hortensius “Non videbit” inquit, “plebs Romana sordidatos tribunos suos. C. Sempronium nihil moror, quando hoc est in imperio consecutus,
<span class="innerMarginNote right">9</span>ut tam carus esset militibus.” Nec pietas quattuor tribunorum quam Hortensi tam placabile ad iustas preces ingenium pariter plebi patribusque gratius fuit.</p>
<p><span class="innerMarginNote right">10</span>Non diutius fortuna Aequis indulsit, qui ambiguam


</p></section><notes></notes></section>