<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 317</span>quoque fusa acies, quae una fecerat anceps
<span class="innerMarginNote right">6</span>certamen. Dictator legionibus fugatis instat et ad castra compulsos caedit. Fidenatium plurimi locorum notitia effugere in montes. Cossus Tiberim cum equitatu transvectus ex agro Veientano ingentem
<span class="innerMarginNote right">7</span>detulit praedam ad urbem. Inter proelium et ad castra Romana pugnatum est adversus partem copiarum
ab Tolumnio, ut ante dictum est, ad castra
<span class="innerMarginNote right">8</span>missam. Fabius Vibulanus corona primum vallum defendit; intentos deinde hostes in vallum, egressus dextra principali cum triariis, repente invadit. Quo pavore iniecto caedes minor, quia pauciores erant, fuga non minus trepida quam in acie fuit.</p>
<p>XX. Omnibus locis re bene gesta dictator senatus consulto iussuque populi triumphans in urbem rediit.
<span class="innerMarginNote right">2</span>Longe maximum triumphi spectaculum fuit Cossus spolia opima regis interfecti gerens. In eum milites carmina incondita aequantes eum Romulo
<span class="innerMarginNote right">3</span>canere. Spolia in aede Iovis Feretri prope Romuli spolia quae, prima opima appellata, sola ea tempestate erant, cum sollemni dedicatione dono fixit; averteratque in se a curru dictatoris civium ora et celebritatis eius diei fructum prope solus



</p></section><notes></notes></section>