<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 328</span>loco vestro exacti inermi cedetis hosti? Non ferro
exstinguetis<a class="footnoteLink" href="#note_LCL133_366_1" id="target_note_LCL133_366_1"><sup>1</sup></a> ignes? Non faces has ipsas pro se quisque, si igni, non telis pugnandum est, ereptas
<span class="innerMarginNote right">5</span>ultro inferetis? Agite, nominis Romani ac virtutis patrum vestraeque memores vertite incendium hoc in hostium urbem et suis flammis delete Fidenas, quas vestris beneficiis placare non potuistis. Legatorum
hoc vos vestrorum colonorumque sanguis
<span class="innerMarginNote right">6</span>vastatique fines monent.” Ad imperium dictatoris mota cuncta acies. Faces partim emissae excipiuntur,
partim vi eripiuntur: utraque acies armatur
<span class="innerMarginNote right">7</span>igni. Magister equitum et ipse novat pugnam equestrem. Frenos ut detrahant equis imperat et ipse princeps calcaribus subditis evectus effreno equo in medios ignes infertur, et alii concitati equi
<span class="innerMarginNote right">8</span>libero cursu ferunt equitem in hostem. Pulvis elatus mixtusque fumo lucem ex oculis virorum equorumque aufert. Ea, quae militem terruerat species nihil terruit equos. Ruinae igitur similem
<span class="innerMarginNote right">9</span>stragem eques quacumque pervaserat dedit. Clamor deinde accidit novus; qui cum utramque mirabundam
in se aciem vertisset, dictator exclamat Quinctium legatum et suos ab tergo hostem adortos;
<span class="innerMarginNote right">10</span>ipse redintegrato clamore infert acrius signa. Cum

</p></section><notes><section class="footnotes"><ul><li class="note" id="note_LCL133_366_1"><a class="footnoteCrossrefLink" href="#target_note_LCL133_366_1" title="Click to highlight in text"><sup class="lineRef">1</sup>exstinguetis ϛ exstinguitis (extinguitis <span class="italic">EA</span>) Ω.</a></li><script type="text/javascript">document.getElementById('note_LCL133_366_1').style.display = "none";</script></ul></section></notes></section>