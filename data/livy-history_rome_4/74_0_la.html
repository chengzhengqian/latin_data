<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 334–335</span>cultum amoeniorem ingeniumque liberius quam
<span class="innerMarginNote right">12</span>virginem decet parum abhorrens. Eam<a class="footnoteLink" href="#note_LCL133_402_1" id="target_note_LCL133_402_1"><sup>1</sup></a> ampliatam, deinde absolutam pro collegii sententia pontifex maximus abstinere iocis colique sancte potius quam scite iussit. Eodem anno a Campanis Cumae, quam Graeci tum urbem tenebant, capiuntur.</p>
<p><span class="innerMarginNote right">13</span>Insequens annus tribunos militum consulari potestate habuit Agrippam Menenium Lanatum P. Lucretium Tricipitinum Sp. Nautium Rutulum<a class="footnoteLink" href="#note_LCL133_402_2" id="target_note_LCL133_402_2"><sup>2</sup></a></p>
<p> <span class="marginNote left"><span class="sc">a.u.c</span> 336</span>(XLV.), annus felicitate populi Romani periculo potius ingenti quam clade insignis. Servitia urbem ut incenderent distantibus locis coniurarunt, populoque ad opem passim ferendam tectis intento ut arcem
<span class="innerMarginNote right">2</span>Capitoliumque armati occuparent. Avertit nefanda consilia Iuppiter, indicioque duorum comprehensi sontes poenas dederunt. Indicibus dena milia gravis aeris, quae tum divitiae habebantur, ex aerario numerata et libertas praemium fuit.</p>
<p><span class="innerMarginNote right">3</span>Bellum inde ab Aequis reparari coeptum; et novos hostes Labicanos<a class="footnoteLink" href="#note_LCL133_402_3" id="target_note_LCL133_402_3"><sup>3</sup></a> consilia cum veteribus iungere haud
<span class="innerMarginNote right">4</span>incertis auctoribus Romam est allatum. Aequorum iam velut anniversariis armis adsueverat civitas: Labicos
legati missi cum responsa inde rettulissent dubia, quibus nec tum bellum parari nec diuturnam pacem fore appareret, Tusculanis negotium datum adverterent animos ne quid novi tumultus Labicis oreretur.</p>
</section><notes><section class="footnotes"><ul><li class="note" id="note_LCL133_402_1"><a class="footnoteCrossrefLink" href="#target_note_LCL133_402_1" title="Click to highlight in text"><sup class="lineRef">1</sup>eam <span class="italic">M</span><sup>2</sup>: eam am <span class="italic">M</span>: famam (<span class="italic">omitted by P</span>) Ω.</a></li><script type="text/javascript">document.getElementById('note_LCL133_402_1').style.display = "none";</script><li class="note" id="note_LCL133_402_2"><a class="footnoteCrossrefLink" href="#target_note_LCL133_402_2" title="Click to highlight in text"><sup class="lineRef">2</sup>Rutulum <span class="italic">Conway</span> (<span class="italic">cf. chap</span>. xxxv. § 4): rutilium <span class="italic">MA</span><sup>2</sup>: <span class="italic">omitted by</span> Ω.</a></li><script type="text/javascript">document.getElementById('note_LCL133_402_2').style.display = "none";</script><li class="note" id="note_LCL133_402_3"><a class="footnoteCrossrefLink" href="#target_note_LCL133_402_3" title="Click to highlight in text"><sup class="lineRef">3</sup>Labicanos.... Labicis.... Labicanos.... Labicanis
<span class="italic">as</span> Ω <span class="italic">reads at</span> <span class="sc">ii</span>. xxxix. 4 <span class="italic">and several other places</span> (<span class="italic">in</span> § 4 Labicos <span class="italic">MPRL</span>): lauicanos, <span class="italic">etc.</span> Ω.</a></li><script type="text/javascript">document.getElementById('note_LCL133_402_3').style.display = "none";</script></ul></section></notes></section>