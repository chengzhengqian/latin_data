<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 309</span><span class="innerMarginNote right">11</span>duasque ex una civitate<a class="footnoteLink" href="#note_LCL133_272_1" id="target_note_LCL133_272_1"><sup>1</sup></a> faciatis. Cur non sancitis ne vicinus patricio sit plebeius nec<a class="footnoteLink" href="#note_LCL133_272_2" id="target_note_LCL133_272_2"><sup>2</sup></a> eodem itinere eat, ne idem convivium ineat, ne in foro eodem consistat? Quid enim in re est aliud, si plebeiam patricius duxerit, si patriciam plebeius? Quid iuris tandem mutatur? Nempe patrem sequuntur liberi. <span class="innerMarginNote right">12</span>Nec quod nos ex conubio vestro petamus quicquam est, praeterquam ut hominum, ut civium numero simus, nec vos, nisi in contumeliam ignominiamque nostram certare iuvat, quod contendatis quicquam est.</p>
<p>V. “Denique utrum tandem populi Romani an vestrum summum imperium est? Regibus exactis utrum vobis dominatio an omnibus aequa libertas
<span class="innerMarginNote right">2</span>parta est? Oportet licere populo Romano, si velit, iubere legem; an, ut quaeque rogatio promulgata erit, vos dilectum pro poena decernetis, et, simul ego tribunus vocare tribus in suffragium coepero, tu statim consul sacramento iuniores adiges et in castra educes et minaberis plebi, minaberis tribuno?
<span class="innerMarginNote right">3</span>Quid si non quantum istae minae adversus plebis consensum valerent, bis iam experti essetis? Scilicet quia nobis<a class="footnoteLink" href="#note_LCL133_272_3" id="target_note_LCL133_272_3"><sup>3</sup></a> consultum volebatis, certamine abstinuistis;
an ideo non est dimicatum, quod quae pars
<span class="innerMarginNote right">4</span>firmior eadem modestior fuit? Nec nunc erit certamen, Quirites; animos vestros illi temptabunt
<span class="innerMarginNote right">5</span>semper, vires non experientur. Itaque ad bella





</p></section><notes><section class="footnotes"><ul><li class="note" id="note_LCL133_272_1"><a class="footnoteCrossrefLink" href="#target_note_LCL133_272_1" title="Click to highlight in text"><sup class="lineRef">1</sup>civitate Ω: ciuitates <span class="italic">MA</span><sup>3</sup>.</a></li><script type="text/javascript">document.getElementById('note_LCL133_272_1').style.display = "none";</script><li class="note" id="note_LCL133_272_2"><a class="footnoteCrossrefLink" href="#target_note_LCL133_272_2" title="Click to highlight in text"><sup class="lineRef">2</sup>nec Ω: ne <span class="italic">U</span> ϛ.</a></li><script type="text/javascript">document.getElementById('note_LCL133_272_2').style.display = "none";</script><li class="note" id="note_LCL133_272_3"><a class="footnoteCrossrefLink" href="#target_note_LCL133_272_3" title="Click to highlight in text"><sup class="lineRef">3</sup>nobis ϛ: uobis Ω.</a></li><script type="text/javascript">document.getElementById('note_LCL133_272_3').style.display = "none";</script></ul></section></notes></section>