<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 334</span>ex collegii sententia C. Valerio consuli se, damnum aliamque coercitionem adversus intercessionem
collegae dilectus causa detractantibus militiam
<span class="innerMarginNote right">8</span>inhibenti, auxilio futuros esse. Hoc decreto consul armatus cum paucis appellantibus tribunum collum torsisset, metu ceteri sacramento dixere.
<span class="innerMarginNote right">9</span>Ductus exercitus ad Carventanam arcem, quamquam invisus infestusque consuli erat, impigre primo statim adventu deiectis qui in praesidio erant arcem recipit; praedatores ex praesidio per neglegentiam
<span class="innerMarginNote right">10</span>dilapsi occasionem aperuere ad invadendum. Praedae
ex adsiduis populationibus, quod omnia in locum tutum congesta erant, fuit aliquantum. Venditum sub hasta consul in aerarium redigere quaestores iussit, tum praedicans participem praedae fore exercitum,
<span class="innerMarginNote right">11</span>cum militiam non abnuisset. Auctae inde plebis ac militum in consulem irae. Itaque cum ex senatus consulto urbem ovans introiret, alternis inconditi versus militari licentia iactati, quibus consul increpitus,
<span class="innerMarginNote right">12</span>Meneni celebre nomen laudibus fuit, cum ad omnem mentionem tribuni favor circumstantis populi plausuque et adsensu cum vocibus militum
<span class="innerMarginNote right">13</span>certaret. Plusque ea res quam prope sollemnis militum lascivia in consulem curae patribus iniecit; et tamquam haud dubius inter tribunos militum
</p></section><notes></notes></section>