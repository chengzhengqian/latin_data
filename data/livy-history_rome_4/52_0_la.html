<section class="div1 language" lang="la"><section class="div2"><p class="noindent">
<span class="marginNote left"><span class="sc">a.u.c.</span> 328</span>his Cossus praefuit urbi, tres dilectu habito profecti,
sunt Veios documentoque fuere quam plurium imperium
bello inutile esset. Tendendo ad sua quisque consilia, cum aliud alii videretur, aperuerunt ad
<span class="innerMarginNote right">3</span>occasionem locum hosti; incertam namque aciem, signum aliis dari, receptui aliis cani iubentibus, invasere opportune Veientes. Castra propinqua
<span class="innerMarginNote right">4</span>turbatos ac terga dantes accepere; plus itaque ignominiae quam cladis est acceptum. Maesta civitas fuit vinci insueta; odisse tribunos, poscere dictatorem: in eo verti spes civitatis. Et cum ibi quoque religio obstaret ne non posset nisi ab consule dici dictator, augures consulti eam religionem
<span class="innerMarginNote right">5</span>exemere. A. Cornelius dictatorem Mam. Aemilium<a class="footnoteLink" href="#note_LCL133_358_1" id="target_note_LCL133_358_1"><sup>1</sup></a> dixit et ipse ab eo magister equitum est dictus; adeo, simul fortuna civitatis virtute vera eguit, nihil censoria animadversio effecit quo minus regimen rerum ex notata indigne domo peteretur.</p>
<p><span class="innerMarginNote right">6</span>Veientes re secunda elati missis circum Etruriae populos legatis iactando tres duces Romanos ab se uno proelio fusos, cum tamen nullam publici consilii societatem movissent, voluntarios undique ad spem
<span class="innerMarginNote right">7</span>praedae adsciverunt. Uni Fidenatium populo rebellare
placuit; et tamquam nisi ab scelere bellum ordiri nefas esset, sicut legatorum ante, ita tum



</p></section><notes><section class="footnotes"><ul><li class="note" id="note_LCL133_358_1"><a class="footnoteCrossrefLink" href="#target_note_LCL133_358_1" title="Click to highlight in text"><sup class="lineRef">1</sup>Mam. Aemilium ϛ (<span class="italic">cf. chap.</span> xxiii. § 5): m(<span class="italic">or</span> m͞) aemilium Ω: martium aemilium <span class="italic">E.</span></a></li><script type="text/javascript">document.getElementById('note_LCL133_358_1').style.display = "none";</script></ul></section></notes></section>