<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">24.11</span><span class="br"></span> haec modo pavonis caudae flabella superbae</span><span class="linebreak"></span>
<span class="line indent2"><span class="br"></span><span class="lineNumber">12</span><span class="br"></span> et manibus durae frigus habere pilae,</span><span class="linebreak"></span>
<span class="line"><span class="br"></span><span class="lineNumber">13</span><span class="br"></span> et cupit interdum talos me poscere eburnos,</span><span class="linebreak"></span>
<span class="line indent2"><span class="br"></span><span class="lineNumber">14</span><span class="br"></span> quaeque nitent Sacra vilia dona Via.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span> ah peream, si me ista movent dispendia, sed me</span><span class="linebreak"></span>
<span class="line indent2"><span class="br"></span><span class="lineNumber">16</span><span class="br"></span> fallaci dominae iam pudet esse iocum!</span><span class="linebreak"></span>
</p>
<p class="lineGroup">
<span class="line">contra, reiecto quae libera vadit amictu,</span><span class="linebreak"></span>
<span class="line indent2">custodum et nullo saepta timore, placet.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>cui saepe immundo Sacra conteritur Via socco,</span><span class="linebreak"></span>
<span class="line indent2">nec sinit esse moram, si quis adire velit;</span><span class="linebreak"></span>
<span class="line">differet haec numquam, nec poscet garrula, quod te</span><span class="linebreak"></span>
<span class="line indent2">astrictus ploret saepe dedisse pater,</span><span class="linebreak"></span>
<span class="line">nec dicet ‘timeo, propera iam surgere, quaeso:</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>infelix, hodie vir mihi rure venit.’</span><span class="linebreak"></span>
<span class="line">et quas Euphrates et quas mihi misit Orontes,</span><span class="linebreak"></span>
<span class="line indent2">me iuerint: nolim furta pudica tori;</span><span class="linebreak"></span>
<span class="line">libertas quoniam nulli iam restat amanti,</span><span class="linebreak"></span>
<span class="line indent2">nullus liber erit, si quis amare volet.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">24.1</span><span class="br"></span>‘tu loqueris, cum sis iam noto fabula libro</span><span class="linebreak"></span>
<span class="line indent2">et tua sit toto Cynthia lecta foro?’</span><span class="linebreak"></span>
<span class="line">cui non his verbis aspergat tempora sudor?</span><span class="linebreak"></span>
<span class="line indent2">aut pudor ingenuis aut reticendus amor.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>quod si iam facilis spiraret Cynthia nobis,</span><span class="linebreak"></span>
<span class="line indent2">non ego nequitiae dicerer esse caput,</span><span class="linebreak"></span>
<span class="line">nec sic per totam infamis traducerer urbem,</span><span class="linebreak"></span>
<span class="line indent2">ureret et quamvis, non mihi verba daret.</span><span class="linebreak"></span>
<span class="line">quare ne tibi sit mirum me quaerere vilis:</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>parcius infamant: num tibi causa levis?</span><span class="linebreak"></span>
</p>
</section><notes></notes></section>