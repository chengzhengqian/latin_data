<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">durius in terris nihil est quod vivat amante,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>nec, modo si sapias, quod minus esse velis.</span><span class="linebreak"></span>
</p>
<p class="lineGroup">
<span class="line">quem modo felicem invidia maerente ferebant,</span><span class="linebreak"></span>
<span class="line indent2">nunc decimo admittor vix ego quoque die,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>nec licet in triviis sicca requiescere luna,</span><span class="linebreak"></span>
<span class="line indent2">aut per rimosas mittere verba fores.</span><span class="linebreak"></span>
<span class="line">quod quamvis ita sit, dominam mutare cavebo:</span><span class="linebreak"></span>
<span class="line indent2">tum flebit, cum in me senserit esse fidem.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">18.1</span><span class="br"></span>assiduae multis odium peperere querelae:</span><span class="linebreak"></span>
<span class="line indent2">frangitur in tacito femina saepe viro.</span><span class="linebreak"></span>
<span class="line">si quid vidisti, semper vidisse negato!</span><span class="linebreak"></span>
<span class="line indent2">aut si quid doluit forte, dolere nega!</span><span class="linebreak"></span>
</p>
<h3>XXIII</h3>
<p class="lineGroup">
<span class="line">Cui fugienda fuit indocti semita vulgi,</span><span class="linebreak"></span>
<span class="line indent2">ipsa petita lacu nunc mihi dulcis aquast.</span><span class="linebreak"></span>
</p>
<p class="lineGroup">
<span class="line">ingenuus quisquam alterius dat munera servo,</span><span class="linebreak"></span>
<span class="line indent2">ut commissa suae verba ferat dominae?</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>et quaerit totiens ‘quaenam nunc porticus illam</span><span class="linebreak"></span>
<span class="line indent2">integit?’et ‘campo quo movet illa pedes?’</span><span class="linebreak"></span>
<span class="line">deinde, ubi pertuleris, quos dicit fama labores</span><span class="linebreak"></span>
<span class="line indent2">Herculis, ut scribat ‘muneris ecquid habes?’</span><span class="linebreak"></span>
<span class="line">cernere uti possis vultum custodis amari,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>captus et immunda saepe latere casa?</span><span class="linebreak"></span>
<span class="line">quam care semel in toto nox vertitur anno!</span><span class="linebreak"></span>
<span class="line indent2">ah pereant, si quos ianua clausa iuvat!</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_168_4"><sup class="lineRef">4</sup>commissa <span class="italic">Beroaldus</span>: promissa Ω</li></ul></section></notes></section>