<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">post mortem tumuli sic infamantur amantum.</span><span class="linebreak"></span>
<span class="line indent2">me tegat arborea devia terra coma,</span><span class="linebreak"></span>
<span class="line">aut humer ignotae cumulis vallatus harenae:</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>non iuvat in media nomen habere via.</span><span class="linebreak"></span>
</p>
<h3>XVII</h3>
<p class="lineGroup">
<span class="line">Nunc, o Bacche, tuis humiles advolvimur aris:</span><span class="linebreak"></span>
<span class="line indent2">da mihi pacato vela secunda, pater.</span><span class="linebreak"></span>
<span class="line">tu potes insanae Veneris compescere flatus,</span><span class="linebreak"></span>
<span class="line indent2">curarumque tuo fit medicina mero.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>per te iunguntur, per te solvuntur amantes:</span><span class="linebreak"></span>
<span class="line indent2">tu vitium ex animo dilue, Bacche, meo.</span><span class="linebreak"></span>
</p>
<p class="lineGroup">
<span class="line">te quoque enim non esse rudem testatur in astris</span><span class="linebreak"></span>
<span class="line indent2">lyncibus ad caelum vecta Ariadna tuis.</span><span class="linebreak"></span>
<span class="line">hoc mihi, quod veteres custodit in ossibus ignes,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>funera sanabunt aut tua vina malum.</span><span class="linebreak"></span>
<span class="line">semper enim vacuos nox sobria torquet amantes;</span><span class="linebreak"></span>
<span class="line indent2">spesque timorque animos versat utroque modo.</span><span class="linebreak"></span>
</p>
<p class="lineGroup">
<span class="line">quod si, Bacche, tuis per fervida tempora donis</span><span class="linebreak"></span>
<span class="line indent2">accersitus erit somnus in ossa mea,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>ipse seram vites pangamque ex ordine colles,</span><span class="linebreak"></span>
<span class="line indent2">quos carpant nullae me vigilante ferae.</span><span class="linebreak"></span>
<span class="line">dum modo purpureo spument mihi dolia musto,</span><span class="linebreak"></span>
<span class="line indent2">et nova pressantis inquinet uva pedes,</span><span class="linebreak"></span>
<span class="line">quod superest vitae per te et tua cornua vivam,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>virtutisque tuae, Bacche, poeta ferar.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_280_3"><sup class="lineRef">3</sup>flatus <span class="italic">anon. ap. Camps</span>: fastus Ω</li><li class="note text" id="note_LCL018_280_17"><sup class="lineRef">17</sup>spument ς: numen Ω*</li></ul></section></notes></section>