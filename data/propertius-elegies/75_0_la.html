<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">hoc perdit miseras, hoc perdidit ante puellas:</span><span class="linebreak"></span>
<span class="line indent2">quidquid iurarunt, ventus et unda rapit.</span><span class="linebreak"></span>
</p>
<p class="lineGroup">
<span class="line">num sibi collatam doluit Venus? illa peraeque</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>prae se formosis invidiosa deast.</span><span class="linebreak"></span>
<span class="line">an contempta tibi Iunonis planta Pelasgae?</span><span class="linebreak"></span>
<span class="line indent2">Palladis aut oculos ausa negare bonos?</span><span class="linebreak"></span>
<span class="line">semper, formosae, non nostis parcere verbis.</span><span class="linebreak"></span>
<span class="line indent2">hoc tibi lingua nocens, hoc tibi forma dedit.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>sed tibi vexatae post multa pericula vitae</span><span class="linebreak"></span>
<span class="line indent2">extremo veniat mollior aura die.</span><span class="linebreak"></span>
</p>
<p class="lineGroup">
<span class="line">Io versa caput primos mugiverat annos:</span><span class="linebreak"></span>
<span class="line indent2">nunc dea, quae Nili flumina vacca bibit.</span><span class="linebreak"></span>
<span class="line">Ino etiam prima terris aetate vagatast:</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>hanc miser implorat navita Leucothoën.</span><span class="linebreak"></span>
<span class="line">Andromede monstris fuerat devota marinis:</span><span class="linebreak"></span>
<span class="line indent2">haec eadem Persei nobilis uxor erat.</span><span class="linebreak"></span>
<span class="line">Callisto Arcadios erraverat ursa per agros:</span><span class="linebreak"></span>
<span class="line indent2">haec nocturna suo sidere vela regit.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">25</span><span class="br"></span>quod si forte tibi properarint fata quietem,</span><span class="linebreak"></span>
<span class="line indent2">ipsa, sepultura facta beata tua,</span><span class="linebreak"></span>
<span class="line">narrabis Semelae, quo sis formosa periclo,</span><span class="linebreak"></span>
<span class="line indent2">credet et illa, suo docta puella malo;</span><span class="linebreak"></span>
<span class="line">et tibi Maeonias omnis heroidas inter</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>primus erit nulla non tribuente locus.</span><span class="linebreak"></span>
<span class="line">nunc, utcumque potes, fato gere saucia morem:</span><span class="linebreak"></span>
<span class="line indent2">et deus et durus vertitur ipse dies.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_186_11"><sup class="lineRef">11</sup>planta <span class="italic">Alton</span>: templa Ω</li><li class="note text" id="note_LCL018_186_15"><sup class="lineRef">15</sup>post <span class="italic">Pricaeus</span>: per Ω</li><li class="note text" id="note_LCL018_186_16"><sup class="lineRef">16</sup>veniat ς: venit Ω | aura ς: hora Ω</li><li class="note text" id="note_LCL018_186_26"><sup class="lineRef">26</sup>illa sepulturae fata... tuae Ω, <span class="italic">corr. Markland</span>
</li><li class="note text" id="note_LCL018_186_27"><sup class="lineRef">27</sup>sis ς: sit Ω</li></ul></section></notes></section>