<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">ah, mea contemptus quotiens ad limina curres,</span><span class="linebreak"></span>
<span class="line indent2">cum tibi singultu fortia verba cadent,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>et tremulus maestis orietur fletibus horror,</span><span class="linebreak"></span>
<span class="line indent2">et timor informem ducet in ore notam,</span><span class="linebreak"></span>
<span class="line">et quaecumque voles fugient tibi verba querenti,</span><span class="linebreak"></span>
<span class="line indent2">nec poteris, qui sis aut ubi, nosse miser!</span><span class="linebreak"></span>
</p>
<p class="lineGroup">
<span class="line">tum grave servitium nostrae cogere puellae</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>discere et exclusum quid sit abire domum;</span><span class="linebreak"></span>
<span class="line">nec iam pallorem totiens mirabere nostrum,</span><span class="linebreak"></span>
<span class="line indent2">aut cur sim toto corpore nullus ego.</span><span class="linebreak"></span>
<span class="line">nec tibi nobilitas poterit succurrere amanti:</span><span class="linebreak"></span>
<span class="line indent2">nescit Amor priscis cedere imaginibus.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">25</span><span class="br"></span>quod si parva tuae dederis vestigia culpae,</span><span class="linebreak"></span>
<span class="line indent2">quam cito de tanto nomine rumor eris!</span><span class="linebreak"></span>
<span class="line">non ego tum potero solacia ferre roganti,</span><span class="linebreak"></span>
<span class="line indent2">cum mihi nulla mei sit medicina mali;</span><span class="linebreak"></span>
<span class="line">sed pariter miseri socio cogemur amore</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>alter in alterius mutua flere sinu.</span><span class="linebreak"></span>
</p>
<p class="lineGroup">
<span class="line">quare, quid possit mea Cynthia, desine, Galle,</span><span class="linebreak"></span>
<span class="line indent2">quaerere: non impune illa rogata venit.</span><span class="linebreak"></span>
</p>
<h3>VI</h3>
<p class="lineGroup">
<span class="line">Non ego nunc Hadriae vereor mare noscere tecum,</span><span class="linebreak"></span>
<span class="line indent2">Tulle, neque Aegaeo ducere vela salo,</span><span class="linebreak"></span>
<span class="line">cum quo Rhipaeos possim conscendere montes</span><span class="linebreak"></span>
<span class="line indent2">ulteriusque domos vadere Memnonias;</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>