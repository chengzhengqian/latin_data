<section class="div1 language" lang="la"><header><hgroup><h1>Propertius</h1></hgroup></header><section class="div2">
<h3>VIII</h3>
<p class="lineGroup">
<span class="line">Dulcis ad hesternas fuerat mihi rixa lucernas,</span><span class="linebreak"></span>
<span class="line indent2">vocis et insanae tot maledicta tuae.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>tu vero nostros audax invade capillos</span><span class="linebreak"></span>
<span class="line indent2">et mea formosis unguibus ora nota,</span><span class="linebreak"></span>
<span class="line">tu minitare oculos subiecta exurere flamma,</span><span class="linebreak"></span>
<span class="line indent2">fac mea rescisso pectora nuda sinu!</span><span class="linebreak"></span>
<span class="line"><span class="br"></span><span class="lineNumber">3</span><span class="br"></span> cum furibunda mero mensam propellis et in me</span><span class="linebreak"></span>
<span class="line indent2"><span class="br"></span><span class="lineNumber">4</span><span class="br"></span> proicis insana cymbia plena manu,</span><span class="linebreak"></span>
<span class="line">nimirum veri dantur mihi signa caloris:</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>nam sine amore gravi femina nulla dolet.</span><span class="linebreak"></span>
</p>
<p class="lineGroup">
<span class="line">quae mulier rabida iactat convicia lingua,</span><span class="linebreak"></span>
<span class="line indent2">haec Veneris magnae volvitur ante pedes.</span><span class="linebreak"></span>
<span class="line">custodum grege seu circa se stipat euntem,</span><span class="linebreak"></span>
<span class="line indent2">seu sequitur medias, maenas ut icta, vias,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>seu timidam crebro dementia somnia terrent,</span><span class="linebreak"></span>
<span class="line indent2">seu miseram in tabula picta puella movet,</span><span class="linebreak"></span>
<span class="line">his ego tormentis animi sum verus haruspex,</span><span class="linebreak"></span>
<span class="line indent2">has didici certo saepe in amore notas.</span><span class="linebreak"></span>
<span class="line">non est certa fides, quam non in iurgia vertas:</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>hostibus eveniat lenta puella meis.</span><span class="linebreak"></span>
</p>
<p class="lineGroup">
<span class="line">in morso aequales videant mea vulnera collo:</span><span class="linebreak"></span>
<span class="line indent2">me doceat livor mecum habuisse meam.</span><span class="linebreak"></span>
<span class="line">aut in amore dolere volo aut audire dolentem,</span><span class="linebreak"></span>
<span class="line indent2">sive meas lacrimas sive videre tuas,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>tecta superciliis si quando verba remittis,</span><span class="linebreak"></span>
<span class="line indent2">aut tua cum digitis scripta silenda notas.</span><span class="linebreak"></span>
<span class="line">odi ego quos numquam pungunt suspiria somnos:</span><span class="linebreak"></span>
<span class="line indent2">semper in irata pallidus esse velim.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_246_3"><sup class="lineRef">3,4</sup>
<span class="italic">post</span> 8 <span class="italic">Heyworth</span>*</li><li class="note text" id="note_LCL018_246_13"><sup class="lineRef">13</sup>grege seu <span class="italic">Heinsius</span>: gregibus Ω</li><li class="note text" id="note_LCL018_246_27"><sup class="lineRef">27</sup>quos ς: quae Ω</li></ul></section></notes></section>