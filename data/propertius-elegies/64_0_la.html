<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">13</span><span class="br"></span>quaeris, Demophoon, cur sim tam mollis in omnis?</span><span class="linebreak"></span>
<span class="line indent2">quod quaeris, ‘quare’ non habet ullus amor.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>cur aliquis sacris laniat sua bracchia cultris</span><span class="linebreak"></span>
<span class="line indent2">et Phrygis insanos caeditur ad numeros?</span><span class="linebreak"></span>
<span class="line">uni cuique dedit vitium natura creato:</span><span class="linebreak"></span>
<span class="line indent2">mi fortuna aliquid semper amare dedit.</span><span class="linebreak"></span>
<span class="line">me licet et Thamyrae cantoris fata sequantur,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>numquam ad formosas, invide, caecus ero.</span><span class="linebreak"></span>
</p>
<p class="lineGroup">
<span class="line">sed tibi si exilis videor tenuatus in artus,</span><span class="linebreak"></span>
<span class="line indent2">falleris: haud umquamst culta labore Venus.</span><span class="linebreak"></span>
<span class="line">percontere licet: saepest experta puella</span><span class="linebreak"></span>
<span class="line indent2">officium tota nocte valere meum;</span><span class="linebreak"></span>
<span class="line"><span class="br"></span><span class="lineNumber">11</span><span class="br"></span> quae si forte aliquid vultu mihi dura negarat,</span><span class="linebreak"></span>
<span class="line indent2"><span class="br"></span><span class="lineNumber">12</span><span class="br"></span> frigida de tota fronte cadebat aqua.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">25</span><span class="br"></span>Iuppiter Alcmenae geminas requieverat Arctos,</span><span class="linebreak"></span>
<span class="line indent2">et caelum noctu bis sine rege fuit;</span><span class="linebreak"></span>
<span class="line">nec tamen idcirco languens ad fulmina venit:</span><span class="linebreak"></span>
<span class="line indent2">nullus amor vires eripit ipse suas.</span><span class="linebreak"></span>
<span class="line">quid? cum e complexu Briseidos iret Achilles,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>num fugere minus Thessala tela Phryges?</span><span class="linebreak"></span>
<span class="line">quid? ferus Andromachae lecto cum surgeret Hector,</span><span class="linebreak"></span>
<span class="line indent2">bella Mycenaeae non timuere rates?</span><span class="linebreak"></span>
<span class="line">illi vel classes poterant vel perdere muros:</span><span class="linebreak"></span>
<span class="line indent2">hic ego Pelides, hic ferus Hector ego.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">35</span><span class="br"></span>aspice uti caelo modo sol modo luna ministret:</span><span class="linebreak"></span>
<span class="line indent2">sic etiam nobis una puella parumst.</span><span class="linebreak"></span>
<span class="line">altera me cupidis teneat foveatque lacertis,</span><span class="linebreak"></span>
<span class="line indent2">altera si quando non sinit esse locum;</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_164_11"><sup class="lineRef">11,12</sup>
<span class="italic">post</span> 24 <span class="italic">Camps</span>
</li><li class="note text" id="note_LCL018_164_33"><sup class="lineRef">33</sup>illi vel <span class="italic">Baehrens</span>: ille vel hic Ω</li></ul></section></notes></section>