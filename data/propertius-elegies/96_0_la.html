<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">cur tua praescriptos evectast pagina gyros?</span><span class="linebreak"></span>
<span class="line indent2">non est ingenii cumba gravanda tui.</span><span class="linebreak"></span>
<span class="line">alter remus aquas alter tibi radat harenas,</span><span class="linebreak"></span>
<span class="line indent2">tutus eris: medio maxima turba marist.’</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>dixerat, et plectro sedem mihi monstrat eburno,</span><span class="linebreak"></span>
<span class="line indent2">qua nova muscoso semita facta solost.</span><span class="linebreak"></span>
</p>
<p class="lineGroup">
<span class="line">hic erat affixis viridis spelunca lapillis,</span><span class="linebreak"></span>
<span class="line indent2">pendebantque cavis tympana pumicibus,</span><span class="linebreak"></span>
<span class="line">orgia Musarum et Sileni patris imago</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>fictilis et calami, Pan Tegeaee, tui;</span><span class="linebreak"></span>
<span class="line">et Veneris dominae volucres, mea turba, columbae</span><span class="linebreak"></span>
<span class="line indent2">tingunt Gorgoneo punica rostra lacu;</span><span class="linebreak"></span>
<span class="line">diversaeque novem sortitae iura Puellae</span><span class="linebreak"></span>
<span class="line indent2">exercent teneras in sua dona manus:</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>haec hederas legit in thyrsos, haec carmina nervis</span><span class="linebreak"></span>
<span class="line indent2">aptat, at illa manu texit utraque rosam.</span><span class="linebreak"></span>
<span class="line">e quarum numero me contigit una dearum</span><span class="linebreak"></span>
<span class="line indent2">(ut reor a facie, Calliopea fuit):</span><span class="linebreak"></span>
</p>
<p class="lineGroup">
<span class="line">‘contentus niveis semper vectabere cycnis,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>nec te fortis equi ducet ad arma sonus.</span><span class="linebreak"></span>
<span class="line">nil tibi sit rauco praeconia classica cornu</span><span class="linebreak"></span>
<span class="line indent2">flare, nec Aonium tingere Marte nemus;</span><span class="linebreak"></span>
<span class="line">aut quibus in campis Mariano proelia signo</span><span class="linebreak"></span>
<span class="line indent2">stent et Teutonicas Roma refringat opes,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>barbarus aut Suebo perfusus sanguine Rhenus</span><span class="linebreak"></span>
<span class="line indent2">saucia maerenti corpora vectet aqua.</span><span class="linebreak"></span>
<span class="line">quippe coronatos alienum ad limen amantes</span><span class="linebreak"></span>
<span class="line indent2">nocturnaeque canes ebria signa fugae,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_228_26"><sup class="lineRef">26</sup>qua <span class="italic">A</span>*: quo <span class="italic">N</span>
</li></ul></section></notes></section>