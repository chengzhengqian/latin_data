<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">in Veneris tabula summam sibi poscit Apelles;</span><span class="linebreak"></span>
<span class="line indent2">Parrhasius parva vindicat arte locum;</span><span class="linebreak"></span>
<span class="line">argumenta magis sunt Mentoris addita formae;</span><span class="linebreak"></span>
<span class="line indent2">at Myos exiguum flectit acanthus iter;</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Phidiacus signo se Iuppiter ornat eburno;</span><span class="linebreak"></span>
<span class="line indent2">Praxitelen propria vendit ab urbe lapis.</span><span class="linebreak"></span>
<span class="line">est quibus Eleae concurrit palma quadrigae,</span><span class="linebreak"></span>
<span class="line indent2">est quibus in celeris gloria nata pedes;</span><span class="linebreak"></span>
<span class="line">hic satus ad pacem, hic castrensibus utilis armis:</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>naturae sequitur semina quisque suae.</span><span class="linebreak"></span>
</p>
<p class="lineGroup">
<span class="line">at tua, Maecenas, vitae praecepta recepi,</span><span class="linebreak"></span>
<span class="line indent2">cogor et exemplis te superare tuis.</span><span class="linebreak"></span>
<span class="line">cum tibi Romano dominas in honore secures</span><span class="linebreak"></span>
<span class="line indent2">et liceat medio ponere iura foro;</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>vel tibi Medorum pugnacis ire per hastas,</span><span class="linebreak"></span>
<span class="line indent2">atque ornare tuam fixa per arma domum;</span><span class="linebreak"></span>
<span class="line">et tibi ad effectum vires det Caesar, et omni</span><span class="linebreak"></span>
<span class="line indent2">tempore tam faciles insinuentur opes;</span><span class="linebreak"></span>
<span class="line">parcis et in tenuis humilem te colligis umbras:</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>velorum plenos subtrahis ipse sinus.</span><span class="linebreak"></span>
<span class="line">crede mihi, magnos aequabunt ista Camillos</span><span class="linebreak"></span>
<span class="line indent2">iudicia, et venies tu quoque in ora virûm.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">35</span><span class="br"></span>non ego velifera tumidum mare findo carina:</span><span class="linebreak"></span>
<span class="line indent2">tuta sub exiguo flumine nostra morast.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note text" id="note_LCL018_250_26"><sup class="lineRef">26</sup>ornare <span class="italic">Dempster</span>: onerare Ω</li><li class="note text" id="note_LCL018_250_33"><sup class="lineRef">33,34</sup>
<span class="italic">post</span> 2.1.38 <span class="italic">Housman</span>
</li><li class="note text" id="note_LCL018_250_36"><sup class="lineRef">36</sup>tuta ς: tota Ω</li></ul></section></notes></section>