<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">tu licet aspicias caelum omne Atlanta gerentem,</span><span class="linebreak"></span>
<span class="line indent2">sectaque Persea Phorcidos ora manu,</span><span class="linebreak"></span>
<span class="line">Geryonis stabula et luctantum in pulvere signa</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>Herculis Antaeique, Hesperidumque choros;</span><span class="linebreak"></span>
<span class="line">tuque tuo Colchum propellas remige Phasim,</span><span class="linebreak"></span>
<span class="line indent2">Peliacaeque trabis totum iter ipse legas,</span><span class="linebreak"></span>
<span class="line">qua rudis Argoa natat inter saxa columba</span><span class="linebreak"></span>
<span class="line indent2">in faciem prorae pinus adacta novae:</span><span class="linebreak"></span>
<span class="line"><span class="br"></span><span class="lineNumber">17</span><span class="br"></span>omnia Romanae cedent miracula terrae.</span><span class="linebreak"></span>
<span class="line indent2">natura hic posuit, quidquid ubique fuit.</span><span class="linebreak"></span>
</p>
<p class="lineGroup">
<span class="line">armis apta magis tellus quam commoda noxae:</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>Famam, Roma, tuae non pudet historiae.</span><span class="linebreak"></span>
<span class="line">nam quantum ferro tantum pietate potentes</span><span class="linebreak"></span>
<span class="line indent2">stamus: victricis temperat ira manus.</span><span class="linebreak"></span>
</p>
<p class="lineGroup">
<span class="line">hic, Anio Tiburne, fluis, Clitumnus ab Umbro</span><span class="linebreak"></span>
<span class="line indent2">tramite, et aeternum Marcius umor opus,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>Albanus lacus et foliis Nemorensis abundans,</span><span class="linebreak"></span>
<span class="line indent2">potaque Pollucis nympha salubris equo.</span><span class="linebreak"></span>
</p>
<p class="lineGroup">
<span class="line">at non squamoso labuntur ventre cerastae,</span><span class="linebreak"></span>
<span class="line indent2">Itala portentis nec furit unda novis;</span><span class="linebreak"></span>
<span class="line">non hic Andromedae resonant pro matre catenae,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>nec tremis Ausonias, Phoebe fugate, dapes,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_296_15"><sup class="lineRef">15,16</sup>
<span class="italic">post</span> 6 <span class="italic">Housman</span>
</li><li class="note text" id="note_LCL018_296_25"><sup class="lineRef">25</sup>foliis . . . abundans <span class="italic">Housman</span>: socia . . . ab unda Î©</li></ul></section></notes></section>