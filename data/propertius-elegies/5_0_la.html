<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">et quamvis duplici correptum ardore iuberent</span><span class="linebreak"></span>
<span class="line indent2">hac Amor hac Liber, durus uterque deus,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>subiecto leviter positam temptare lacerto</span><span class="linebreak"></span>
<span class="line indent2">osculaque admota sumere tarda manu,</span><span class="linebreak"></span>
<span class="line">non tamen ausus eram dominae turbare quietem,</span><span class="linebreak"></span>
<span class="line indent2">expertae metuens iurgia saevitiae;</span><span class="linebreak"></span>
<span class="line">sed sic intentis haerebam fixus ocellis,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>Argus ut ignotis cornibus Inachidos.</span><span class="linebreak"></span>
</p>
<p class="lineGroup">
<span class="line">et modo solvebam nostra de fronte corollas</span><span class="linebreak"></span>
<span class="line indent2">ponebamque tuis, Cynthia, temporibus;</span><span class="linebreak"></span>
<span class="line">et modo gaudebam lapsos formare capillos;</span><span class="linebreak"></span>
<span class="line indent2">nunc furtiva cavis poma dabam manibus:</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>omnia quae ingrato largibar munera somno,</span><span class="linebreak"></span>
<span class="line indent2">munera de prono saepe voluta sinu;</span><span class="linebreak"></span>
<span class="line">et quotiens raro duxti suspiria motu,</span><span class="linebreak"></span>
<span class="line indent2">obstupui vano credulus auspicio,</span><span class="linebreak"></span>
<span class="line">ne qua tibi insolitos portarent visa timores,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>neve quis invitam cogeret esse suam:</span><span class="linebreak"></span>
</p>
<p class="lineGroup">
<span class="line">donec diversas praecurrens luna fenestras,</span><span class="linebreak"></span>
<span class="line indent2">luna moraturis sedula luminibus,</span><span class="linebreak"></span>
<span class="line">compositos levibus radiis patefecit ocellos.</span><span class="linebreak"></span>
<span class="line indent2">sic ait in molli fixa toro cubitum:</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>‘tandem te nostro referens iniuria lecto</span><span class="linebreak"></span>
<span class="line indent2">alterius clausis expulit e foribus?</span><span class="linebreak"></span>
<span class="line">namque ubi longa meae consumpsti tempora noctis,</span><span class="linebreak"></span>
<span class="line indent2">languidus exactis, ei mihi, sideribus?</span><span class="linebreak"></span>
<span class="line">o utinam talis perducas, improbe, noctes,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>me miseram qualis semper habere iubes!</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_46_16"><sup class="lineRef">16</sup>tarda <span class="italic">Scaliger</span>: [e]t arma Ω</li><li class="note text" id="note_LCL018_46_25"><sup class="lineRef">25</sup>quae <span class="italic">Dousa sen</span>.: -que Ω</li></ul></section></notes></section>