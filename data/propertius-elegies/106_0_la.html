<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">dulcior ignis erat Paridi, cum Graia per arma</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>Tyndaridi poterat gaudia ferre suae:</span><span class="linebreak"></span>
<span class="line">dum vincunt Danai, dum restat barbarus Hector,</span><span class="linebreak"></span>
<span class="line indent2">ille Helenae in gremio maxima bella gerit.</span><span class="linebreak"></span>
<span class="line">aut tecum aut pro te mihi cum rivalibus arma</span><span class="linebreak"></span>
<span class="line indent2">semper erunt: in te pax mihi nulla placet.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>gaude, quod nullast aeque formosa: doleres,</span><span class="linebreak"></span>
<span class="line indent2">si qua foret: nunc sis iure superba licet.</span><span class="linebreak"></span>
</p>
<p class="lineGroup">
<span class="line">at tibi, qui nostro nexisti retia lecto,</span><span class="linebreak"></span>
<span class="line indent2">sit socer aeternum nec sine matre domus!</span><span class="linebreak"></span>
<span class="line">cui nunc si qua datast furandae copia noctis,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>offensa illa mihi, non tibi amica, dedit.</span><span class="linebreak"></span>
</p>
<h3>IX</h3>
<p class="lineGroup">
<span class="line">Maecenas, eques Etrusco de sanguine regum,</span><span class="linebreak"></span>
<span class="line indent2">intra fortunam qui cupis esse tuam,</span><span class="linebreak"></span>
<span class="line">quid me scribendi tam vastum mittis in aequor?</span><span class="linebreak"></span>
<span class="line indent2">non sunt apta meae grandia vela rati.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>turpest, quod nequeas, capiti committere pondus</span><span class="linebreak"></span>
<span class="line indent2">et pressum inflexo mox dare terga genu.</span><span class="linebreak"></span>
<span class="line">omnia non pariter rerum sunt omnibus apta,</span><span class="linebreak"></span>
<span class="line indent2">palma nec ex aequo ducitur ulla iugo.</span><span class="linebreak"></span>
</p>
<p class="lineGroup">
<span class="line">gloria Lysippost animosa effingere signa;</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>exactis Calamis se mihi iactat equis;</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_248_29"><sup class="lineRef">29</sup>graia ς: grata Ω</li></ul></section></notes></section>