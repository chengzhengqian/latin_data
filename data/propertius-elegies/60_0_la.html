<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">nullus erit castis iuvenis corruptor in agris,</span><span class="linebreak"></span>
<span class="line indent2">qui te blanditiis non sinat esse probam;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>nulla neque ante tuas orietur rixa fenestras,</span><span class="linebreak"></span>
<span class="line indent2">nec tibi clamatae somnus amarus erit.</span><span class="linebreak"></span>
</p>
<p class="lineGroup">
<span class="line">sola eris et solos spectabis, Cynthia, montes</span><span class="linebreak"></span>
<span class="line indent2">et pecus et fines pauperis agricolae.</span><span class="linebreak"></span>
<span class="line">illic te nulli poterunt corrumpere ludi,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>fanaque peccatis plurima causa tuis.</span><span class="linebreak"></span>
<span class="line">illic assidue tauros spectabis arantis,</span><span class="linebreak"></span>
<span class="line indent2">et vitem docta ponere falce comas;</span><span class="linebreak"></span>
<span class="line">atque ibi rara feres inculto tura sacello,</span><span class="linebreak"></span>
<span class="line indent2">haedus ubi agrestis corruet ante focos;</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>protinus et nuda choreas imitabere sura,</span><span class="linebreak"></span>
<span class="line indent2">omnia ab externo sint modo tuta viro.</span><span class="linebreak"></span>
</p>
<p class="lineGroup">
<span class="line">ipse ego venabor: iam nunc me sacra Dianae</span><span class="linebreak"></span>
<span class="line indent2">suscipere et Veneris ponere vota iuvat.</span><span class="linebreak"></span>
<span class="line">incipiam captare feras et reddere pinu</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>cornua et audacis ipse monere canes;</span><span class="linebreak"></span>
<span class="line">non tamen ut vastos ausim temptare leones</span><span class="linebreak"></span>
<span class="line indent2">aut celer agrestis comminus ire sues.</span><span class="linebreak"></span>
<span class="line">haec igitur mihi sit lepores audacia mollis</span><span class="linebreak"></span>
<span class="line indent2">excipere et structo fallere avem calamo,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>qua formosa suo Clitumnus flumina luco</span><span class="linebreak"></span>
<span class="line indent2">integit, et niveos abluit unda boves.</span><span class="linebreak"></span>
</p>
<p class="lineGroup">
<span class="line">tu quotiens aliquid conabere, vita, memento</span><span class="linebreak"></span>
<span class="line indent2">venturum paucis me tibi Luciferis.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_156_18"><sup class="lineRef">18</sup>Veneris ς: veneri Ω</li><li class="note text" id="note_LCL018_156_24"><sup class="lineRef">24</sup>fallere <span class="italic">Watt</span>*: figere Ω</li></ul></section></notes></section>