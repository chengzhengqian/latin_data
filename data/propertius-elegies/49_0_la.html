<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">sic nos nunc, inopes laudis conscendere currum,</span><span class="linebreak"></span>
<span class="line indent2">pauperibus sacris vilia tura damus.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>nondum etiam Ascraeos norunt mea carmina fontes,</span><span class="linebreak"></span>
<span class="line indent2">sed modo Permessi flumine lavit Amor.</span><span class="linebreak"></span>
</p>
<h3>XI</h3>
<p class="lineGroup">
<span class="line"><span class="br"></span><span class="lineNumber">. . .</span><span class="br"></span>scribant de te alii vel sis ignota licebit:</span><span class="linebreak"></span>
<span class="line indent2">laudet, qui sterili semina ponit humo.</span><span class="linebreak"></span>
<span class="line">omnia, crede mihi, tecum uno munera lecto</span><span class="linebreak"></span>
<span class="line indent2">auferet extremi funeris atra dies;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>et tua transibit contemnens ossa viator,</span><span class="linebreak"></span>
<span class="line indent2">nec dicet ‘cinis hic docta puella fuit.’</span><span class="linebreak"></span>
</p>
<h3>XII</h3>
<p class="lineGroup">
<span class="line">Quicumque ille fuit, puerum qui pinxit Amorem,</span><span class="linebreak"></span>
<span class="line indent2">nonne putas miras hunc habuisse manus?</span><span class="linebreak"></span>
<span class="line">is primum vidit sine sensu vivere amantes,</span><span class="linebreak"></span>
<span class="line indent2">et levibus curis magna perire bona.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>idem non frustra ventosas addidit alas,</span><span class="linebreak"></span>
<span class="line indent2">fecit et humano corde volare deum:</span><span class="linebreak"></span>
<span class="line">scilicet alterna quoniam iactamur in unda,</span><span class="linebreak"></span>
<span class="line indent2">nostraque non ullis permanet aura locis.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note text" id="note_LCL018_134_23"><sup class="lineRef">23</sup>currum <span class="italic">Markland</span>: carmen Ω (&lt;25 carmina)</li></ul></section></notes></section>