<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">sic mihi te referas, levis, ut non altera nostro</span><span class="linebreak"></span>
<span class="line indent2">limine formosos intulit ulla pedes.</span><span class="linebreak"></span>
<span class="line">quamvis multa tibi dolor hic meus aspera debet,</span><span class="linebreak"></span>
<span class="line indent2"><span class="br"></span><span class="lineNumber">15</span><span class="br"></span>non ita saeva tamen venerit ira mea,</span><span class="linebreak"></span>
<span class="line">ut tibi sim merito semper furor, et tua flendo</span><span class="linebreak"></span>
<span class="line indent2">lumina deiectis turpia sint lacrimis.</span><span class="linebreak"></span>
</p>
<p class="lineGroup">
<span class="line">an quia parva damus mutato signa colore,</span><span class="linebreak"></span>
<span class="line indent2">et non ulla meo clamat in ore fides?</span><span class="linebreak"></span>
<span class="line">vos eritis testes, si quos habet arbor amores,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>fagus et Arcadio pinus amica deo.</span><span class="linebreak"></span>
<span class="line">ah quotiens vestras resonant mea verba sub umbras,</span><span class="linebreak"></span>
<span class="line indent2">scribitur et teneris Cynthia corticibus!</span><span class="linebreak"></span>
<span class="line">ah tua quot peperit nobis iniuria curas,</span><span class="linebreak"></span>
<span class="line indent2">quae solum tacitis cognita sunt foribus!</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">25</span><span class="br"></span>omnia consuevi timidus perferre superbae</span><span class="linebreak"></span>
<span class="line indent2">iussa neque arguto facta dolore queri.</span><span class="linebreak"></span>
<span class="line">pro quo continui montes et frigida rupes</span><span class="linebreak"></span>
<span class="line indent2">et datur inculto tramite dura quies;</span><span class="linebreak"></span>
<span class="line">et quodcumque meae possunt narrare querelae,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>cogor ad argutas dicere solus aves.</span><span class="linebreak"></span>
<span class="line">sed qualiscumque’s, resonent mihi ‘Cynthia’ silvae,</span><span class="linebreak"></span>
<span class="line indent2">nec deserta tuo nomine saxa vacent.</span><span class="linebreak"></span>
</p>
<h3>XIX</h3>
<p class="lineGroup">
<span class="line">Non ego nunc tristis vereor, mea Cynthia, Manes,</span><span class="linebreak"></span>
<span class="line indent2">nec moror extremo debita fata rogo;</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_88_21"><sup class="lineRef">21</sup>vestras <span class="italic">Koppiers</span>: teneras Ω</li><li class="note text" id="note_LCL018_88_22"><sup class="lineRef">22</sup>teneris <span class="italic">Guyet</span>: vestris Ω</li><li class="note text" id="note_LCL018_88_23"><sup class="lineRef">23</sup>ah ... quot ς: an ... quod Ω</li><li class="note text" id="note_LCL018_88_27"><sup class="lineRef">27</sup>continui (&gt;c̄t-) montes <span class="italic">Heinsius</span>: divini (&lt;dinui) fontes Ω</li></ul></section></notes></section>