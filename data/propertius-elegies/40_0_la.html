<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">17</span><span class="br"></span>hostis si quis erit nobis, amet ille puellas:</span><span class="linebreak"></span>
<span class="line indent2">gaudeat in puero, si quis amicus erit.</span><span class="linebreak"></span>
<span class="line">tranquillo tuta descendis flumine cumba:</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>quid tibi tam parvi limitis unda nocet?</span><span class="linebreak"></span>
<span class="line">alter saepe uno mutat praecordia verbo,</span><span class="linebreak"></span>
<span class="line indent2">altera vix ipso sanguine mollis erit.</span><span class="linebreak"></span>
</p>
<h3>V</h3>
<p class="lineGroup">
<span class="line">Hoc verumst, tota te ferri, Cynthia, Roma,</span><span class="linebreak"></span>
<span class="line indent2">et non ignota vivere nequitia?</span><span class="linebreak"></span>
<span class="line">haec merui sperare? dabis mihi, perfida, poenas;</span><span class="linebreak"></span>
<span class="line indent2">et nobis aliquo, Cynthia, ventus erit.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>inveniam tamen e multis fallacibus unam,</span><span class="linebreak"></span>
<span class="line indent2">quae fieri nostro carmine nota velit,</span><span class="linebreak"></span>
<span class="line">nec mihi tam duris insultet moribus, et te</span><span class="linebreak"></span>
<span class="line indent2">vellicet: heu sero flebis amata diu.</span><span class="linebreak"></span>
</p>
<p class="lineGroup">
<span class="line">nunc est ira recens, nunc est discedere tempus:</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>si dolor afuerit, crede, redibit amor.</span><span class="linebreak"></span>
<span class="line">non ita Carpathiae variant Aquilonibus undae,</span><span class="linebreak"></span>
<span class="line indent2">nec dubio nubes vertitur atra Noto,</span><span class="linebreak"></span>
<span class="line">quam facile irati verbo mutantur amantes:</span><span class="linebreak"></span>
<span class="line indent2">dum licet, iniusto subtrahe colla iugo.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>nec tu non aliquid, sed prima nocte, dolebis;</span><span class="linebreak"></span>
<span class="line indent2">omne in amore malum, si patiare, levest.</span><span class="linebreak"></span>
</p>
<p class="lineGroup">
<span class="line">at tu per dominae Iunonis dulcia iura</span><span class="linebreak"></span>
<span class="line indent2">parce tuis animis, vita, nocere tibi.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_116_20"><sup class="lineRef">20</sup>limitis <span class="italic">Palmer</span>: litoris Î©</li></ul></section></notes></section>