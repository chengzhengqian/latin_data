<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">et merito hamatis manus est armata sagittis,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>et pharetra ex umero Cnosia utroque iacet:</span><span class="linebreak"></span>
<span class="line">ante ferit quoniam tuti quam cernimus hostem,</span><span class="linebreak"></span>
<span class="line indent2">nec quisquam ex illo vulnere sanus abit.</span><span class="linebreak"></span>
</p>
<p class="lineGroup">
<span class="line">in me tela manent, manet et puerilis imago:</span><span class="linebreak"></span>
<span class="line indent2">sed certe pennas perdidit ille suas;</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>evolat heu nostro quoniam de pectore nusquam,</span><span class="linebreak"></span>
<span class="line indent2">assiduusque meo sanguine bella gerit.</span><span class="linebreak"></span>
<span class="line">quid tibi iucundumst siccis habitare medullis?</span><span class="linebreak"></span>
<span class="line indent2">si pudor est, alio traice tela, puer!</span><span class="linebreak"></span>
<span class="line">intactos isto satius temptare veneno:</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>non ego, sed tenuis vapulat umbra mea.</span><span class="linebreak"></span>
<span class="line">quam si perdideris, quis erit qui talia cantet</span><span class="linebreak"></span>
<span class="line indent2">(haec mea Musa levis gloria magna tuast),</span><span class="linebreak"></span>
<span class="line">qui caput et digitos et lumina nigra puellae</span><span class="linebreak"></span>
<span class="line indent2">et canat ut soleant molliter ire pedes?</span><span class="linebreak"></span>
</p>
<h3>XIII</h3>
<p class="lineGroup">
<span class="line">Non tot Achaemeniis armantur Susa sagittis,</span><span class="linebreak"></span>
<span class="line indent2">spicula quot nostro pectore fixit Amor.</span><span class="linebreak"></span>
<span class="line">hic me tam gracilis vetuit contemnere Musas,</span><span class="linebreak"></span>
<span class="line indent2">iussit et Ascraeum sic habitare nemus,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>non ut Pieriae quercus mea verba sequantur,</span><span class="linebreak"></span>
<span class="line indent2">aut possim Ismaria ducere valle feras,</span><span class="linebreak"></span>
<span class="line">sed magis ut nostro stupefiat Cynthia versu:</span><span class="linebreak"></span>
<span class="line indent2">tunc ego sim Inachio notior arte Lino.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_136_18"><sup class="lineRef">18</sup>tela puer ς: puella tuo Ω (<span class="italic">cf</span> Ovid, <span class="italic">A.A</span>. 3.735<span class="italic">sq</span>)</li><li class="note text" id="note_LCL018_136_1"><sup class="lineRef">1</sup>armantur Susa ς: armatur etrusca Ω</li></ul></section></notes></section>