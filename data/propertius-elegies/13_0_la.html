<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">quamvis magna daret, quamvis maiora daturus,</span><span class="linebreak"></span>
<span class="line indent2">non tamen illa meos fugit avara sinus.</span><span class="linebreak"></span>
<span class="line">hanc ego non auro, non Indis flectere conchis,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>sed potui blandi carminis obsequio.</span><span class="linebreak"></span>
</p>
<p class="lineGroup">
<span class="line">sunt igitur Musae, neque amanti tardus Apollo,</span><span class="linebreak"></span>
<span class="line indent2">quîs ego fretus amo: Cynthia rara meast!</span><span class="linebreak"></span>
<span class="line">nunc mihi summa licet contingere sidera plantis:</span><span class="linebreak"></span>
<span class="line indent2">sive dies seu nox venerit, illa meast!</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>nec mihi rivalis certos subducet amores:</span><span class="linebreak"></span>
<span class="line indent2">ista meam norit gloria canitiem.</span><span class="linebreak"></span>
</p>
<h3>IX</h3>
<p class="lineGroup">
<span class="line">Dicebam tibi venturos, irrisor, amores,</span><span class="linebreak"></span>
<span class="line indent2">nec tibi perpetuo libera verba fore:</span><span class="linebreak"></span>
<span class="line">ecce iaces supplexque venis ad iura puellae,</span><span class="linebreak"></span>
<span class="line indent2">et tibi nunc quaevis imperat empta modo.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>non me Chaoniae vincant in amore columbae</span><span class="linebreak"></span>
<span class="line indent2">dicere, quos iuvenes quaeque puella domet.</span><span class="linebreak"></span>
<span class="line">me dolor et lacrimae merito fecere peritum:</span><span class="linebreak"></span>
<span class="line indent2">atque utinam posito dicar amore rudis!</span><span class="linebreak"></span>
</p>
<p class="lineGroup">
<span class="line">quid tibi nunc misero prodest grave dicere carmen</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>aut Amphioniae moenia flere lyrae?</span><span class="linebreak"></span>
<span class="line">plus in amore valet Mimnermi versus Homero:</span><span class="linebreak"></span>
<span class="line indent2">carmina mansuetus lenia quaerit Amor.</span><span class="linebreak"></span>
<span class="line">i quaeso et tristis istos sepone libellos,</span><span class="linebreak"></span>
<span class="line indent2">et cane quod quaevis nosse puella velit!</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_62_45"><sup class="lineRef">45</sup>subducet ς: -it Ω</li><li class="note text" id="note_LCL018_62_13"><sup class="lineRef">13</sup>sepone <span class="italic">Heinsius</span>: compone Ω</li></ul></section></notes></section>