<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">tu modo, dum lucet, fructum ne desere vitae!</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>omnia si dederis oscula, pauca dabis.</span><span class="linebreak"></span>
<span class="line">ac veluti folia arentis liquere corollas,</span><span class="linebreak"></span>
<span class="line indent2">quae passim calathis strata natare vides,</span><span class="linebreak"></span>
<span class="line">sic nobis, qui nunc magnum spiramus amantes,</span><span class="linebreak"></span>
<span class="line indent2">forsitan includet crastina fata dies.</span><span class="linebreak"></span>
</p>
<h3>XVI</h3>
<p class="lineGroup">
<span class="line">Praetor ab Illyricis venit modo, Cynthia, terris,</span><span class="linebreak"></span>
<span class="line indent2">maxima praeda tibi, maxima cura mihi.</span><span class="linebreak"></span>
<span class="line">non potuit saxo vitam posuisse Cerauno?</span><span class="linebreak"></span>
<span class="line indent2">a, Neptune, tibi qualia dona darem!</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>nunc sine me plena fiunt convivia mensa,</span><span class="linebreak"></span>
<span class="line indent2">nunc sine me tota ianua nocte patet.</span><span class="linebreak"></span>
<span class="line">quare, si sapis, oblatas ne desere messes</span><span class="linebreak"></span>
<span class="line indent2">et stolidum pleno vellere carpe pecus;</span><span class="linebreak"></span>
<span class="line">deinde, ubi consumpto restabit munere pauper,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>dic alias iterum naviget Illyrias!</span><span class="linebreak"></span>
<span class="line">Cynthia non sequitur fasces nec curat honores:</span><span class="linebreak"></span>
<span class="line indent2">semper amatorum ponderat una sinus;</span><span class="linebreak"></span>
<span class="line"><span class="br"></span><span class="lineNumber">17</span><span class="br"></span> semper in Oceanum mittit me quaerere gemmas,</span><span class="linebreak"></span>
<span class="line indent2"><span class="br"></span><span class="lineNumber">18</span><span class="br"></span> et iubet ex ipsa tollere dona Tyro.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">13</span><span class="br"></span>at tu nunc nostro, Venus, o succurre dolori,</span><span class="linebreak"></span>
<span class="line indent2">rumpat ut assiduis membra libidinibus!</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>ergo muneribus quivis mercatur amorem?</span><span class="linebreak"></span>
<span class="line indent2">Iuppiter, indigna merce puella perit.</span><span class="linebreak"></span>
<span class="line">atque utinam Romae nemo esset dives, et ipse</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>straminea posset dux habitare casa!</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_148_17"><sup class="lineRef">17,18</sup>
<span class="italic">post</span> 12 <span class="italic">Housman</span>
</li></ul></section></notes></section>