<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">49</span><span class="br"></span>’non tamen insector, quamvis mereare, Properti:</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>longa mea in libris regna fuere tuis.</span><span class="linebreak"></span>
<span class="line">iuro ego Fatorum nulli revolubile carmen,</span><span class="linebreak"></span>
<span class="line indent2">tergeminusque canis sic mihi molle sonet,</span><span class="linebreak"></span>
<span class="line">me servasse fidem. si fallo, vipera nostris</span><span class="linebreak"></span>
<span class="line indent2">sibilet in tumulis et super ossa cubet.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">55</span><span class="br"></span>‘nam geminast sedes turpem sortita per amnem,</span><span class="linebreak"></span>
<span class="line indent2">turbaque diversa remigat omnis aqua.</span><span class="linebreak"></span>
<span class="line">unda Clytaemestrae stuprum vehit altera, Cressam</span><span class="linebreak"></span>
<span class="line indent2">portans mentitam lignea monstra bovis.</span><span class="linebreak"></span>
<span class="line">ecce coronato pars altera rapta phaselo,</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>mulcet ubi Elysias aura beata rosas,</span><span class="linebreak"></span>
<span class="line">qua numerosa fides, quaque aera rotunda Cybebes</span><span class="linebreak"></span>
<span class="line indent2">mitratisque sonant Lydia plectra choris.</span><span class="linebreak"></span>
<span class="line">Andromedeque et Hypermestre sine fraude marita</span><span class="linebreak"></span>
<span class="line indent2">narrant historias, pectora nota, suas:</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>haec sua maternis queritur livere catenis</span><span class="linebreak"></span>
<span class="line indent2">bracchia nec meritas frigida saxa manus;</span><span class="linebreak"></span>
<span class="line">narrat Hypermestre magnum ausas esse sorores,</span><span class="linebreak"></span>
<span class="line indent2">in scelus hoc animum non valuisse suum.</span><span class="linebreak"></span>
<span class="line">sic mortis lacrimis vitae sancimus amores:</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>celo ego perfidiae crimina multa tuae.</span><span class="linebreak"></span>
</p>
<p class="lineGroup">
<span class="line">‘sed tibi nunc mandata damus, si forte moveris,</span><span class="linebreak"></span>
<span class="line indent2">si te non totum Chloridos herba tenet:</span><span class="linebreak"></span>
<span class="line">nutrix in tremulis ne quid desideret annis</span><span class="linebreak"></span>
<span class="line indent2">Parthenie: potuit, nec tibi avara fuit.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_360_57"><sup class="lineRef">57</sup>unda <span class="italic">Hertzberg</span>: una Ω | Cressam/ . . . mentitam <span class="italic">Haupt</span>: -ae . . . -ae Ω</li><li class="note text" id="note_LCL018_360_58"><sup class="lineRef">58</sup>portans <span class="italic">Mueller</span>: portat Ω</li><li class="note text" id="note_LCL018_360_63"><sup class="lineRef">63</sup>marita <span class="italic">Heinsius</span>: maritae Ω</li><li class="note text" id="note_LCL018_360_64"><sup class="lineRef">64</sup>historias . . . suas <span class="italic">Markland</span>: historiae . . . suae Ω</li><li class="note text" id="note_LCL018_360_69"><sup class="lineRef">69</sup>sancimus <span class="italic">Rossberg</span>: sanamus Ω</li></ul></section></notes></section>