<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">15</span><span class="br"></span>nonne fuit levius dominae pervincere mores</span><span class="linebreak"></span>
<span class="line indent2">(quamvis dura, tamen rara puella fuit),</span><span class="linebreak"></span>
<span class="line">quam sic ignotis circumdata litora silvis</span><span class="linebreak"></span>
<span class="line indent2">cernere et optatos quaerere Tyndaridas?</span><span class="linebreak"></span>
</p>
<p class="lineGroup">
<span class="line">illic si qua meum sepelissent fata dolorem,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>ultimus et posito staret amore lapis,</span><span class="linebreak"></span>
<span class="line">illa meo caros donasset funere crines,</span><span class="linebreak"></span>
<span class="line indent2">molliter et tenera poneret ossa rosa;</span><span class="linebreak"></span>
<span class="line">illa meum extremo clamasset pulvere nomen,</span><span class="linebreak"></span>
<span class="line indent2">ut mihi non ullo pondere terra foret.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">25</span><span class="br"></span>at vos, aequoreae formosa Doride natae,</span><span class="linebreak"></span>
<span class="line indent2">candida felici solvite vela choro:</span><span class="linebreak"></span>
<span class="line">si quando vestras labens Amor attigit undas,</span><span class="linebreak"></span>
<span class="line indent2">mansuetis socio parcite litoribus.</span><span class="linebreak"></span>
</p>
<h3>XVIII</h3>
<p class="lineGroup">
<span class="line">Haec certe deserta loca et taciturna querenti,</span><span class="linebreak"></span>
<span class="line indent2">et vacuum Zephyri possidet aura nemus.</span><span class="linebreak"></span>
<span class="line">hic licet occultos proferre impune dolores,</span><span class="linebreak"></span>
<span class="line indent2">si modo sola queant saxa tenere fidem.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>unde tuos primum repetam, mea Cynthia, fastus?</span><span class="linebreak"></span>
<span class="line indent2">quod mihi das flendi, Cynthia, principium?</span><span class="linebreak"></span>
<span class="line">qui modo felicis inter numerabar amantes,</span><span class="linebreak"></span>
<span class="line indent2">nunc in amore tuo cogor habere notam.</span><span class="linebreak"></span>
</p>
<p class="lineGroup">
<span class="line">quid tantum merui? quae te mihi crimina mutant?</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>an nova tristitiae causa puella tuae?</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_86_9"><sup class="lineRef">9</sup>crimina ς: carmina Ω</li></ul></section></notes></section>