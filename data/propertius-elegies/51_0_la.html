<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">non ego sum formae tantum mirator honestae,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>nec si qua illustris femina iactat avos:</span><span class="linebreak"></span>
<span class="line">me iuvet in gremio doctae legisse puellae,</span><span class="linebreak"></span>
<span class="line indent2">auribus et puris scripta probasse mea.</span><span class="linebreak"></span>
<span class="line">haec ubi contigerint, populi confusa valeto</span><span class="linebreak"></span>
<span class="line indent2">fabula: nam domina iudice tutus ero.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>quae si forte bonas ad pacem verterit aures,</span><span class="linebreak"></span>
<span class="line indent2">possum inimicitias tunc ego ferre Iovis.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">. . .</span><span class="br"></span>quandocumque igitur nostros mors claudet ocellos,</span><span class="linebreak"></span>
<span class="line indent2">accipe quae serves funeris acta mei.</span><span class="linebreak"></span>
<span class="line">nec mea tunc longa spatietur imagine pompa,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>nec tuba sit fati vana querela mei;</span><span class="linebreak"></span>
<span class="line">nec mihi tunc fulcro sternatur lectus eburno,</span><span class="linebreak"></span>
<span class="line indent2">nec sit in Attalico mors mea nixa toro.</span><span class="linebreak"></span>
<span class="line">desit odoriferis ordo mihi lancibus, adsint</span><span class="linebreak"></span>
<span class="line indent2">plebei parvae funeris exsequiae.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">25</span><span class="br"></span>sat mea, sat magnast, si tres sint pompa libelli,</span><span class="linebreak"></span>
<span class="line indent2">quos ego Persephonae maxima dona feram.</span><span class="linebreak"></span>
<span class="line">tu vero nudum pectus lacerata sequeris,</span><span class="linebreak"></span>
<span class="line indent2">nec fueris nomen lassa vocare meum,</span><span class="linebreak"></span>
<span class="line">osculaque in gelidis pones suprema labellis,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>cum dabitur Syrio munere plenus onyx.</span><span class="linebreak"></span>
</p>
<p class="lineGroup">
<span class="line">deinde, ubi suppositus cinerem me fecerit ardor,</span><span class="linebreak"></span>
<span class="line indent2">accipiat Manes parvula testa meos,</span><span class="linebreak"></span>
<span class="line">et sit in exiguo laurus super addita busto,</span><span class="linebreak"></span>
<span class="line indent2">quae tegat exstincti funeris umbra locum,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>et duo sint versus, ‘qui nunc iacet horrida pulvis,</span><span class="linebreak"></span>
<span class="line indent2">unius hic quondam servus amoris erat.’</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_138_17"><sup class="lineRef">17</sup>
<span class="italic">lac. Hemsterhuys</span>
</li><li class="note text" id="note_LCL018_138_25"><sup class="lineRef">25</sup>sat magna &lt;est&gt; ς: sit magna Ω</li></ul></section></notes></section>