<section class="div1 language" lang="la"><header><hgroup><h1>Propertius</h1></hgroup></header><section class="div2">
<h3>IV</h3>
<p class="lineGroup">
<span class="line"><span class="br"></span><span class="lineNumber">3.45</span><span class="br"></span>His saltem ut tenear iam finibus! ei mihi, si quis,</span><span class="linebreak"></span>
<span class="line indent2">acrius ut moriar, venerit alter amor!</span><span class="linebreak"></span>
<span class="line">ac veluti primo taurus detractat aratra,</span><span class="linebreak"></span>
<span class="line indent2">post venit assueto mollis ad arva iugo,</span><span class="linebreak"></span>
<span class="line">sic primo iuvenes trepidant in amore feroces,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>dehinc domiti post haec aequa et iniqua ferunt.</span><span class="linebreak"></span>
<span class="line">turpia perpessus vates est vincla Melampus,</span><span class="linebreak"></span>
<span class="line indent2">cognitus Iphicli surripuisse boves;</span><span class="linebreak"></span>
<span class="line">quem non lucra, magis Pero formosa coegit,</span><span class="linebreak"></span>
<span class="line indent2">mox Amythaonia nupta futura domo.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">4.1</span><span class="br"></span>multa prius dominae delicta queraris oportet,</span><span class="linebreak"></span>
<span class="line indent2">saepe roges aliquid, saepe repulsus eas,</span><span class="linebreak"></span>
<span class="line">et saepe immeritos corrumpas dentibus ungues,</span><span class="linebreak"></span>
<span class="line indent2">et crepitum dubio suscitet ira pede!</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>nequiquam perfusa meis unguenta capillis,</span><span class="linebreak"></span>
<span class="line indent2">ibat et expenso planta morata gradu.</span><span class="linebreak"></span>
</p>
<p class="lineGroup">
<span class="line">non hic herba valet, non hic nocturna Cytaeis,</span><span class="linebreak"></span>
<span class="line indent2">non Perimedaea gramina cocta manu;</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span> nam cui non ego sum fallaci praemia vati?</span><span class="linebreak"></span>
<span class="line indent2"><span class="br"></span><span class="lineNumber">16</span><span class="br"></span> quae mea non decies somnia versat anus?</span><span class="linebreak"></span>
<span class="line"><span class="br"></span><span class="lineNumber">11</span><span class="br"></span>non eget hic medicis, non lectis mollibus aeger,</span><span class="linebreak"></span>
<span class="line indent2">huic nullum caeli tempus et aura nocet;</span><span class="linebreak"></span>
<span class="line">ambulat—et subito mirantur funus amici!</span><span class="linebreak"></span>
<span class="line indent2">sic est incautum, quidquid habetur amor.</span><span class="linebreak"></span>
<span class="line"><span class="br"></span><span class="lineNumber">9</span><span class="br"></span> quippe ubi nec causas nec apertos cernimus ictus,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span> unde tamen veniant tot mala caeca viast.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_114_45"><sup class="lineRef">45</sup>ei <span class="italic">Lachmann</span>: aut Ω</li><li class="note text" id="note_LCL018_114_8"><sup class="lineRef">8</sup>Perimedaea... manu ς:-ae...-us Ω</li></ul></section></notes></section>