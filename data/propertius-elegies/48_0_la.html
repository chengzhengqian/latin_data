<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">quam, mihi si media liceat pugnare puella,</span><span class="linebreak"></span>
<span class="line indent2">mortem ego non fugiam morte subire tua.</span><span class="linebreak"></span>
</p>
<h3>X</h3>
<p class="lineGroup">
<span class="line"><span class="br"></span><span class="lineNumber">. . .</span><span class="br"></span> sed tempus lustrare aliis Helicona choreis,</span><span class="linebreak"></span>
<span class="line indent2">et campum Haemonio iam dare tempus equo.</span><span class="linebreak"></span>
<span class="line">iam libet et fortis memorare ad proelia turmas</span><span class="linebreak"></span>
<span class="line indent2">et Romana mei dicere castra ducis.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>quod si deficiant vires, audacia certe</span><span class="linebreak"></span>
<span class="line indent2">laus erit: in magnis et voluisse sat est.</span><span class="linebreak"></span>
</p>
<p class="lineGroup">
<span class="line">aetas prima canat Veneres, extrema tumultus:</span><span class="linebreak"></span>
<span class="line indent2">bella canam, quando scripta puella meast.</span><span class="linebreak"></span>
<span class="line">nunc volo subducto gravior procedere vultu,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>nunc aliam citharam me mea Musa docet.</span><span class="linebreak"></span>
<span class="line">surge, anime, ex humili; iam, carmina, sumite vires;</span><span class="linebreak"></span>
<span class="line indent2">Pierides, magni nunc erit oris opus.</span><span class="linebreak"></span>
</p>
<p class="lineGroup">
<span class="line">iam negat Euphrates equitem post terga tueri</span><span class="linebreak"></span>
<span class="line indent2">Parthorum et Crassos se tenuisse dolet:</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>India quin, Auguste, tuo dat colla triumpho,</span><span class="linebreak"></span>
<span class="line indent2">et domus intactae te tremit Arabiae;</span><span class="linebreak"></span>
<span class="line">et si qua extremis tellus se subtrahit oris,</span><span class="linebreak"></span>
<span class="line indent2">sentiat illa tuas postmodo capta manus!</span><span class="linebreak"></span>
</p>
<p class="lineGroup">
<span class="line">haec ego castra sequar; vates tua castra canendo</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>magnus ero: servent hunc mihi fata diem!</span><span class="linebreak"></span>
<span class="line">ut, caput in magnis ubi non est tangere signis,</span><span class="linebreak"></span>
<span class="line indent2">ponitur his imos ante corona pedes,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_132_1"><sup class="lineRef">1</sup>
<span class="italic">lac. Lachmann</span>
</li><li class="note text" id="note_LCL018_132_11"><sup class="lineRef">11</sup>anime <span class="italic">Heinsius</span>: anima Ω</li><li class="note text" id="note_LCL018_132_22"><sup class="lineRef">22</sup>his <span class="italic">Scaliger</span>: hac Ω</li></ul></section></notes></section>