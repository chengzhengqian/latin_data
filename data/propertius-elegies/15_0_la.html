<section class="div1 language" lang="la"><header><hgroup><h1>Propertius</h1></hgroup></header><section class="div2">
<h3>X</h3>
<p class="lineGroup">
<span class="line">O iucunda quies, primo cum testis amori</span><span class="linebreak"></span>
<span class="line indent2">affueram vestris conscius in lacrimis!</span><span class="linebreak"></span>
<span class="line">o noctem meminisse mihi iucunda voluptas,</span><span class="linebreak"></span>
<span class="line indent2">o quotiens votis illa vocanda meis,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>cum te complexa morientem, Galle, puella</span><span class="linebreak"></span>
<span class="line indent2">vidimus et longa ducere verba mora!</span><span class="linebreak"></span>
<span class="line">quamvis labentis premeret mihi somnus ocellos</span><span class="linebreak"></span>
<span class="line indent2">et mediis caelo Luna ruberet equis,</span><span class="linebreak"></span>
<span class="line">non tamen a vestro potui secedere lusu:</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>tantus in alternis vocibus ardor erat.</span><span class="linebreak"></span>
</p>
<p class="lineGroup">
<span class="line">sed quoniam non es veritus concredere nobis,</span><span class="linebreak"></span>
<span class="line indent2">accipe commissae munera laetitiae:</span><span class="linebreak"></span>
<span class="line">non solum vestros didici reticere dolores,</span><span class="linebreak"></span>
<span class="line indent2">est quiddam in nobis maius, amice, fide.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>possum ego diversos iterum coniungere amantes,</span><span class="linebreak"></span>
<span class="line indent2">et dominae tardas possum aperire fores;</span><span class="linebreak"></span>
<span class="line">et possum alterius curas sanare recentis,</span><span class="linebreak"></span>
<span class="line indent2">nec levis in verbis est medicina meis.</span><span class="linebreak"></span>
<span class="line">Cynthia me docuit, semper quae cuique petenda</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>quaeque cavenda forent: non nihil egit Amor.</span><span class="linebreak"></span>
</p>
<p class="lineGroup">
<span class="line">tu cave ne tristi cupias pugnare puellae,</span><span class="linebreak"></span>
<span class="line indent2">neve superba loqui, neve tacere diu;</span><span class="linebreak"></span>
<span class="line">neu, si quid petiit, ingrata fronte negaris,</span><span class="linebreak"></span>
<span class="line indent2">neu tibi pro vano verba benigna cadant.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>irritata venit, quando contemnitur illa,</span><span class="linebreak"></span>
<span class="line indent2">nec meminit iustas ponere laesa minas:</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_66_19"><sup class="lineRef">19</sup>cuique <span class="italic">Mueller</span>: -cumque Î©</li></ul></section></notes></section>