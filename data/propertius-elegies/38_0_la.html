<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">et quantum, Aeolio cum temptat carmina plectro,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>par Aganippaeae ludere docta lyrae,</span><span class="linebreak"></span>
<span class="line">et sua cum antiquae committit scripta Corinnae</span><span class="linebreak"></span>
<span class="line indent2">carminaque Erinnae non putat aequa suis.</span><span class="linebreak"></span>
</p>
<p class="lineGroup">
<span class="line">non tibi nascenti primis, mea vita, diebus</span><span class="linebreak"></span>
<span class="line indent2">candidus argutum sternuit omen Amor?</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>haec tibi contulerunt caelestia munera divi,</span><span class="linebreak"></span>
<span class="line indent2">haec tibi ne matrem forte dedisse putes.</span><span class="linebreak"></span>
<span class="line">non, non humani partus sunt talia dona:</span><span class="linebreak"></span>
<span class="line indent2">ista decem menses non peperere bona.</span><span class="linebreak"></span>
<span class="line">gloria Romanis una’s tu nata puellis:</span><span class="linebreak"></span>
<span class="line indent2"><span class="br"></span><span class="lineNumber">32</span><span class="br"></span> post Helenam haec terris forma secunda redit.</span><span class="linebreak"></span>
<span class="line"><span class="br"></span><span class="lineNumber">31</span><span class="br"></span>nec semper nobiscum humana cubilia vises;</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span> Romana accumbes prima puella Iovi.</span><span class="linebreak"></span>
</p>
<p class="lineGroup">
<span class="line">hac ego nunc mirer si flagrat nostra iuventus?</span><span class="linebreak"></span>
<span class="line indent2">pulchrius hac fuerat, Troia, perire tibi.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>olim mirabar, quod tanti ad Pergama belli</span><span class="linebreak"></span>
<span class="line indent2">Europae atque Asiae causa puella fuit:</span><span class="linebreak"></span>
<span class="line">nunc, Pari, tu sapiens et tu, Menelae, fuisti,</span><span class="linebreak"></span>
<span class="line indent2">tu quia poscebas, tu quia lentus eras.</span><span class="linebreak"></span>
<span class="line">digna quidem facies, pro qua vel obiret Achilles;</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>vel Priamo belli causa probanda fuit.</span><span class="linebreak"></span>
<span class="line">si quis vult fama tabulas anteire vetustas,</span><span class="linebreak"></span>
<span class="line indent2">hic dominam exemplo ponat in arte meam:</span><span class="linebreak"></span>
<span class="line">sive illam Hesperiis, sive illam ostendet Eois,</span><span class="linebreak"></span>
<span class="line indent2">uret et Eoos, uret et Hesperios.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_112_22"><sup class="lineRef">22</sup>Erinnae (-es <span class="italic">Beroaldus</span>) <span class="italic">Butrica</span>*: quivis Ω</li><li class="note text" id="note_LCL018_112_23"><sup class="lineRef">23</sup>non <span class="italic">N</span>: num <span class="italic">A</span>*</li><li class="note text" id="note_LCL018_112_30"><sup class="lineRef">30</sup>
<span class="italic">cum</span> 32 <span class="italic">comm. Sterke</span>
</li><li class="note text" id="note_LCL018_112_33"><sup class="lineRef">33</sup>flagrat ς: flagret Ω</li></ul></section></notes></section>