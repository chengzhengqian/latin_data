<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">numquam venales essent ad munus amicae,</span><span class="linebreak"></span>
<span class="line indent2">atque una fieret cana puella domo;</span><span class="linebreak"></span>
<span class="line">numquam septenas noctes seiuncta cubares,</span><span class="linebreak"></span>
<span class="line indent2">candida tam foedo bracchia fusa viro;</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>non quia peccarim (testor te), sed quia vulgo</span><span class="linebreak"></span>
<span class="line indent2">formosis levitas semper amica fuit.</span><span class="linebreak"></span>
</p>
<p class="lineGroup">
<span class="line">barbarus exutis agitat vestigia lumbis,</span><span class="linebreak"></span>
<span class="line indent2">et subito felix nunc mea regna tenet!</span><span class="linebreak"></span>
<span class="line"><span class="br"></span><span class="lineNumber">31</span><span class="br"></span>nullane sedabit nostros iniuria fletus?</span><span class="linebreak"></span>
<span class="line indent2">an dolor hic vitiis nescit abesse tuis?</span><span class="linebreak"></span>
<span class="line">tot iam abiere dies, cum me nec cura theatri</span><span class="linebreak"></span>
<span class="line indent2">nec tetigit Campi, nec mea mensa iuvat.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>at pudeat! certe pudeat, nisi forte, quod aiunt,</span><span class="linebreak"></span>
<span class="line indent2">turpis amor surdis auribus esse solet.</span><span class="linebreak"></span>
<span class="line">cerne ducem, modo qui fremitu complevit inani</span><span class="linebreak"></span>
<span class="line indent2">Actia damnatis aequora militibus:</span><span class="linebreak"></span>
<span class="line">hunc infamis amor versis dare terga carinis</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>iussit et extremo quaerere in orbe fugam.</span><span class="linebreak"></span>
<span class="line">Caesaris haec virtus et gloria Caesaris haec est:</span><span class="linebreak"></span>
<span class="line indent2">illa, qua vicit, condidit arma manu.</span><span class="linebreak"></span>
</p>
<p class="lineGroup">
<span class="line">sed quascumque tibi vestes, quoscumque smaragdos,</span><span class="linebreak"></span>
<span class="line indent2">quasve dedit flavo lumine chrysolithos,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>haec videam rapidas in vanum ferre procellas:</span><span class="linebreak"></span>
<span class="line indent2">quae tibi terra, velim, quae tibi fiat aqua.</span><span class="linebreak"></span>
<span class="line"><span class="br"></span><span class="lineNumber">29</span><span class="br"></span> aspice quid donis Eriphyla invenit amari,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span> arserit et quantis nupta Creusa malis.</span><span class="linebreak"></span>
<span class="line">non semper placidus periuros ridet amantes</span><span class="linebreak"></span>
<span class="line indent2">Iuppiter et surda neglegit aure preces.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_150_27"><sup class="lineRef">27</sup>exutis <span class="italic">Sandbach</span>*: exclusis Ω</li><li class="note text" id="note_LCL018_150_44"><sup class="lineRef">44</sup>quasve <span class="italic">Morgan</span>*: quosve Ω</li></ul></section></notes></section>