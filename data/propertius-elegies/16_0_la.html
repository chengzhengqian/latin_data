<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">at quo sis humilis magis et subiectus amori,</span><span class="linebreak"></span>
<span class="line indent2">hoc magis effectu saepe fruare bono.</span><span class="linebreak"></span>
<span class="line">is poterit felix una remanere puella,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>qui numquam vacuo pectore liber erit.</span><span class="linebreak"></span>
</p>
<h3>XI</h3>
<p class="lineGroup">
<span class="line">Ecquid te mediis cessantem, Cynthia, Baiis,</span><span class="linebreak"></span>
<span class="line indent2">qua iacet Herculeis semita litoribus,</span><span class="linebreak"></span>
<span class="line">et modo Thesproti mirantem subdita regno</span><span class="linebreak"></span>
<span class="line indent2">proxima Misenis aequora nobilibus,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>nostri cura subit memores adducere noctes?</span><span class="linebreak"></span>
<span class="line indent2">ecquis in extremo restat amore locus?</span><span class="linebreak"></span>
<span class="line">an te nescio quis simulatis ignibus hostis</span><span class="linebreak"></span>
<span class="line indent2">sustulit e nostris, Cynthia, carminibus,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span> ut solet amoto labi custode puella,</span><span class="linebreak"></span>
<span class="line indent2"><span class="br"></span><span class="lineNumber">16</span><span class="br"></span> perfida communis nec meminisse deos?</span><span class="linebreak"></span>
</p>
<p class="lineGroup">
<span class="line">atque utinam mage te remis confisa minutis</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>parvula Lucrina cumba moretur aqua,</span><span class="linebreak"></span>
<span class="line">aut teneat clausam tenui Teuthrantis in unda</span><span class="linebreak"></span>
<span class="line indent2">alternae facilis cedere lympha manu,</span><span class="linebreak"></span>
<span class="line">quam vacet alterius blandos audire susurros</span><span class="linebreak"></span>
<span class="line indent2">molliter in tacito litore compositam!</span><span class="linebreak"></span>
<span class="line"><span class="br"></span><span class="lineNumber">17</span><span class="br"></span>non quia perspecta non es mihi cognita fama,</span><span class="linebreak"></span>
<span class="line indent2">sed quod in hac omnis parte timetur amor.</span><span class="linebreak"></span>
<span class="line">ignosces igitur, si quid tibi triste libelli</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>attulerint nostri: culpa timoris erit.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_68_15"><sup class="lineRef">15,16</sup>
<span class="italic">post</span> 8 <span class="italic">Housman</span>
</li></ul></section></notes></section>