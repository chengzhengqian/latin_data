<section class="div1 language" lang="la"><header><hgroup><h1>Propertius</h1></hgroup></header><section class="div2">
<h3>XXI</h3>
<p class="lineGroup">
<span class="line">Magnum iter ad doctas proficisci cogor Athenas</span><span class="linebreak"></span>
<span class="line indent2">ut me longa gravi solvat amore via.</span><span class="linebreak"></span>
<span class="line">crescit enim assidue spectando cura puellae:</span><span class="linebreak"></span>
<span class="line indent2">ipse alimenta sibi maxima praebet amor.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>omnia sunt temptata mihi, quacumque fugari</span><span class="linebreak"></span>
<span class="line indent2">posset: at ex omni me premit ipse deus.</span><span class="linebreak"></span>
<span class="line">vix tamen aut semel admittit, cum saepe negarit:</span><span class="linebreak"></span>
<span class="line indent2">seu venit, extremo dormit amicta toro.</span><span class="linebreak"></span>
</p>
<p class="lineGroup">
<span class="line">unum erit auxilium: mutatis Cynthia terris</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>quantum oculis, animo tam procul ibit amor.</span><span class="linebreak"></span>
<span class="line">nunc agite, o socii, propellite in aequora navem,</span><span class="linebreak"></span>
<span class="line indent2">remorumque pares ducite sorte vices,</span><span class="linebreak"></span>
<span class="line">iungiteque extremo felicia lintea malo:</span><span class="linebreak"></span>
<span class="line indent2">iam liquidum nautis aura secundat iter.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Romanae turres et vos valeatis, amici,</span><span class="linebreak"></span>
<span class="line indent2">qualiscumque mihi tuque, puella, vale!</span><span class="linebreak"></span>
</p>
<p class="lineGroup">
<span class="line">ergo ego nunc rudis Hadriaci vehar aequoris hospes,</span><span class="linebreak"></span>
<span class="line indent2">cogar et undisonos nunc prece adire deos.</span><span class="linebreak"></span>
<span class="line">deinde per Ionium vectus cum fessa Lechaeo</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>sedarit placida vela phaselus aqua,</span><span class="linebreak"></span>
<span class="line">quod superest, sufferre, pedes, properate laborem,</span><span class="linebreak"></span>
<span class="line indent2">Isthmos qua terris arcet utrumque mare.</span><span class="linebreak"></span>
<span class="line">inde ubi Piraei capient me litora portus,</span><span class="linebreak"></span>
<span class="line indent2">scandam ego Theseae bracchia longa viae.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_292_6"><sup class="lineRef">6</sup>posset <span class="italic">Richards</span>: -it Î©</li></ul></section></notes></section>