<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">quod mihi si tantum, Maecenas, fata dedissent,</span><span class="linebreak"></span>
<span class="line indent2">ut possem heroas ducere in arma manus,</span><span class="linebreak"></span>
<span class="line">non ego Titanas canerem, non Ossan Olympo</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>impositam, ut caeli Pelion esset iter,</span><span class="linebreak"></span>
<span class="line">nec veteres Thebas, nec Pergama nomen Homeri,</span><span class="linebreak"></span>
<span class="line indent2">Xerxis et imperio bina coisse vada,</span><span class="linebreak"></span>
<span class="line">regnave prima Remi aut animos Carthaginis altae,</span><span class="linebreak"></span>
<span class="line indent2">Cimbrorumque minas et benefacta Mari:</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>bellaque resque tui memorarem Caesaris, et tu</span><span class="linebreak"></span>
<span class="line indent2">Caesare sub magno cura secunda fores.</span><span class="linebreak"></span>
</p>
<p class="lineGroup">
<span class="line">nam quotiens Mutinam aut civilia busta Philippos</span><span class="linebreak"></span>
<span class="line indent2">aut canerem Siculae classica bella fugae,</span><span class="linebreak"></span>
<span class="line">eversosque focos antiquae gentis Etruscae,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>et Ptolemaeei litora capta Phari,</span><span class="linebreak"></span>
<span class="line">aut canerem Aegyptum et Nilum, cum attractus in urbem</span><span class="linebreak"></span>
<span class="line indent2">septem captivis debilis ibat aquis,</span><span class="linebreak"></span>
<span class="line">aut regum auratis circumdata colla catenis,</span><span class="linebreak"></span>
<span class="line indent2">Actiaque in Sacra currere rostra Via;</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>te mea Musa illis semper contexeret armis,</span><span class="linebreak"></span>
<span class="line indent2">et sumpta et posita pace fidele caput.</span><span class="linebreak"></span>
<span class="line">Theseus infernis, superis testatur Achilles,</span><span class="linebreak"></span>
<span class="line indent2">hic Ixioniden, ille Menoetiaden;</span><span class="linebreak"></span>
<span class="line"><span class="br"></span><span class="lineNumber">3.9.33</span><span class="br"></span> Caesaris et famae vestigia iuncta tenebis:</span><span class="linebreak"></span>
<span class="line indent2"><span class="br"></span><span class="lineNumber">3.9.34</span><span class="br"></span> Maecenatis erunt vera tropaea fides.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>