<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">non solum taurus ferit uncis cornibus hostem,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>verum etiam instanti laesa repugnat ovis.</span><span class="linebreak"></span>
<span class="line">nec tibi periuro scindam de corpore vestis,</span><span class="linebreak"></span>
<span class="line indent2">nec mea praeclusas fregerit ira fores,</span><span class="linebreak"></span>
<span class="line">nec tibi conexos iratus carpere crines,</span><span class="linebreak"></span>
<span class="line indent2">nec duris ausim laedere pollicibus:</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>rusticus haec aliquis tam turpia proelia quaerat,</span><span class="linebreak"></span>
<span class="line indent2">cuius non hederae circuiere caput.</span><span class="linebreak"></span>
</p>
<p class="lineGroup">
<span class="line">scribam igitur, quod non umquam tua deleat aetas,</span><span class="linebreak"></span>
<span class="line indent2">‘Cynthia, forma potens: Cynthia, verna levis.’</span><span class="linebreak"></span>
<span class="line">crede mihi, quamvis contemnas murmura famae,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>hic tibi pallori, Cynthia, versus erit.</span><span class="linebreak"></span>
</p>
<h3>VI</h3>
<p class="lineGroup">
<span class="line">Non ita complebant Ephyraeae Laidos aedes,</span><span class="linebreak"></span>
<span class="line indent2">ad cuius iacuit Graecia tota fores;</span><span class="linebreak"></span>
<span class="line">turba Menandreae fuerat nec Thaidos olim</span><span class="linebreak"></span>
<span class="line indent2">tanta, in qua populus lusit Ericthonius;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>nec, quae deletas potuit componere Thebas,</span><span class="linebreak"></span>
<span class="line indent2">Phryne tam multis facta beata viris.</span><span class="linebreak"></span>
<span class="line">quin etiam falsos fingis tibi saepe propinquos,</span><span class="linebreak"></span>
<span class="line indent2">oscula ne desint qui tibi iure ferant.</span><span class="linebreak"></span>
</p>
<p class="lineGroup">
<span class="line">me iuvenum pictae facies, me nomina laedunt,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>me tener in cunis et sine voce puer;</span><span class="linebreak"></span>
<span class="line">me laedet, si multa tibi dabit oscula mater,</span><span class="linebreak"></span>
<span class="line indent2">me soror et quando dormit amica simul:</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_118_28"><sup class="lineRef">28</sup>verna <span class="italic">Peiper</span>: verba Ω</li><li class="note text" id="note_LCL018_118_8"><sup class="lineRef">8</sup>ne desint <span class="italic">Salutati</span>: nec desunt Ω</li><li class="note text" id="note_LCL018_118_12"><sup class="lineRef">12</sup>quan&lt;do&gt; <span class="italic">Alton</span>: [cum] qua Ω</li></ul></section></notes></section>