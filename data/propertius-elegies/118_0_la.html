<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line">nunc ligat ad caestum gaudentia bracchia loris,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>missile nunc disci pondus in orbe rotat,</span><span class="linebreak"></span>
<span class="line">15 et modo Taygeti, crinis aspersa pruina,</span><span class="linebreak"></span>
<span class="line indent2">16 sectatur patrios per iuga longa canes:</span><span class="linebreak"></span>
<span class="line"><span class="br"></span><span class="lineNumber">11</span><span class="br"></span>gyrum pulsat equis, niveum latus ense revincit,</span><span class="linebreak"></span>
<span class="line indent2">virgineumque cavo protegit aere caput,</span><span class="linebreak"></span>
</p>
<p class="lineGroup">
<span class="line">qualis Amazonidum nudatis bellica mammis</span><span class="linebreak"></span>
<span class="line indent2">Thermodontiacis turba lavatur aquis;</span><span class="linebreak"></span>
<span class="line"><span class="br"></span><span class="lineNumber">17</span><span class="br"></span>qualis et Eurotae Pollux et Castor harenis,</span><span class="linebreak"></span>
<span class="line indent2">hic victor pugnis, ille futurus equis,</span><span class="linebreak"></span>
<span class="line">inter quos Helene nudis capere arma papillis</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>fertur nec fratres erubuisse deos.</span><span class="linebreak"></span>
</p>
<p class="lineGroup">
<span class="line">lex igitur Spartana vetat secedere amantes,</span><span class="linebreak"></span>
<span class="line indent2">et licet in triviis ad latus esse suae,</span><span class="linebreak"></span>
<span class="line">nec timor aut ullast clausae tutela puellae,</span><span class="linebreak"></span>
<span class="line indent2">nec gravis austeri poena cavenda viri.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>nullo praemisso de rebus tute loquaris</span><span class="linebreak"></span>
<span class="line indent2">ipse tuis: longae nulla repulsa morae.</span><span class="linebreak"></span>
<span class="line">nec Tyriae vestes errantia lumina fallunt,</span><span class="linebreak"></span>
<span class="line indent2">est neque odoratae cura molesta comae.</span><span class="linebreak"></span>
</p>
<p class="lineGroup">
<span class="line">at nostra ingenti vadit circumdata turba,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>nec digitum angustast inseruisse via;</span><span class="linebreak"></span>
<span class="line">nec quae sit facilis nec quae sit acerba roganti</span><span class="linebreak"></span>
<span class="line indent2">invenias: caecum versat amator iter.</span><span class="linebreak"></span>
<span class="line">quod si iura fores pugnasque imitata Laconum,</span><span class="linebreak"></span>
<span class="line indent2">carior hoc esses tu mihi, Roma, bono.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_272_15"><sup class="lineRef">15,16</sup>
<span class="italic">post</span> 10 <span class="italic">Palmer</span>
</li><li class="note text" id="note_LCL018_272_31"><sup class="lineRef">31</sup>sint facies nec quae sint verba rogandi Î©, <span class="italic">corr</span>. <span class="italic">Burman</span>
</li></ul></section></notes></section>