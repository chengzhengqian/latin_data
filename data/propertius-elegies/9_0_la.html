<section class="div1 language" lang="la"><header><hgroup><h1>Propertius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">5</span><span class="br"></span>sed me complexae remorantur verba puellae,</span><span class="linebreak"></span>
<span class="line indent2">mutatoque graves saepe colore preces.</span><span class="linebreak"></span>
</p>
<p class="lineGroup">
<span class="line">illa mihi totis argutat noctibus ignes,</span><span class="linebreak"></span>
<span class="line indent2">et queritur nullos esse relicta deos;</span><span class="linebreak"></span>
<span class="line">illa meam mihi iam se denegat, illa minatur</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>quae solet ingrato tristis amica viro.</span><span class="linebreak"></span>
<span class="line">his ego non horam possum durare querelis:</span><span class="linebreak"></span>
<span class="line indent2">ah pereat, si quis lentus amare potest!</span><span class="linebreak"></span>
</p>
<p class="lineGroup">
<span class="line">an mihi sit tanti doctas cognoscere Athenas</span><span class="linebreak"></span>
<span class="line indent2">atque Asiae veteres cernere divitias,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>ut mihi deducta faciat convicia puppi</span><span class="linebreak"></span>
<span class="line indent2">Cynthia et insanis ora notet manibus,</span><span class="linebreak"></span>
<span class="line">osculaque opposito dicat sibi debita vento,</span><span class="linebreak"></span>
<span class="line indent2">et nihil infido durius esse viro?</span><span class="linebreak"></span>
</p>
<p class="lineGroup">
<span class="line">tu patrui meritas conare anteire secures,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>et vetera oblitis iura refer sociis.</span><span class="linebreak"></span>
<span class="line">nam tua non aetas umquam cessavit amori,</span><span class="linebreak"></span>
<span class="line indent2">semper at armatae cura fuit patriae;</span><span class="linebreak"></span>
<span class="line">et tibi non umquam nostros puer iste labores</span><span class="linebreak"></span>
<span class="line indent2">afferat et lacrimis omnia nota meis!</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">25</span><span class="br"></span>me sine, quem semper voluit fortuna iacere,</span><span class="linebreak"></span>
<span class="line indent2">huic animam extremam reddere nequitiae.</span><span class="linebreak"></span>
<span class="line">multi longinquo periere in amore libenter,</span><span class="linebreak"></span>
<span class="line indent2">in quorum numero me quoque terra tegat.</span><span class="linebreak"></span>
<span class="line">non ego sum laudi, non natus idoneus armis:</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>hanc me militiam fata subire volunt.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL018_54_26"><sup class="lineRef">26</sup>huic . . . extremam <span class="italic">Housman</span>: hanc . . . -ae Î©</li></ul></section></notes></section>