<section class="div1 language" lang="la"><header><hgroup><h1>Clodius Albinus</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>nam et quingentas ficus passarias, quas Graeci callistruthias vocant, ieiunum comedisse dicit et centum persica Campana et melones Ostienses decem et uvarum Labicanarum pondo viginti et ficedulas centum <span class="br"></span><span class="lineNumber">4</span><span class="br"></span>et ostrea quadringenta. vini sane parcum fuisse dicit; quod Severus negat, qui eum adserit ebrium <span class="br"></span><span class="lineNumber">5</span><span class="br"></span>etiam in bello fuisse. cum suis ei<a class="footnoteLink" href="#note_LCL139_482_1" id="target_note_LCL139_482_1"><sup>1</sup></a> numquam convenit vel propter vinolentiam, ut dicit Severus, vel <span class="br"></span><span class="lineNumber">6</span><span class="br"></span>propter morum acrimoniam. uxori odiosissimus fuit, servis iniustus, atrox circa militem. nam saepe etiam ordinarios centuriones, ubi causae qualitas non postulabat,<a class="footnoteLink" href="#note_LCL139_482_2" id="target_note_LCL139_482_2"><sup>2</sup></a> in crucem sustulit. verberavit certe virgis saepissime <span class="br"></span><span class="lineNumber">7</span><span class="br"></span>neque umquam delictis pepercit. in vestitu nitidissimus fuit, in convivio sordidissimus et soli studens copiae, mulieratius inter primos amatores, aversae Veneris semper ignarus et talium persecutor, agri colendi peritissimus, ita ut etiam Georgica scripserit. <span class="br"></span><span class="lineNumber">8</span><span class="br"></span>Milesias nonnulli eiusdem esse dicunt, quarum fama non ignobilis habetur, quamvis mediocriter scriptae sint.</p>
</section>
<section class="div2">
<p>XII. A senatu tantum amatus est quantum nemo principum, in odium speciatim Severi, quem vehementer


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL139_482_1"><a class="footnoteCrossrefLink" href="#target_note_LCL139_482_1" title="Click to highlight in text"><sup class="lineRef">1</sup><span class="italic">ei</span> Mommsen; <span class="italic">et</span> P.</a></li><script type="text/javascript">document.getElementById('note_LCL139_482_1').style.display = "none";</script><li class="note inline" id="note_LCL139_482_2"><a class="footnoteCrossrefLink" href="#target_note_LCL139_482_2" title="Click to highlight in text"><sup class="lineRef">2</sup><span class="italic">postulabit</span> P<sup>1</sup>.</a></li><script type="text/javascript">document.getElementById('note_LCL139_482_2').style.display = "none";</script></ul></section></notes></section>