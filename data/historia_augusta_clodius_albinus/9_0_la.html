<section class="div1 language" lang="la"><header><hgroup><h1>Clodius Albinus</h1></hgroup></header><section class="div2"><p class="noindent">

qua lecta cum dicerent quaedam secretius suggerenda et locum semotum ab omnibus arbitris postularent, et cum omnino neminem paterentur ad porticum longissimam cum Albino progredi ea specie ne mandata proderentur, Albinus intellexit insidias. <span class="br"></span><span class="lineNumber">3</span><span class="br"></span>denique indulgens suspicionibus eos tormentis dedit. qui diu primo pernegarunt sed postea victi necessitate confessi sunt ea quae Severus iisdem praeceperat.</p>
<p><span class="br"></span><span class="lineNumber">4</span><span class="br"></span>Tunc iam proditis rebus et apertis insidiis, ea quae suspicabatur Albinus clara esse intellegens exercitu ingenti collecto contra Severum atque eius duces</p>
</section>
<section class="div2">
<p>IX. venit. et primo quidem conflictu habito contra duces Severi potior fuit, post autem Severus ipse, cum id egisset apud senatum, ut hostis iudicaretur Albinus, contra eum profectus acerrime fortissimeque pugnavit <span class="br"></span><span class="lineNumber">2</span><span class="br"></span>in Gallia non sine varietate fortunae. denique cum sollicitus augures consuleret, responsum illi est, ut dicit Marius Maximus, venturum quidem in potestate eius Albinum, sed non vivum nec mortuum. quod <span class="br"></span><span class="lineNumber">3</span><span class="br"></span>et factum est. nam cum ultimo proelio commissum esset, innumeris suorum caesis, plurimis fugatis, multis etiam deditis, Albinus fugit et, ut multi dicunt, se ipse percussit, ut alii, servo suo percussus semivivus <span class="br"></span><span class="lineNumber">4</span><span class="br"></span>ad Severum deductus est. unde confirmatum est augurium quod fuerat ante praedictum. multi praeterea dicunt, a militibus, qui eius<a class="footnoteLink" href="#note_LCL139_476_1" id="target_note_LCL139_476_1"><sup>1</sup></a> nece<a class="footnoteLink" href="#note_LCL139_476_2" id="target_note_LCL139_476_2"><sup>2</sup></a> a Severo gratiam requirebant.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL139_476_1"><a class="footnoteCrossrefLink" href="#target_note_LCL139_476_1" title="Click to highlight in text"><sup class="lineRef">1</sup><span class="italic">qui eius</span> Casaubon; <span class="italic">cuius</span> P, Peter.</a></li><script type="text/javascript">document.getElementById('note_LCL139_476_1').style.display = "none";</script><li class="note inline" id="note_LCL139_476_2"><a class="footnoteCrossrefLink" href="#target_note_LCL139_476_2" title="Click to highlight in text"><sup class="lineRef">2</sup><span class="italic">necem</span> P<sup>1</sup>.</a></li><script type="text/javascript">document.getElementById('note_LCL139_476_2').style.display = "none";</script></ul></section></notes></section>