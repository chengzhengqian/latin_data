<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Comicus ut liquidis periit, dum nabat, in undis,</span><span class="linebreak"></span>
<span class="line indent1">Et tua sic Stygius strangulet ora liquor.</span><span class="linebreak"></span>
<span class="line">Aut ubi ventosum superaris naufragus aequor,</span><span class="linebreak"></span>
<span class="line indent1">Contacta pereas, ut Palinurus, humo.</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>Utque coturnatum vatem tutela Dianae,</span><span class="linebreak"></span>
<span class="line indent1">Dilaniet vigilum te quoque turba canum.</span><span class="linebreak"></span>
<span class="line">Aut ut Trinacrius salias super ora gigantis,</span><span class="linebreak"></span>
<span class="line indent1">Plurima qua flammas Sicanis Aetna vomit.</span><span class="linebreak"></span>
<span class="line">Diripiantque tuos insanis unguibus artus</span><span class="linebreak"></span>
<span class="line indent1"><span class="br"></span><span class="lineNumber">600</span><span class="br"></span>Strymoniae matres, Orpheos esse ratae.</span><span class="linebreak"></span>
<span class="line">Natus ut Althaeae flammis absentibus arsit,</span><span class="linebreak"></span>
<span class="line indent1">Sic tuus ardescat stipitis igne rogus.</span><span class="linebreak"></span>
<span class="line">Ut nova Phasiaca comprensa est nupta corona,</span><span class="linebreak"></span>
<span class="line indent1">Utque pater nuptae, cumque parente domus;</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>Ut cruor Herculeos abiit diffusus in artus;</span><span class="linebreak"></span>
<span class="line indent1">Corpora pestiferum sic tua virus edat.</span><span class="linebreak"></span>
<span class="line">Qua sua Penteliden proles est ulta Lycurgum,</span><span class="linebreak"></span>
<span class="line indent1">Haec maneat teli te quoque plaga novi.</span><span class="linebreak"></span>
<span class="line">Utque Milo robur diducere fissile temptes,</span><span class="linebreak"></span>
<span class="line indent1"><span class="br"></span><span class="lineNumber">610</span><span class="br"></span>Nec possis captas inde referre manus.</span><span class="linebreak"></span>
<span class="line">Muneribusque tuis laedaris, ut Icarus, in quem</span><span class="linebreak"></span>
<span class="line indent1">Intulit armatas ebria turba manus.</span><span class="linebreak"></span>
<span class="line">Quodque dolore necis patriae pia filia fecit,</span><span class="linebreak"></span>
<span class="line indent1">Vincula per laquei fac tibi guttur eat.</span><span class="linebreak"></span>
</p><notes><section class="footnotes"><ul><li class="note text" id="note_LCL232_286_607"><sup class="lineRef">607</sup>penteliden . . . Lycurgum, pentiladen, penthiden, Lycinum <span class="italic">MSS.:</span> Prataliden . . . Lycastum <span class="italic">Ellis</span> (<span class="italic">Am. Journ. Phil.</span> 33. 205).</li></ul></section></notes></section>