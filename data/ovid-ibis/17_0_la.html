<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Ut Sinis et Sciron et cura Polypemone natus:</span><span class="linebreak"></span>
<span class="line indent1">Quique homo parte sui, parte iuvencus erat:</span><span class="linebreak"></span>
<span class="line">Quique trabes pressas ab humo mittebat in auras,</span><span class="linebreak"></span>
<span class="line indent1"><span class="br"></span><span class="lineNumber">410</span><span class="br"></span>Aequoris aspiciens huius et huius aquas:</span><span class="linebreak"></span>
<span class="line">Quaeque Ceres laeto vidit pereuntia vultu</span><span class="linebreak"></span>
<span class="line indent1">Corpora Thesea Cercyonea manu.</span><span class="linebreak"></span>
</p>
<p class="lineGroup">
<span class="line">Haec tibi, quem meritis precibus mea devovet ira,</span><span class="linebreak"></span>
<span class="line indent1">Evenient, aut his non leviora malis.</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>Qualis Achaemenidis, Sicula desertus in Aetna</span><span class="linebreak"></span>
<span class="line indent1">Troica cum vidit vela venire, fuit,</span><span class="linebreak"></span>
<span class="line">Qualis erat nec non fortuna binominis Iri,</span><span class="linebreak"></span>
<span class="line indent1">Quique tenent pontem, spe tibi maior erit.</span><span class="linebreak"></span>
<span class="line">Filius et Cereris frustra tibi semper ametur,</span><span class="linebreak"></span>
<span class="line indent1"><span class="br"></span><span class="lineNumber">420</span><span class="br"></span>Destituatque tuas usque petitus opes:</span><span class="linebreak"></span>
<span class="line">Utque per alternos unda labente recursus</span><span class="linebreak"></span>
<span class="line indent1">Subtrahitur presso mollis harena pedi,</span><span class="linebreak"></span>
<span class="line">Sic tua nescio qua semper fortuna liquescat,</span><span class="linebreak"></span>
<span class="line indent1">Lapsaque per medias effluat usque manus.</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>Utque pater solitae varias mutare figura,</span><span class="linebreak"></span>
<span class="line indent1">Plenus inextincta conficiare fame;</span><span class="linebreak"></span>
<span class="line">Nec dapis humanae tibi sint fastidia; quaque</span><span class="linebreak"></span>
<span class="line indent1">Parte potes, Tydeus temporis huius eris.</span><span class="linebreak"></span>
</p><notes><section class="footnotes"><ul><li class="note text" id="note_LCL232_268_409"><sup class="lineRef">409</sup>f. transposed after 396 by Housman.</li><li class="note text" id="note_LCL232_268_418"><sup class="lineRef">418</sup>spe <span class="italic">Housman</span>: que <span class="italic">MSS.</span></li></ul></section></notes></section>