<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Deque tuo fiet—licet hac sis laude superbus—</span><span class="linebreak"></span>
<span class="line indent1">Insatiabilibus corpore rixa lupis.</span><span class="linebreak"></span>
<span class="line">In loca ab Elysiis diversa fugabere campis,</span><span class="linebreak"></span>
<span class="line indent1">Quasque tenet sedes noxia turba, coles.</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>Sisyphus est illic saxum volvensque petensque,</span><span class="linebreak"></span>
<span class="line indent1">Quique agitur rapidae vinctus ab orbe rotae,</span><span class="linebreak"></span>
<span class="line"><span class="br"></span><span class="lineNumber">181</span><span class="br"></span>Iugeribusque novem summus qui distat ab imo,</span><span class="linebreak"></span>
<span class="line indent1"><span class="br"></span><span class="lineNumber">182</span><span class="br"></span>Visceraque assiduae debita praebet avi.</span><span class="linebreak"></span>
<span class="line"><span class="br"></span><span class="lineNumber">177</span><span class="br"></span>Quaeque gerunt umeris perituras Belides undas,</span><span class="linebreak"></span>
<span class="line indent1">Exulis Aegypti, turba cruenta, nurus.</span><span class="linebreak"></span>
<span class="line">Poma pater Pelopis praesentia quaerit, et idem</span><span class="linebreak"></span>
<span class="line indent1"><span class="br"></span><span class="lineNumber">180</span><span class="br"></span>Semper eget liquidis, semper abundat aquis.</span><span class="linebreak"></span>
<span class="line"><span class="br"></span><span class="lineNumber">183</span><span class="br"></span>Hic tibi de Furiis scindet latus una flagello,</span><span class="linebreak"></span>
<span class="line indent1">Ut sceleris numeros confiteare tui:</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>Altera Tartareis sectos dabit anguibus artus:</span><span class="linebreak"></span>
<span class="line indent1">Tertia fumantes incoquet igne genas.</span><span class="linebreak"></span>
<span class="line">Noxia mille modis lacerabitur umbra, tuasque</span><span class="linebreak"></span>
<span class="line indent1">Aeacus in poenas ingeniosus erit.</span><span class="linebreak"></span>
<span class="line">In te transcribet veterum tormenta reorum:</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>Sontibus antiquis causa quietis eris.</span><span class="linebreak"></span>
<span class="line">Sisyphe, cui tradas revolubile pondus, habebis:</span><span class="linebreak"></span>
<span class="line indent1">Versabunt celeres nunc nova membra rotae:</span><span class="linebreak"></span>
<span class="line">Hic et erit, ramos frustra qui captet et undas:</span><span class="linebreak"></span>
<span class="line indent1">Hic inconsumpto viscere pascet aves.</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>Nec mortis poenas mors altera finiet huius,</span><span class="linebreak"></span>
<span class="line indent1">Horaque erit tantis ultima nulla malis.</span><span class="linebreak"></span>
<span class="line">Inde ego pauca canam, frondes ut siquis ab Ida</span><span class="linebreak"></span>
<span class="line indent1">Aut summam Libyco de mare carpat aquam.</span><span class="linebreak"></span>
</p><notes><section class="footnotes"><ul><li class="note text" id="note_LCL232_248_181"><sup class="lineRef">181</sup>f. transposed after 176 by Housman.</li><li class="note text" id="note_LCL232_248_189"><sup class="lineRef">189</sup>f. reorum/sontibus <span class="italic">Heinsius</span>: virorum/omnibus <span class="italic">MSS.</span></li></ul></section></notes></section>