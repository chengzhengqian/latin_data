<section class="div1 language" lang="la"><header><hgroup><h1>Ovid</h1></hgroup></header>
<h1><span class="ac">Ibis</span></h1>
<p class="lineGroup">
<span class="line">Tempus ad hoc, lustris bis iam mihi quinque peractis,</span><span class="linebreak"></span>
<span class="line indent1">Omne fuit Musae carmen inerme meae;</span><span class="linebreak"></span>
<span class="line">Nullaque, quae possit, scriptis tot milibus, extat</span><span class="linebreak"></span>
<span class="line indent1">Littera Nasonis sanguinolenta legi:</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>Nec quemquam nostri nisi me laesere libelli,</span><span class="linebreak"></span>
<span class="line indent1">Artificis periit cum caput Arte sua.</span><span class="linebreak"></span>
<span class="line">Unus (et hoc ipsum est iniuria magna) perennem</span><span class="linebreak"></span>
<span class="line indent1">Candoris titulum non sinit esse mei.</span><span class="linebreak"></span>
<span class="line">Quisquis is est (nam nomen adhuc utcumque tacebo),</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>Cogit inassuetas sumere tela manus.</span><span class="linebreak"></span>
<span class="line">Ille relegatum gelidos aquilonis ad ortus</span><span class="linebreak"></span>
<span class="line indent1">Non sinit exilio delituisse meo;</span><span class="linebreak"></span>
<span class="line">Vulneraque inmitis requiem quaerentia vexat,</span><span class="linebreak"></span>
<span class="line indent1">Iactat et in toto nomina nostra foro;</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Perpetuoque mihi sociatam foedere lecti</span><span class="linebreak"></span>
<span class="line indent1">Non patitur vivi funera flere viri.</span><span class="linebreak"></span>
<span class="line">Cumque ego quassa meae complectar membra carinae,</span><span class="linebreak"></span>
<span class="line indent1">Naufragii tabulas pugnat habere mei:</span><span class="linebreak"></span>
<span class="line">Et qui debuerat subitas extinguere flammas,</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>Hic praedam medio raptor ab igne petit.</span><span class="linebreak"></span>
<span class="line">Nititur, ut profugae desint alimenta senectae:</span><span class="linebreak"></span>
<span class="line indent1">Heu! quanto est nostris dignior ipse malis!</span><span class="linebreak"></span>
<span class="line">Di melius! quorum longe mihi maximus ille est,</span><span class="linebreak"></span>
<span class="line indent1">Qui nostras inopes noluit esse vias.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>Huic igitur meritas grates, ubicumque licebit,</span><span class="linebreak"></span>
<span class="line">Pro tam mansueto pectore semper agam.</span><span class="linebreak"></span>
</p><notes></notes></section>