<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Audiat hoc Pontus: faciet quoque forsitan idem,</span><span class="linebreak"></span>
<span class="line indent1">Terra sit ut propior testificanda mihi.</span><span class="linebreak"></span>
<span class="line">At tibi, calcasti qui me, violente, iacentem,</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>Qua licet ei misero! debitus hostis ero.</span><span class="linebreak"></span>
<span class="line">Desinet esse prius contrarius ignibus umor,</span><span class="linebreak"></span>
<span class="line indent1">Iunctaque cum luna lumina solis erunt;</span><span class="linebreak"></span>
<span class="line">Parsque eadem caeli zephyros emittet et euros,</span><span class="linebreak"></span>
<span class="line indent1">Et tepidus gelido flabit ab axe notus;</span><span class="linebreak"></span>
<span class="line"><span class="br"></span><span class="lineNumber">37</span><span class="br"></span>Et ver autumno, brumae miscebitur aestas,</span><span class="linebreak"></span>
<span class="line indent1"><span class="br"></span><span class="lineNumber">38</span><span class="br"></span>Atque eadem regio vesper et ortus erit;</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>Et nova fraterno veniet concordia fumo,</span><span class="linebreak"></span>
<span class="line indent1"><span class="br"></span><span class="lineNumber">36</span><span class="br"></span>Quem vetus accensa separat ira pyra:</span><span class="linebreak"></span>
<span class="line"><span class="br"></span><span class="lineNumber">39</span><span class="br"></span>Quam mihi sit tecum positis, quae sumpsimus, armis</span><span class="linebreak"></span>
<span class="line indent1"><span class="br"></span><span class="lineNumber">40</span><span class="br"></span>Gratia, commissis, improbe, rupta tuis.</span><span class="linebreak"></span>
<span class="line"><span class="br"></span><span class="lineNumber">43</span><span class="br"></span>Pax erit haec nobis, donec mihi vita manebit,</span><span class="linebreak"></span>
<span class="line indent1">Cum pecore infirmo quae solet esse lupis.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>Prima quidem coepto committam proelia versu,</span><span class="linebreak"></span>
<span class="line indent1">Non soleant quamvis hoc pede bella geri:</span><span class="linebreak"></span>
<span class="line">Utque petit primo plenum flaventis harenae</span><span class="linebreak"></span>
<span class="line indent1">Nondum calfacti militis hasta solum,</span><span class="linebreak"></span>
<span class="line">Sic ego te nondum ferro iaculabor acuto,</span><span class="linebreak"></span>
<span class="line indent1"><span class="br"></span><span class="lineNumber">50</span><span class="br"></span>Protinus invisum nec petet hasta caput;</span><span class="linebreak"></span>
<span class="line">Et neque nomen in hoc nec dicam facta libello,</span><span class="linebreak"></span>
<span class="line indent1">Teque brevi, qui sis, dissimulare sinam.</span><span class="linebreak"></span>
<span class="line">Postmodo, si perges, in te mihi liber iambus</span><span class="linebreak"></span>
<span class="line indent1">Tincta Lycambeo sanguine tela dabit.</span><span class="linebreak"></span>
</p><notes><section class="footnotes"><ul><li class="note text" id="note_LCL232_238_135-140"><sup class="lineRef">135-140</sup>(which subvert the logic of 141 ff.) were plausibly transposed by Housman after 44, and with the scribal activity so postulated may be connected the illegitimate presence before 43 of 41 f. (= 133 f.).</li></ul></section></notes></section>