<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Exul, inops erres, alienaque limina lustres,</span><span class="linebreak"></span>
<span class="line indent1">Exiguumque petas ore tremente cibum.</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>Nec corpus querulo nec mens vacet aegra dolore,</span><span class="linebreak"></span>
<span class="line indent1">Noxque die gravior sit tibi, nocte dies.</span><span class="linebreak"></span>
<span class="line">Sisque miser semper, nec sis miserabilis ulli:</span><span class="linebreak"></span>
<span class="line indent1">Gaudeat adversis femina virque tuis.</span><span class="linebreak"></span>
<span class="line">Accedat lacrimis odium, dignusque putere,</span><span class="linebreak"></span>
<span class="line indent1"><span class="br"></span><span class="lineNumber">120</span><span class="br"></span>Qui, mala cum tuleris plurima, plura feras.</span><span class="linebreak"></span>
<span class="line">Sitque, quod est rarum, solito defecta favore</span><span class="linebreak"></span>
<span class="line indent1">Fortunae facies invidiosa tuae.</span><span class="linebreak"></span>
<span class="line">Causaque non desit, desit tibi copia mortis:</span><span class="linebreak"></span>
<span class="line indent1">Optatam fugiat vita coacta necem:</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>Luctatusque diu cruciatos spiritus artus</span><span class="linebreak"></span>
<span class="line indent1">Deserat, et longa torqueat ante mora.</span><span class="linebreak"></span>
<span class="line">Evenient. dedit ipse mihi modo signa futuri</span><span class="linebreak"></span>
<span class="line indent1">Phoebus, et a laeva maesta volavit avis.</span><span class="linebreak"></span>
<span class="line">Certe ego, quae voveo, superos motura putabo,</span><span class="linebreak"></span>
<span class="line indent1"><span class="br"></span><span class="lineNumber">130</span><span class="br"></span>Speque tuae mortis, perfide, semper alar.</span><span class="linebreak"></span>
<span class="line">Et prius hanc animam, nimium tibi saepe petitam,</span><span class="linebreak"></span>
<span class="line indent1">Auferet illa dies, quae mihi sera venit,</span><span class="linebreak"></span>
<span class="line">Quam dolor hic umquam spatio evanescere possit,</span><span class="linebreak"></span>
<span class="line indent1">Leniat aut odium tempus et hora meum.</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>Pugnabunt arcu dum Thraces, Iazyges hasta,</span><span class="linebreak"></span>
<span class="line indent1">Dum tepidus Ganges, frigidus Hister erit;</span><span class="linebreak"></span>
<span class="line">Robora dum montes, dum mollia pabula campi,</span><span class="linebreak"></span>
<span class="line indent1">Dum Tiberis liquidas Tuscus habebit aquas,</span><span class="linebreak"></span>
<span class="line">Tecum bella geram; nec mors mihi finiet iras,</span><span class="linebreak"></span>
<span class="line indent1"><span class="br"></span><span class="lineNumber">140</span><span class="br"></span>Saeva sed in manes manibus arma dabit.</span><span class="linebreak"></span>
</p><notes><section class="footnotes"><ul><li class="note text" id="note_LCL232_244_135-140"><sup class="lineRef">135-140</sup>Housman moves after 44, where see note.</li></ul></section></notes></section>