<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Nam neque, quot flores Sicula nascantur in Hybla,</span><span class="linebreak"></span>
<span class="line indent1"><span class="br"></span><span class="lineNumber">200</span><span class="br"></span>Quotve ferat, dicam, terra Cilissa crocos,</span><span class="linebreak"></span>
<span class="line">Nec cum tristis hiems Aquilonis inhorruit alis,</span><span class="linebreak"></span>
<span class="line indent1">Quam multa fiat grandine canus Athos;</span><span class="linebreak"></span>
<span class="line">Nec mala voce mea poterunt tua cuncta referri,</span><span class="linebreak"></span>
<span class="line indent1">Ora licet tribuas multiplicata mihi.</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>Tot tibi vae! misero venient talesque ruinae,</span><span class="linebreak"></span>
<span class="line indent1">Ut cogi in lacrimas me quoque posse putem.</span><span class="linebreak"></span>
<span class="line">Illae me lacrimae facient sine fine beatum:</span><span class="linebreak"></span>
<span class="line indent1">Dulcior hic risu tunc mihi fletus erit.</span><span class="linebreak"></span>
<span class="line">Natus es infelix,—ita di voluere—nec ulla</span><span class="linebreak"></span>
<span class="line indent1"><span class="br"></span><span class="lineNumber">210</span><span class="br"></span>Commoda nascenti stella levisve fuit.</span><span class="linebreak"></span>
<span class="line">Non Venus affulsit, non illa Iuppiter hora,</span><span class="linebreak"></span>
<span class="line indent1">Lunaque non apto solque fuere loco,</span><span class="linebreak"></span>
<span class="line">Nec satis utiliter positos tibi praebuit ignes</span><span class="linebreak"></span>
<span class="line indent1">Quem peperit magno lucida Maia Iovi.</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>Te fera nec quicquam placidum spondentia Martis</span><span class="linebreak"></span>
<span class="line indent1">Sidera presserunt falciferique senis.</span><span class="linebreak"></span>
<span class="line">Lux quoque natalis, ne quid nisi triste videres,</span><span class="linebreak"></span>
<span class="line indent1">Turpis et inductis nubibus atra fuit.</span><span class="linebreak"></span>
<span class="line">Haec est, in fastis cui dat gravis Allia nomen,</span><span class="linebreak"></span>
<span class="line indent1"><span class="br"></span><span class="lineNumber">220</span><span class="br"></span>Quaeque dies Ibin, publica damna tulit.</span><span class="linebreak"></span>
<span class="line">Qui simul impura matris prolapsus ab alvo</span><span class="linebreak"></span>
<span class="line indent1">Cinyphiam foedo corpore pressit humum,</span><span class="linebreak"></span>
<span class="line">Sedit in adverso nocturnus culmine bubo,</span><span class="linebreak"></span>
<span class="line indent1">Funereoque graves edidit ore sonos.</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>Protinus Eumenides lavere palustribus undis,</span><span class="linebreak"></span>
<span class="line indent1">Qua cava de Stygiis fluxerat unda vadis,</span><span class="linebreak"></span>
<span class="line">Pectoraque unxerunt Erebeae felle colubrae,</span><span class="linebreak"></span>
<span class="line indent1">Terque cruentatas increpuere manus.</span><span class="linebreak"></span>
</p><notes><section class="footnotes"><ul><li class="note text" id="note_LCL232_250_203"><sup class="lineRef">203</sup>f. should be transposed after 196 (Housman).</li></ul></section></notes></section>