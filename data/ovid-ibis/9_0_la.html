<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Gutturaque imbuerunt infantia lacte canino:</span><span class="linebreak"></span>
<span class="line indent1"><span class="br"></span><span class="lineNumber">230</span><span class="br"></span>Hic primus pueri venit in ora cibus:</span><span class="linebreak"></span>
<span class="line">Perbibit inde suae rabiem nutricis alumnus,</span><span class="linebreak"></span>
<span class="line indent1">Latrat et in toto verba canina foro.</span><span class="linebreak"></span>
<span class="line">Membraque vinxerunt tinctis ferrugine pannis,</span><span class="linebreak"></span>
<span class="line indent1">A male deserto quos rapuere rogo:</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>Et, ne non fultum nuda tellure iaceret,</span><span class="linebreak"></span>
<span class="line indent1">Molle super silices inposuere caput.</span><span class="linebreak"></span>
<span class="line">Iamque recessurae viridi de stipite factas</span><span class="linebreak"></span>
<span class="line indent1">Admorunt oculos usque sub ora faces.</span><span class="linebreak"></span>
<span class="line">Flebat, ut est fumis infans contactus amaris,</span><span class="linebreak"></span>
<span class="line indent1"><span class="br"></span><span class="lineNumber">240</span><span class="br"></span>De tribus est cum sic una locuta soror:</span><span class="linebreak"></span>
<span class="line">“Tempus in inmensum lacrimas tibi movimus istas,</span><span class="linebreak"></span>
<span class="line indent1">Quae semper causa sufficiente cadent.”</span><span class="linebreak"></span>
<span class="line">Dixerat; at Clotho iussit promissa valere,</span><span class="linebreak"></span>
<span class="line indent1">Nevit et infesta stamina pulla manu;</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>Et, ne longa suo praesagia diceret ore,</span><span class="linebreak"></span>
<span class="line indent1">“Fata canet vates qui tua,” dixit, “erit.”</span><span class="linebreak"></span>
<span class="line">Ille ego sum vates: ex me tua vulnera disces,</span><span class="linebreak"></span>
<span class="line indent1">Dent modo di vires in mea verba suas;</span><span class="linebreak"></span>
<span class="line">Carminibusque meis accedent pondera rerum,</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>Quae rata per luctus experiere tuos.</span><span class="linebreak"></span>
<span class="line">Neve sine exemplis aevi cruciere prioris,</span><span class="linebreak"></span>
<span class="line indent1">Sint tua Troianis non leviora malis,</span><span class="linebreak"></span>
<span class="line">Quantaque clavigeri Poeantius Herculis heres,</span><span class="linebreak"></span>
<span class="line indent1">Tanta venenato vulnera crure geras.</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>Nec levius doleas, quam qui bibit ubera cervae,</span><span class="linebreak"></span>
<span class="line indent1">Armatique tulit vulnus, inermis opem;</span><span class="linebreak"></span>
<span class="line">Quique ab equo praeceps in Aleïa decidit arva,</span><span class="linebreak"></span>
<span class="line indent1">Exitio facies cui sua paene fuit.</span><span class="linebreak"></span>
</p><notes><section class="footnotes"><ul><li class="note text" id="note_LCL232_252_257"><sup class="lineRef">257</sup>in Aleïa <span class="italic">Heinsius</span>: aliena in . . . arva, alienis . . . arvis <span class="italic">MSS.</span></li></ul></section></notes></section>