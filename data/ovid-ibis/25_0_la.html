<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Aut ut Anaxarchus pila minuaris in alta,</span><span class="linebreak"></span>
<span class="line indent1">Ictaque pro solitis frugibus ossa sonent.</span><span class="linebreak"></span>
<span class="line">Utque patrem Psamathes, condat te Phoebus in ima</span><span class="linebreak"></span>
<span class="line indent1">Tartara, quod natae fecerat ille suae.</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>Inque tuos ea pestis eat, quam dextra Coroebi</span><span class="linebreak"></span>
<span class="line indent1">Vicit, opem miseris Argolisinque tulit.</span><span class="linebreak"></span>
<span class="line">Utque nepos Aethrae, Veneris moriturus ob iram,</span><span class="linebreak"></span>
<span class="line indent1">Exul ab attonitis excutiaris equis.</span><span class="linebreak"></span>
<span class="line">Propter opes magnas ut perdidit hospes alumnum,</span><span class="linebreak"></span>
<span class="line indent1"><span class="br"></span><span class="lineNumber">580</span><span class="br"></span>Perdat ob exiguas te tuus hospes opes.</span><span class="linebreak"></span>
<span class="line">Utque ferunt caesos sex cum Damasicthone fratres,</span><span class="linebreak"></span>
<span class="line indent1">Intereat tecum sic genus omne tuum.</span><span class="linebreak"></span>
<span class="line">Addidit ut fidicen miseris sua funera natis,</span><span class="linebreak"></span>
<span class="line indent1">Sic tibi sint vitae taedia iusta tuae.</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>Utve soror Pelopis, saxo dureris oborto,</span><span class="linebreak"></span>
<span class="line indent1">Ut laesus lingua Battus ab ipse sua.</span><span class="linebreak"></span>
<span class="line">Aera si misso vacuum iaculabere disco,</span><span class="linebreak"></span>
<span class="line indent1">Quo puer Oebalides, ictus ab orbe cadas.</span><span class="linebreak"></span>
<span class="line">Siqua per alternos pulsabitur unda lacertos,</span><span class="linebreak"></span>
<span class="line indent1"><span class="br"></span><span class="lineNumber">590</span><span class="br"></span>Omnis Abydena sit tibi peior aqua.</span><span class="linebreak"></span>
</p><notes></notes></section>