<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Vel quae, qui redimi Romano turpe putavit,</span><span class="linebreak"></span>
<span class="line indent1">A duce Puniceo pertulit, ipse feras.</span><span class="linebreak"></span>
<span class="line">Nec tibi subsidio praesens sit numen, ut illi,</span><span class="linebreak"></span>
<span class="line indent1">Cui nihil Hercei profuit ara Iovis.</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>Utque dedit saltus a summa Thessalus Ossa,</span><span class="linebreak"></span>
<span class="line indent1">Tu quoque saxoso praecipitere iugo.</span><span class="linebreak"></span>
<span class="line">Aut velut Eurylochi, qui sceptrum cepit ab illo,</span><span class="linebreak"></span>
<span class="line indent1">Sint artus avidis anguibus esca tui.</span><span class="linebreak"></span>
<span class="line">Vel tua maturet, sicut Minoïa fata,</span><span class="linebreak"></span>
<span class="line indent1"><span class="br"></span><span class="lineNumber">290</span><span class="br"></span>Per caput infusae fervidus umor aquae.</span><span class="linebreak"></span>
<span class="line">[Utque parum mitis, sed non impune, Prometheus,</span><span class="linebreak"></span>
<span class="line indent1">Aërias volucres sanguine fixus alas.]</span><span class="linebreak"></span>
<span class="line">Aut ut Erecthides, magno ter ab Hercule victus,</span><span class="linebreak"></span>
<span class="line indent1">Caesus in inmensum proiciare fretum.</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>Aut ut Amyntiaden, turpi dilectus amore</span><span class="linebreak"></span>
<span class="line indent1">Oderit, et saevo vulneret ense puer.</span><span class="linebreak"></span>
<span class="line">Nec tibi fida magis misceri pocula possint,</span><span class="linebreak"></span>
<span class="line indent1">Quam qui cornigero de Iove natus erat.</span><span class="linebreak"></span>
<span class="line">More vel intereas capti suspensus Achaei,</span><span class="linebreak"></span>
<span class="line indent1"><span class="br"></span><span class="lineNumber">300</span><span class="br"></span>Qui miser aurifera teste pependit aqua.</span><span class="linebreak"></span>
</p><notes><section class="footnotes"><ul><li class="note text" id="note_LCL232_256_291"><sup class="lineRef">291</sup>Housman, following Salvagnius and others, brands this couplet as an interpolation by one who missed Prometheus and failed to detect him in 543 f.: Ovid never elsewhere repeats the same malediction.</li><li class="note text" id="note_LCL232_256_293"><sup class="lineRef">293</sup>Erechthides <span class="italic">Ellis</span>: ethreclides, echecratides, etracides <span class="italic">MSS.</span></li></ul></section></notes></section>