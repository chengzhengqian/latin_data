<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line"><span class="br"></span><span class="lineNumber">85</span><span class="br"></span>Carmina dum capiti male fido dira canentur</span><span class="linebreak"></span>
<span class="line indent1">Et peragent partes ira dolorque suas.</span><span class="linebreak"></span>
<span class="line">Adnuite optatis omnes ex ordine nostris,</span><span class="linebreak"></span>
<span class="line indent1">Et sit pars voti nulla caduca mei.</span><span class="linebreak"></span>
<span class="line">Quaeque precor, fiant: ut non mea dicta, sed illa</span><span class="linebreak"></span>
<span class="line indent1"><span class="br"></span><span class="lineNumber">90</span><span class="br"></span>PasiphaÃ«s generi verba fuisse putet.</span><span class="linebreak"></span>
<span class="line">Quasque ego transiero poenas, patiatur et illas;</span><span class="linebreak"></span>
<span class="line indent1">Plenius ingenio sit miser ille meo!</span><span class="linebreak"></span>
<span class="line">Neve minus noceant fictum execrantia nomen</span><span class="linebreak"></span>
<span class="line indent1">Vota, minus magnos commoveantve deos:</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>Illum ego devoveo, quem mens intellegit, Ibin,</span><span class="linebreak"></span>
<span class="line indent1">Qui se scit factis has meruisse preces.</span><span class="linebreak"></span>
<span class="line">Nulla mora est in me: peragam rata vota sacerdos.</span><span class="linebreak"></span>
<span class="line indent1">Quisquis ades sacris, ore favete, meis;</span><span class="linebreak"></span>
<span class="line">Quisquis ades sacris, lugubria dicite verba,</span><span class="linebreak"></span>
<span class="line indent1"><span class="br"></span><span class="lineNumber">100</span><span class="br"></span>Et fletu madidis Ibin adite genis:</span><span class="linebreak"></span>
<span class="line">Ominibusque malis pedibusque occurrite laevis,</span><span class="linebreak"></span>
<span class="line indent1">Et nigrae vestes corpora vestra tegant!</span><span class="linebreak"></span>
<span class="line">Tu quoque, quid dubitas ferales sumere vittas?</span><span class="linebreak"></span>
<span class="line indent1">Iam stat, ut ipse vides, funeris ara tui.</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>Pompa parata tibi est: votis mora tristibus absit:</span><span class="linebreak"></span>
<span class="line indent1">Da iugulum cultris, hostia dira, meis.</span><span class="linebreak"></span>
</p>
<p class="lineGroup">
<span class="line">Terra tibi fruges, amnis tibi deneget undas,</span><span class="linebreak"></span>
<span class="line indent1">Deneget afflatus ventus et aura suos.</span><span class="linebreak"></span>
<span class="line">Nec tibi sol calidus, nec sit tibi lucida Phoebe,</span><span class="linebreak"></span>
<span class="line indent1"><span class="br"></span><span class="lineNumber">110</span><span class="br"></span>Destituant oculos sidera clara tuos.</span><span class="linebreak"></span>
<span class="line">Nec se Vulcanus nec se tibi praebeat aer,</span><span class="linebreak"></span>
<span class="line indent1">Nec tibi det tellus nec tibi pontus iter.</span><span class="linebreak"></span>
</p><notes></notes></section>