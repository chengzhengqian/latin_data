<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Quam ferus ipse suo periit mactatus in antro</span><span class="linebreak"></span>
<span class="line indent1"><span class="br"></span><span class="lineNumber">490</span><span class="br"></span>Proditus inclusae Cacus ab ore bovis:</span><span class="linebreak"></span>
<span class="line">Quam qui dona tulit Nesseo tincta veneno,</span><span class="linebreak"></span>
<span class="line indent1">Euboicasque suo sanguine tinxit aquas.</span><span class="linebreak"></span>
<span class="line">Vel de praecipiti venias in Tartara saxo,</span><span class="linebreak"></span>
<span class="line indent1">Ut qui Socraticum de nece legit opus;</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>Ut qui Theseae fallacia vela carinae</span><span class="linebreak"></span>
<span class="line indent1">Vidit, ut Iliaca missus ab arce puer,</span><span class="linebreak"></span>
<span class="line">Ut teneri nutrix, eadem matertera, Bacchi,</span><span class="linebreak"></span>
<span class="line indent1">Ut cui causa necis serra reperta fuit;</span><span class="linebreak"></span>
<span class="line">Livida se scopulis ut virgo misit ab altis,</span><span class="linebreak"></span>
<span class="line indent1"><span class="br"></span><span class="lineNumber">500</span><span class="br"></span>Dixerat invicto quae mala verba deo.</span><span class="linebreak"></span>
<span class="line">Feta tibi occurrat patrio popularis in arvo,</span><span class="linebreak"></span>
<span class="line indent1">Sitque Phalaeceae causa leaena necis.</span><span class="linebreak"></span>
<span class="line">Quique Lycurgiden letavit, et arbore natum,</span><span class="linebreak"></span>
<span class="line indent1">Idmonaque audacem, te quoque rumpat aper.</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>Isque vel exanimis faciat tibi vulnus, ut illi,</span><span class="linebreak"></span>
<span class="line indent1">Ora super fixi quem cecidere suis.</span><span class="linebreak"></span>
<span class="line">Sive idem, simili pinus quem morte peremit,</span><span class="linebreak"></span>
<span class="line indent1">Phryx ac venator sis Berecyntiades.</span><span class="linebreak"></span>
<span class="line">Si tua contigerit Minoas puppis harenas,</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>Te Corcyraeum Cressia turba putet.</span><span class="linebreak"></span>
</p><notes><section class="footnotes"><ul><li class="note text" id="note_LCL232_276_508"><sup class="lineRef">508</sup>Phryx ac <span class="italic">Zipfel</span>: phitia, frixia, frigia <span class="italic">MSS.</span></li></ul></section></notes></section>