<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Tum quoque, cum fuero vacuas dilapsus in auras,</span><span class="linebreak"></span>
<span class="line indent1">Exsanguis mores oderit umbra tuos,</span><span class="linebreak"></span>
<span class="line">Tum quoque factorum veniam memor umbra tuorum,</span><span class="linebreak"></span>
<span class="line indent1">Insequar et vultus ossea forma tuos.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>Sive ego, quod nolim, longis consumptus ab annis,</span><span class="linebreak"></span>
<span class="line indent1">Sive manu facta morte solutus ero:</span><span class="linebreak"></span>
<span class="line">Sive per inmensas iactabor naufragus undas,</span><span class="linebreak"></span>
<span class="line indent1">Nostraque longinquus viscera piscis edet:</span><span class="linebreak"></span>
<span class="line">Sive peregrinae carpent mea membra volucres:</span><span class="linebreak"></span>
<span class="line indent1"><span class="br"></span><span class="lineNumber">150</span><span class="br"></span>Sive meo tinguent sanguine rostra lupi:</span><span class="linebreak"></span>
<span class="line">Sive aliquis dignatus erit subponere terrae</span><span class="linebreak"></span>
<span class="line indent1">Et dare plebeio corpus inane rogo:</span><span class="linebreak"></span>
<span class="line">Quidquid ero, Stygiis erumpere nitar ab oris,</span><span class="linebreak"></span>
<span class="line indent1">Et tendam gelidas ultor in ora manus.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>Me vigilans cernes, tacitis ego noctis in umbris</span><span class="linebreak"></span>
<span class="line indent1">Excutiam somnos visus adesse tuos.</span><span class="linebreak"></span>
<span class="line">Denique quidquid ages, ante os oculosque volabo</span><span class="linebreak"></span>
<span class="line indent1">Et querar, et nulla sede quietus eris.</span><span class="linebreak"></span>
<span class="line">Verbera saeva dabunt sonitum nexaeque colubrae,</span><span class="linebreak"></span>
<span class="line indent1"><span class="br"></span><span class="lineNumber">160</span><span class="br"></span>Conscia fumabunt semper ad ora faces.</span><span class="linebreak"></span>
<span class="line">His vivus furiis agitabere, mortuus isdem,</span><span class="linebreak"></span>
<span class="line indent1">Et brevior poena vita futura tua est.</span><span class="linebreak"></span>
<span class="line">Nec tibi continget funus lacrimaeque tuorum;</span><span class="linebreak"></span>
<span class="line indent1">Indeploratum proiciere caput;</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>Carnificisque manu, populo plaudente, traheris,</span><span class="linebreak"></span>
<span class="line indent1">Infixusque tuis ossibus uncus erit.</span><span class="linebreak"></span>
<span class="line">Ipsae te fugient, quae carpunt omnia, flammae;</span><span class="linebreak"></span>
<span class="line indent1">Respuet invisum iusta cadaver humus.</span><span class="linebreak"></span>
<span class="line">Unguibus et rostro crudus trahet ilia vultur</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>Et scindent avidi perfida corda canes,</span><span class="linebreak"></span>
</p><notes><section class="footnotes"><ul><li class="note text" id="note_LCL232_246_169"><sup class="lineRef">169</sup>crudus <span class="italic">Heinsius</span>; tardus <span class="italic">MSS.</span></li></ul></section></notes></section>