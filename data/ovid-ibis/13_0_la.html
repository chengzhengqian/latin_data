<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Aut ut Atarnites, insutus pelle iuvenci</span><span class="linebreak"></span>
<span class="line indent1"><span class="br"></span><span class="lineNumber">320</span><span class="br"></span>Turpiter ad dominum praeda ferare tuum.</span><span class="linebreak"></span>
<span class="line">Inque tuo thalamo ritu iugulere Pheraei,</span><span class="linebreak"></span>
<span class="line indent1">Qui datus est leto coniugis ense suae,</span><span class="linebreak"></span>
<span class="line">Quosque putas fidos, ut Larisaeus Aleuas</span><span class="linebreak"></span>
<span class="line indent1">Vulnere non fidos experiare tuo.</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>Utque Milo, sub quo cruciata est Pisa tyranno,</span><span class="linebreak"></span>
<span class="line indent1">Vivus in occultas praecipiteris aquas.</span><span class="linebreak"></span>
<span class="line">Quaeque in Adimantum Phyllesia regna tenentem</span><span class="linebreak"></span>
<span class="line indent1">A Iove venerunt, te quoque tela petant.</span><span class="linebreak"></span>
<span class="line">Aut ut Amastriacis quondam Lenaeus ab oris,</span><span class="linebreak"></span>
<span class="line indent1"><span class="br"></span><span class="lineNumber">330</span><span class="br"></span>Nudus Achillea destituaris humo.</span><span class="linebreak"></span>
<span class="line">Utque vel Eurydamas ter circum busta Thrasylli</span><span class="linebreak"></span>
<span class="line indent1">Est Larisaeis raptus ab hoste rotis,</span><span class="linebreak"></span>
<span class="line">Vel qui, quae fuerat tutatus moenia saepe,</span><span class="linebreak"></span>
<span class="line indent1">Corpore lustravit non diuturna suo,</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>Utque novum passa genus Hippomene√Øde poenae</span><span class="linebreak"></span>
<span class="line indent1">Tractus in Actaea fertur adulter humo,</span><span class="linebreak"></span>
<span class="line">Sic, ubi vita tuos invisa reliquerit artus,</span><span class="linebreak"></span>
<span class="line indent1">Ultores rapiant turpe cadaver equi.</span><span class="linebreak"></span>
<span class="line">Viscera sic aliquis scopulus tua figat, ut olim</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>Fixa sub Euboico Graia fuere sinu;</span><span class="linebreak"></span>
<span class="line">Utque ferox periit et fulmine et aequore raptor,</span><span class="linebreak"></span>
<span class="line indent1">Sic te mersuras adiuvet ignis aquas.</span><span class="linebreak"></span>
</p><notes></notes></section>