<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Mens quoque sic furiis vecors agitetur, ut illi,</span><span class="linebreak"></span>
<span class="line indent1">Unum qui toto corpore vulnus habet;</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>Utque Dryantiadae Rhodope√Øa regna tenenti,</span><span class="linebreak"></span>
<span class="line indent1">In gemino dispar cui pede cultus erat,</span><span class="linebreak"></span>
<span class="line">Ut fuit Oetaeo quondam generoque draconum</span><span class="linebreak"></span>
<span class="line indent1">Tisamenique patri Calliroesque viro.</span><span class="linebreak"></span>
<span class="line">Nec tibi contingat matrona pudicior illa,</span><span class="linebreak"></span>
<span class="line indent1"><span class="br"></span><span class="lineNumber">350</span><span class="br"></span>Qua potuit Tydeus erubuisse nuru:</span><span class="linebreak"></span>
<span class="line">Quaeque sui Venerem iunxit cum fratre mariti,</span><span class="linebreak"></span>
<span class="line indent1">Locris in ancillae dissimulata nece.</span><span class="linebreak"></span>
<span class="line">Tam quoque, di faciant, possis gaudere fideli</span><span class="linebreak"></span>
<span class="line indent1">Coniuge, quam Talai Tyndareique gener:</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>Quaeque parare suis letum patruelibus ausae</span><span class="linebreak"></span>
<span class="line indent1">Belides assidua colla premuntur aqua.</span><span class="linebreak"></span>
<span class="line">Byblidos et Canaces, sicut facit, ardeat igne,</span><span class="linebreak"></span>
<span class="line indent1">Nec nisi per crimen sit tibi fida soror.</span><span class="linebreak"></span>
<span class="line">Filia si fuerit, sit quod Pelopea Thyestae,</span><span class="linebreak"></span>
<span class="line indent1"><span class="br"></span><span class="lineNumber">360</span><span class="br"></span>Myrrha suo patri, Nyctimeneque suo.</span><span class="linebreak"></span>
<span class="line">Neve magis pia sit capitique parentis amica,</span><span class="linebreak"></span>
<span class="line indent1">Quam sua vel Pterelae, vel tibi, Nise, fuit:</span><span class="linebreak"></span>
</p><notes></notes></section>