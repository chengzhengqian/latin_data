<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Nudave derepta pateant tua viscera pelle,</span><span class="linebreak"></span>
<span class="line indent1">Ut Phrygium cuius nomina flumen habet.</span><span class="linebreak"></span>
<span class="line">Saxificae videas infelix ora Medusae,</span><span class="linebreak"></span>
<span class="line indent1">Cephenum multos quae dedit una neci.</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>Potniadum morsus subeas, ut Glaucus, equarum,</span><span class="linebreak"></span>
<span class="line indent1">Inque maris salias, Glaucus ut alter, aquas.</span><span class="linebreak"></span>
<span class="line">Utque duobus idem dictis modo nomen habenti,</span><span class="linebreak"></span>
<span class="line indent1">Praefocent animae Cnosia mella viam.</span><span class="linebreak"></span>
<span class="line">Sollicitoque bibas, Anyti doctissimus olim</span><span class="linebreak"></span>
<span class="line indent1"><span class="br"></span><span class="lineNumber">560</span><span class="br"></span>Imperturbato quod bibit ore reus.</span><span class="linebreak"></span>
<span class="line">Nec tibi, siquid amas, felicius Haemone cedat:</span><span class="linebreak"></span>
<span class="line indent1">Utque sua Macareus, sic potiare tua.</span><span class="linebreak"></span>
<span class="line">Vel videas quod, iam cum flammae cuncta tenerent,</span><span class="linebreak"></span>
<span class="line indent1">Hectoreus patria vidit ab arce puer.</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>Sanguine probra luas, ut avo genitore creatus,</span><span class="linebreak"></span>
<span class="line indent1">Per facinus soror est cui sua facta parens.</span><span class="linebreak"></span>
<span class="line">Ossibus inque tuis teli genus haereat illud,</span><span class="linebreak"></span>
<span class="line indent1">Traditur Icarii quo cecidisse gener.</span><span class="linebreak"></span>
<span class="line">Utque loquax in equo est elisum guttur acerno,</span><span class="linebreak"></span>
<span class="line indent1"><span class="br"></span><span class="lineNumber">570</span><span class="br"></span>Sic tibi claudatur pollice vocis iter.</span><span class="linebreak"></span>
</p><notes></notes></section>