<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Aut te devoveat certis Abdera diebus,</span><span class="linebreak"></span>
<span class="line indent1">Saxaque devotum grandine plura petant.</span><span class="linebreak"></span>
<span class="line">Aut Iovis infesti telo feriare trisulco,</span><span class="linebreak"></span>
<span class="line indent1"><span class="br"></span><span class="lineNumber">470</span><span class="br"></span>Ut satus Hipponoo, Dexitheaeque pater,</span><span class="linebreak"></span>
<span class="line">Ut soror Autonoes, ut cui matertera Maia,</span><span class="linebreak"></span>
<span class="line indent1">Ut temere optatos qui male rexit equos;</span><span class="linebreak"></span>
<span class="line">Ut ferus Aeolides, ut sanguine natus eodem,</span><span class="linebreak"></span>
<span class="line indent1">Quo genita est liquidis quae caret Arctos aquis,</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>Ut Macelo rapidis icta est cum coniuge flammis,</span><span class="linebreak"></span>
<span class="line indent1">Sic, precor, aetherii vindicis igne cadas.</span><span class="linebreak"></span>
<span class="line">Praedaque sis illis, quibus est Latonia Delos</span><span class="linebreak"></span>
<span class="line indent1">Ante diem rapto non adeunda Thaso:</span><span class="linebreak"></span>
<span class="line">Quique verecundae speculantem labra Dianae,</span><span class="linebreak"></span>
<span class="line indent1"><span class="br"></span><span class="lineNumber">480</span><span class="br"></span>Quique Crotopiaden diripuere Linum.</span><span class="linebreak"></span>
<span class="line">Neve venenato levius feriaris ab angue,</span><span class="linebreak"></span>
<span class="line indent1">Quam senis Oeagri Calliopesque nurus:</span><span class="linebreak"></span>
<span class="line">Quam puer Hypsipyles, quam qui cava primus acuta</span><span class="linebreak"></span>
<span class="line indent1">Cuspide suspecti robora fixit equi.</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>Neve gradus adeas Elpenore cautius altos,</span><span class="linebreak"></span>
<span class="line indent1">Vimque feras vini quo tulit ille modo.</span><span class="linebreak"></span>
<span class="line">Tamque cadas domitus, quam quisquis ad arma vocantem</span><span class="linebreak"></span>
<span class="line indent1">Iuvit inhumanum Thiodamanta Dryops:</span><span class="linebreak"></span>
</p><notes></notes></section>