<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Id quod Amyntorides videas, trepidumque ministro</span><span class="linebreak"></span>
<span class="line indent1"><span class="br"></span><span class="lineNumber">260</span><span class="br"></span>Praetemptes baculo luminis orbus iter.</span><span class="linebreak"></span>
<span class="line">Nec plus aspicias quam quem sua filia rexit,</span><span class="linebreak"></span>
<span class="line indent1">Expertus scelus est cuius uterque parens:</span><span class="linebreak"></span>
<span class="line">Qualis erat, postquam est iudex de lite iocosa</span><span class="linebreak"></span>
<span class="line indent1">Sumptus, Apollinea clarus in arte senex:</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>Qualis et ille fuit, quo praecipiente columba</span><span class="linebreak"></span>
<span class="line indent1">Est data Palladiae praevia duxque rati:</span><span class="linebreak"></span>
<span class="line">Quique oculis caruit, per quos male viderat aurum,</span><span class="linebreak"></span>
<span class="line indent1">Inferias nato quos dedit orba parens:</span><span class="linebreak"></span>
<span class="line">Pastor ut Aetnaeus, cui casus ante futuros</span><span class="linebreak"></span>
<span class="line indent1"><span class="br"></span><span class="lineNumber">270</span><span class="br"></span>Telemus Eurymides vaticinatus erat:</span><span class="linebreak"></span>
<span class="line">Ut duo Phinidae, quibus idem lumen ademit,</span><span class="linebreak"></span>
<span class="line indent1">Qui dedit: ut Thamyrae Demodocique caput</span><span class="linebreak"></span>
<span class="line">Sic aliquis tua membra secet, Saturnus ut illas</span><span class="linebreak"></span>
<span class="line indent1">Subsecuit partes, unde creatus erat.</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>Nec tibi sit melior tumidis Neptunus in undis,</span><span class="linebreak"></span>
<span class="line indent1">Quam cui sunt subitae frater et uxor aves;</span><span class="linebreak"></span>
<span class="line">Sollertique viro, lacerae quem fracta tenentem</span><span class="linebreak"></span>
<span class="line indent1">Membra ratis Semeles est miserata soror.</span><span class="linebreak"></span>
<span class="line">Vel tua, ne poenae genus hoc cognoverit unus,</span><span class="linebreak"></span>
<span class="line indent1"><span class="br"></span><span class="lineNumber">280</span><span class="br"></span>Viscera diversis scissa ferantur equis:</span><span class="linebreak"></span>
</p><notes></notes></section>