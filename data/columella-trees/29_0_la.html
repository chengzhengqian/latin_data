<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

tradiderimus, a nobis quoque repertam aliam docebimus.</p>
<span class="br"></span><span class="lineNumber">2</span><span class="br"></span><p>Omnes arbores simulatque gemmas agere coeperint,
luna crescente, inserito, olivam autem circa aequinoctium vernum usque in idus Apriles. Ex qua arbore inserere voles et surculos ad insitionem sumpturus es, videto ut sit tenera et ferax nodisque crebris: et cum primum germina tumebunt, de ramulis anniculis<a class="footnoteLink" href="#note_LCL408_398_1" id="target_note_LCL408_398_1"><sup>1</sup></a> qui solis ortum spectabunt et integri erunt, eos legito, crassitudine minimi digiti:
<span class="br"></span><span class="lineNumber">3</span><span class="br"></span>surculi sint bisulci. Arborem, quam inserere voles, serra diligenter exsecato ea parte, quae maxime nitida et sine cicatrice est, dabisque operam, ne librum laedas. Cum deinde truncam recideris, acuto ferramento plagam levato: deinde quasi cuneum ferreum vel osseum inter corticem et materiem,
ne minus digitos tres, sed lente demittito, ne
<span class="br"></span><span class="lineNumber">4</span><span class="br"></span>laedas aut rumpas corticem. Postea surculos, quos inserere voles, falce acuta ab ima parte eradito tam alte quam cuneum demisisti, sed ita ne medullam neve alterius partis corticem laedas: ubi surculos paratos habueris, cuneum vellito, statimque surculos demittito in ea foramina, quae cuneo adacto inter corticem et materiem facta sunt. Ea autem fine,<a class="footnoteLink" href="#note_LCL408_398_2" id="target_note_LCL408_398_2"><sup>2</sup></a> qua adraseris, surculos demittito ita, ut sex digitis de arbore exstent. In una autem arbore duos aut tres ramulos figito, dum ne minus quaternum digitorum


</p></section><notes><section class="footnotes"><ul><li class="note" id="note_LCL408_398_1"><a class="footnoteCrossrefLink" href="#target_note_LCL408_398_1" title="Click to highlight in text"><sup class="lineRef">1</sup>anni circulis <span class="italic">Aac.</span></a></li><script type="text/javascript">document.getElementById('note_LCL408_398_1').style.display = "none";</script><li class="note" id="note_LCL408_398_2"><a class="footnoteCrossrefLink" href="#target_note_LCL408_398_2" title="Click to highlight in text"><sup class="lineRef">2</sup>fine <span class="italic">S</span>: fines <span class="italic">Aac.</span></a></li><script type="text/javascript">document.getElementById('note_LCL408_398_2').style.display = "none";</script></ul></section></notes></section>