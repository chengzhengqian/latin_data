<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

quae simulatque immorata<a class="footnoteLink" href="#note_LCL408_374_1" id="target_note_LCL408_374_1"><sup>1</sup></a> est, corrumpit vitem, vermesque et alia creat animalia, quae materiam exedunt. Plagas autem rotundas<a class="footnoteLink" href="#note_LCL408_374_2" id="target_note_LCL408_374_2"><sup>2</sup></a> facito: nam
<span class="br"></span><span class="lineNumber">2</span><span class="br"></span>celerius cicatricem ducunt. Sarmenta lata, vetera, male nata, contorta, omnia haec praecidito: novella et fructuaria, et interdum sobolem idoneam, si iam superficies parum valebit, submittito bracchiaque conservato. Quam celerrime poteris putationem perficito. Arida et vetera, falce quae amputari non possunt, acuta dolabra abradito. In agro macro et sicco vineam imbecillam ante brumam<a class="footnoteLink" href="#note_LCL408_374_3" id="target_note_LCL408_374_3"><sup>3</sup></a> putato: quam partem non deputaveris, circa calend. Febr. repetito:
ab. idibus Decemb. ad idus Ianuarias ferro
<span class="br"></span><span class="lineNumber">3</span><span class="br"></span>tangi vitem et arborem non convenit. Cum vitem putabis, inter duas gemmas secato: nam si iuxta ipsam gemmam secueris, laborabit,<a class="footnoteLink" href="#note_LCL408_374_4" id="target_note_LCL408_374_4"><sup>4</sup></a> nec materiam citabit. Cicatrix autem semper deorsum spectet, ita neque aqua sole laborabit, humoremque recte capiet. In agro crasso validaque vinea plures gemmas et palmas relinquito, in exili pauciores. Sicubi in vite bracchium desiderabis,<a class="footnoteLink" href="#note_LCL408_374_5" id="target_note_LCL408_374_5"><sup>5</sup></a> falce acuta semel aut bis eo loco alte instar digiti mucrone ferito. Bracchium quamvis longum cave totum tollas, nisi si totum aruerit.</p>
<span class="br"></span><span class="lineNumber">4</span><span class="br"></span><p>Vineam novellam ante brumam ablaqueatam habeto, ut omnes imbres limumque concipiat. Vites arboresque quo citius ablaqueaveris, erunt





</p></section><notes><section class="footnotes"><ul><li class="note" id="note_LCL408_374_1"><a class="footnoteCrossrefLink" href="#target_note_LCL408_374_1" title="Click to highlight in text"><sup class="lineRef">1</sup>inmortale <span class="italic">SAac.</span></a></li><script type="text/javascript">document.getElementById('note_LCL408_374_1').style.display = "none";</script><li class="note" id="note_LCL408_374_2"><a class="footnoteCrossrefLink" href="#target_note_LCL408_374_2" title="Click to highlight in text"><sup class="lineRef">2</sup>rotundos <span class="italic">SA.</span></a></li><script type="text/javascript">document.getElementById('note_LCL408_374_2').style.display = "none";</script><li class="note" id="note_LCL408_374_3"><a class="footnoteCrossrefLink" href="#target_note_LCL408_374_3" title="Click to highlight in text"><sup class="lineRef">3</sup>ante brumam <span class="italic">a</span>: ad brumã <span class="italic">S</span>: an brumãn <span class="italic">A.</span></a></li><script type="text/javascript">document.getElementById('note_LCL408_374_3').style.display = "none";</script><li class="note" id="note_LCL408_374_4"><a class="footnoteCrossrefLink" href="#target_note_LCL408_374_4" title="Click to highlight in text"><sup class="lineRef">4</sup>laborabit <span class="italic">a</span>: laboravit <span class="italic">SAc.</span></a></li><script type="text/javascript">document.getElementById('note_LCL408_374_4').style.display = "none";</script><li class="note" id="note_LCL408_374_5"><a class="footnoteCrossrefLink" href="#target_note_LCL408_374_5" title="Click to highlight in text"><sup class="lineRef">5</sup>desideravit <span class="italic">SAac.</span></a></li><script type="text/javascript">document.getElementById('note_LCL408_374_5').style.display = "none";</script></ul></section></notes></section>