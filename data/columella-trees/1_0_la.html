<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<h3><span class="ac">De Arboribus</span></h3>
<p>I. Quoniam de cultu agrorum abunde primo volumine
praecepisse videmur, non intempestiva erit arborum virgultorumque cura, quae vel maxima pars habetur rei rusticae. Placet igitur, sicuti Vergilio, nobis quoque duo esse genera surculorum: quorum alterum sua sponte gignitur, alterum cura mortalium procedit. Illud, quod non ope humana provenit, materiae est magis aptum: hoc cui labor adhibetur,
<span class="br"></span><span class="lineNumber">2</span><span class="br"></span>idoneum fructibus. De hoc<a class="footnoteLink" href="#note_LCL408_342_1" id="target_note_LCL408_342_1"><sup>1</sup></a> itaque praecipiendum est, atque id ipsum genus tripartito dividitur: nam ex surculo vel arbor procedit, ut olea, ficus, pirus; vel frutex, ut violae,<a class="footnoteLink" href="#note_LCL408_342_2" id="target_note_LCL408_342_2"><sup>2</sup></a> rosae, harundines; vel tertium quiddam, quod neque arborem neque fruticem proprie dixerimus, sicuti est vitis. Arborum et fruticum docebimus cultum, si prius de vitibus praeceperimus.</p>
<span class="br"></span><span class="lineNumber">3</span><span class="br"></span><p>Qui vineam vel arbustum constituere volet, seminaria prius facere debebit: sic enim sciet cuius generis vitem positurus sit. Nam quae pretio parata


</p></section><notes><section class="footnotes"><ul><li class="note" id="note_LCL408_342_1"><a class="footnoteCrossrefLink" href="#target_note_LCL408_342_1" title="Click to highlight in text"><sup class="lineRef">1</sup>fructibus. De hoc <span class="italic">Lundström</span>: fructibunde <span class="italic">S</span>: fructib, unde hoc <span class="italic">A.</span></a></li><script type="text/javascript">document.getElementById('note_LCL408_342_1').style.display = "none";</script><li class="note" id="note_LCL408_342_2"><a class="footnoteCrossrefLink" href="#target_note_LCL408_342_2" title="Click to highlight in text"><sup class="lineRef">2</sup>violę <span class="italic">S</span>: olivę <span class="italic">Aac.</span></a></li><script type="text/javascript">document.getElementById('note_LCL408_342_2').style.display = "none";</script></ul></section></notes></section>