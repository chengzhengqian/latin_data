<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>genus surculi omni generi arboris inseri. Quod ne longiori exordio legentes fatigemus, unum quasi exemplum subiciemus, qua similitudine quod quisque genus volet omni arbori poterit inserere.</p>
<span class="br"></span><span class="lineNumber">3</span><span class="br"></span><p>Scrobem quoquoversus pedum quattuor ab arbore olivae tam longe fodito, ut extremi rami oleae possint eam contingere. In scrobem deinde fici arbusculam
deponito, diligentiamque adhibeto, ut robusta et nitida fiat. Post triennium aut quinquennium, cum iam satis amplum incrementum ceperit,<a class="footnoteLink" href="#note_LCL408_404_1" id="target_note_LCL408_404_1"><sup>1</sup></a> ramum olivae qui videbitur nitidissimus, deflecte, et ad crus arboris ficulneae religa: atque ita amputatis ceteris ramulis et tantum cacumina, quae inserere voles, relinquito: tum arborem fici detruncato, plagamque
<span class="br"></span><span class="lineNumber">4</span><span class="br"></span>levato, et mediam<a class="footnoteLink" href="#note_LCL408_404_2" id="target_note_LCL408_404_2"><sup>2</sup></a> cuneo findito. Cacumina deinde olivae, sicuti matri inhaerent, utraque parte adradito, et ita fissurae fici aptato. cuneumque eximito, et diligenter colligato, ne qua vi revellantur. Sic interposito
triennio coalescet ficus olivae: et tum demum quarto anno, cum bene coierint,<a class="footnoteLink" href="#note_LCL408_404_3" id="target_note_LCL408_404_3"><sup>3</sup></a> velut propaginis ramulos olivae ramos a matre resecabis. Hoc modo omne genus in omnem arborem inseritur.</p>
<p>XXVIII. Cytisum, quod Graeci aut zeas, aut carnicin, aut tripharin vocant,<a class="footnoteLink" href="#note_LCL408_404_4" id="target_note_LCL408_404_4"><sup>4</sup></a> quam plurimum habere expedit, quod gallinis, apibus, ovibus, capris, bubus quoque, et omni generi pecudum utilissimum est, quod ex eo cito pinguescit, et lactis plurimum praebet ovibus:<a class="footnoteLink" href="#note_LCL408_404_5" id="target_note_LCL408_404_5"><sup>5</sup></a> tum etiam quod octo mensibus





</p></section><notes><section class="footnotes"><ul><li class="note" id="note_LCL408_404_1"><a class="footnoteCrossrefLink" href="#target_note_LCL408_404_1" title="Click to highlight in text"><sup class="lineRef">1</sup>coeperit <span class="italic">A.</span></a></li><script type="text/javascript">document.getElementById('note_LCL408_404_1').style.display = "none";</script><li class="note" id="note_LCL408_404_2"><a class="footnoteCrossrefLink" href="#target_note_LCL408_404_2" title="Click to highlight in text"><sup class="lineRef">2</sup>medium <span class="italic">Sc.</span></a></li><script type="text/javascript">document.getElementById('note_LCL408_404_2').style.display = "none";</script><li class="note" id="note_LCL408_404_3"><a class="footnoteCrossrefLink" href="#target_note_LCL408_404_3" title="Click to highlight in text"><sup class="lineRef">3</sup>coierint <span class="italic">Schneider</span>: poterit <span class="italic">SAac.</span></a></li><script type="text/javascript">document.getElementById('note_LCL408_404_3').style.display = "none";</script><li class="note" id="note_LCL408_404_4"><a class="footnoteCrossrefLink" href="#target_note_LCL408_404_4" title="Click to highlight in text"><sup class="lineRef">4</sup>quod . . . vocant <span class="italic">om. S.</span></a></li><script type="text/javascript">document.getElementById('note_LCL408_404_4').style.display = "none";</script><li class="note" id="note_LCL408_404_5"><a class="footnoteCrossrefLink" href="#target_note_LCL408_404_5" title="Click to highlight in text"><sup class="lineRef">5</sup>ovis <span class="italic">S</span>: ovib, <span class="italic">A.</span></a></li><script type="text/javascript">document.getElementById('note_LCL408_404_5').style.display = "none";</script></ul></section></notes></section>