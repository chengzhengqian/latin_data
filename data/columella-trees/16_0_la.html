<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<p>IX. Est etiam genus insitionis, quod uvas tales creat, in quibus varii generis ac saporis<a class="footnoteLink" href="#note_LCL408_372_1" id="target_note_LCL408_372_1"><sup>1</sup></a> colorisque reperiuntur acini. Hoc autem ratione tali efficitur: Quattuor vel quinque sive etiam plures voles virgas diversi generis sumito, easque diligenter et aequaliter compositas colligato, deinde in tubulum fictilem vel cornu arcte inserito, ita ut aliquantum exstent ab utraque parte, easque partes, quae exstabunt, resolvito, in scrobem deinde ponito, et terra stercorata
<span class="br"></span><span class="lineNumber">2</span><span class="br"></span>obruito, ac rigato, donec gemmas agant. Cum inter se virgae cohaeserint, post biennium aut triennium facta iam unitate, dissolves tubulum, et circa medium fere crus, ubi maxime videbuntur coisse, vitem serra praecidito, et plagam levato, terramque minutam aggerato, ita ut tribus digitis alte plagam operiat: ex eo codice cum egerit coles, duos optimos submittito, reliquos deicito: sic uvae nascentur, quales proposuimus.</p>
<span class="br"></span><span class="lineNumber">3</span><span class="br"></span><p>Malleolum findito ita, ne gemmae laedantur, medullamque omnem eradito, tum demum in se compositum colligato, sic ne gemmas allidas,<a class="footnoteLink" href="#note_LCL408_372_2" id="target_note_LCL408_372_2"><sup>2</sup></a> atque ita terra stercorata deponito, et rigato. Cum coles agere coeperit, saepe et alte refodito. Adulta vitis tales uvas sine vinaceis creabit.</p>
<p>X. Vindemia facta, statim putare incipito ferramentis
quam optimis et acutissimi<span class="italic">S</span>: ita plagae<a class="footnoteLink" href="#note_LCL408_372_3" id="target_note_LCL408_372_3"><sup>3</sup></a> leves fient, neque in vite aqua consistere poterit:



</p></section><notes><section class="footnotes"><ul><li class="note" id="note_LCL408_372_1"><a class="footnoteCrossrefLink" href="#target_note_LCL408_372_1" title="Click to highlight in text"><sup class="lineRef">1</sup>ac saporis <span class="italic">om. Aac.</span></a></li><script type="text/javascript">document.getElementById('note_LCL408_372_1').style.display = "none";</script><li class="note" id="note_LCL408_372_2"><a class="footnoteCrossrefLink" href="#target_note_LCL408_372_2" title="Click to highlight in text"><sup class="lineRef">2</sup>allides <span class="italic">c</span>: alliges <span class="italic">SAa.</span></a></li><script type="text/javascript">document.getElementById('note_LCL408_372_2').style.display = "none";</script><li class="note" id="note_LCL408_372_3"><a class="footnoteCrossrefLink" href="#target_note_LCL408_372_3" title="Click to highlight in text"><sup class="lineRef">3</sup>acutissimis ita plage <span class="italic">S</span>: acutissima sit aplage <span class="italic">A.</span></a></li><script type="text/javascript">document.getElementById('note_LCL408_372_3').style.display = "none";</script></ul></section></notes></section>