<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

habebit: eam duobus digitis quadratis circumsignato,
ut medio gemma sit et ita acuto scalpello circumcisam,<a class="footnoteLink" href="#note_LCL408_402_1" id="target_note_LCL408_402_1"><sup>1</sup></a> delibrato diligenter, ne gemmam laedas. Item quam arborem inserere voles, in ea nitidissimum ramum eligito, et eiusdem spatii corticem circumcidito, et a materie<a class="footnoteLink" href="#note_LCL408_402_2" id="target_note_LCL408_402_2"><sup>2</sup></a> delibrato; deinde in eam partem, quam nudaveras, gemmam, quam ex altera arbore sumpseras, aptato ita, ut emplastrum
<span class="br"></span><span class="lineNumber">9</span><span class="br"></span>circumcisae parti conveniat. Ubi haec feceris, circa gemmam bene vincito, ita ne laedas: deinde commissuras
et vincula luto oblinito, spatio relicto, qua gemma libere germinet. Materiem, quam inseveris, si sobolem vel supra ramum habebit, omnia praecidito,
ne quid sit quo possit succus avocari, aut cui magis quam insito serviat. Post unum et vicesimum diem solvito emplastrum. Hoc genere optime etiam olea inseritur. Quartum illud genus insitionis iam docuimus, cum de vitibus disputavimus: itaque supervacuum est hoc loco repetere<a class="footnoteLink" href="#note_LCL408_402_3" id="target_note_LCL408_402_3"><sup>3</sup></a> iam traditam rationem terebrationis.</p>
<p>XXVII. Sed cum antiqui negaverint posse omne genus surculorum in omnem arborem inseri, et illam quasi<a class="footnoteLink" href="#note_LCL408_402_4" id="target_note_LCL408_402_4"><sup>4</sup></a> finitionem, qua nos paulo ante usi sumus, veluti quandam legem sanxerint, eos tantum surculos posse coalescere, qui sint cortice ac libro et fructu consimiles iis arboribus, quibus inseruntur, existimavimus
errorem huius opinionis discutiendum, tradendamque posteris rationem, qua possit omne
 





</p></section><notes><section class="footnotes"><ul><li class="note" id="note_LCL408_402_1"><a class="footnoteCrossrefLink" href="#target_note_LCL408_402_1" title="Click to highlight in text"><sup class="lineRef">1</sup>circumcisam <span class="italic">Lundström</span>: circũcisę <span class="italic">S</span>: circũcisae <span class="italic">A.</span></a></li><script type="text/javascript">document.getElementById('note_LCL408_402_1').style.display = "none";</script><li class="note" id="note_LCL408_402_2"><a class="footnoteCrossrefLink" href="#target_note_LCL408_402_2" title="Click to highlight in text"><sup class="lineRef">2</sup>a materie <span class="italic">S</span>: materiae <span class="italic">A</span>: materie <span class="italic">ac.</span></a></li><script type="text/javascript">document.getElementById('note_LCL408_402_2').style.display = "none";</script><li class="note" id="note_LCL408_402_3"><a class="footnoteCrossrefLink" href="#target_note_LCL408_402_3" title="Click to highlight in text"><sup class="lineRef">3</sup>hoc loco repetere <span class="italic">S</span>: hoc corepetere <span class="italic">A.</span></a></li><script type="text/javascript">document.getElementById('note_LCL408_402_3').style.display = "none";</script><li class="note" id="note_LCL408_402_4"><a class="footnoteCrossrefLink" href="#target_note_LCL408_402_4" title="Click to highlight in text"><sup class="lineRef">4</sup>quasi <span class="italic">S</span>: quas <span class="italic">Aac.</span></a></li><script type="text/javascript">document.getElementById('note_LCL408_402_4').style.display = "none";</script></ul></section></notes></section>