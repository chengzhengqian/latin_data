<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2"><p class="noindent">

inter eos sit spatium. Pro arboris magnitudine
<span class="br"></span><span class="lineNumber">5</span><span class="br"></span>et corticis bonitate haec facito. Cum omnes surculos, quos arbor patietur, demiseris, libro ulmi vel vimine arborem astringito: postea paleato luto bene subacto oblinito totam plagam, et spatium quod est inter surculos usque eo, ut duobus digitis insita exstent: supra lutum muscum imponito, et ita
<span class="br"></span><span class="lineNumber">6</span><span class="br"></span>alligato, ne pluvia dilabatur. Si pusillam arborem inserere voles, iuxta terram abscindito, ita ut sesquipedem
a terra exstet. Cum deinde abscideris, plagam diligenter levato, et medium truncum acuto scalpro modice findito, ita ut fissura trium digitorum sit. In eam deinde cuneum, quoad patietur,<a class="footnoteLink" href="#note_LCL408_400_1" id="target_note_LCL408_400_1"><sup>1</sup></a> inserito, et surculos ex utraque parte adrasos demittito, ita ut librum seminis libro arboris aequalem facias. Cum surculos diligenter aptaveris, cuneum vellito: deinde arborem, ut supra dixi, alligato et oblinito: dein terram<a class="footnoteLink" href="#note_LCL408_400_2" id="target_note_LCL408_400_2"><sup>2</sup></a> circa arborem aggerato usque ad ipsum insitum. Ea res a vento et calore maxime tuebitur.</p>
<span class="br"></span><span class="lineNumber">7</span><span class="br"></span><p>Tertium genus insitionis, cum sit subtilissimum, non omni generi arborum<a class="footnoteLink" href="#note_LCL408_400_3" id="target_note_LCL408_400_3"><sup>3</sup></a> idoneum est: et fere eae recipiunt talem insitionem, quae humidum succosumque
et validum librum habent, sicuti ficus. Nam et lactis plurimum remittit, et corticem robustum
<span class="br"></span><span class="lineNumber">8</span><span class="br"></span>habet. Optime itaque ea inseritur tali ratione. Ex qua arbore inserere voles, in ea quaerito novellos et nitidos ramos. In his deinde observato gemmam, quae bene apparebit, certamque spem germinis



</p></section><notes><section class="footnotes"><ul><li class="note" id="note_LCL408_400_1"><a class="footnoteCrossrefLink" href="#target_note_LCL408_400_1" title="Click to highlight in text"><sup class="lineRef">1</sup>quoad patietur <span class="italic">Schneider</span>: qđ is patetur <span class="italic">SA</span>: quod is patietur <span class="italic">a</span>: quod his patietur <span class="italic">c.</span></a></li><script type="text/javascript">document.getElementById('note_LCL408_400_1').style.display = "none";</script><li class="note" id="note_LCL408_400_2"><a class="footnoteCrossrefLink" href="#target_note_LCL408_400_2" title="Click to highlight in text"><sup class="lineRef">2</sup>terra <span class="italic">S</span>: tr̃a <span class="italic">A.</span></a></li><script type="text/javascript">document.getElementById('note_LCL408_400_2').style.display = "none";</script><li class="note" id="note_LCL408_400_3"><a class="footnoteCrossrefLink" href="#target_note_LCL408_400_3" title="Click to highlight in text"><sup class="lineRef">3</sup>arborum <span class="italic">om. Aac.</span></a></li><script type="text/javascript">document.getElementById('note_LCL408_400_3').style.display = "none";</script></ul></section></notes></section>