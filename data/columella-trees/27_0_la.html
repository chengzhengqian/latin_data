<section class="div1 language" lang="la"><header><hgroup><h1>Lucius Junius Moderatus Columella</h1></hgroup></header><section class="div2">
<p>XXIII. Malum Punicum vere usque in cal. Apriles recte seritur. Quod si acidum aut minus dulcem fructum feret, hoc modo emendabitur. Stercore suillo et humano et lotio humano veteri radices rigato. Ea res et fertilem arborem reddet, et primitivos annos fructum vinosum, postea vero etiam dulcem et apyrinum facit. Nos exiguum admodum laser Cyrenaicum<a class="footnoteLink" href="#note_LCL408_394_1" id="target_note_LCL408_394_1"><sup>1</sup></a> vino diluimus, et ita cacumina arboris summa oblevimus: ea res emendavit acorem malorum.
<span class="br"></span><span class="lineNumber">2</span><span class="br"></span>Mala Punica ne rumpantur in arbore, remedio placuit lapides tres, si, cum seres arborem, ad radicem ipsam collocaveris. At si iam arborem satam habueris, scillam secundum radices arboris serito. Alio modo, cum iam matura mala fuerint, antequam rumpantur, petiolos, quibus pendent, intorqueto. Eo modo servabuntur etiam<a class="footnoteLink" href="#note_LCL408_394_2" id="target_note_LCL408_394_2"><sup>2</sup></a> anno toto.</p>
<p>XXIV. Piros<a class="footnoteLink" href="#note_LCL408_394_3" id="target_note_LCL408_394_3"><sup>3</sup></a> autumno ante brumam serito, ita ut minime dies quinque et viginti ad brumam supersint. Quae ut sint feraces, cum iam adoleverint, alte ablaqueato, et iuxta ipsam radicem truncum findito, et in fissuram cuneum pineum tedae adicito, et ibi relinquito: deinde obruta ablaqueatione cinerem supra terram spargito.</p>
<p>XXV. Mala aestiva, cydonea,<a class="footnoteLink" href="#note_LCL408_394_4" id="target_note_LCL408_394_4"><sup>4</sup></a> sorba, pruna, post mediam hiemem usque in idus Febr. serito. Morum<a class="footnoteLink" href="#note_LCL408_394_5" id="target_note_LCL408_394_5"><sup>5</sup></a> ab idibus Febr. usque in aequinoctium vernum recte seres. Siliquam Graecam, quam quidam ceratium vocant, item Persicum ante brumam per autumnum








</p></section><notes><section class="footnotes"><ul><li class="note" id="note_LCL408_394_1"><a class="footnoteCrossrefLink" href="#target_note_LCL408_394_1" title="Click to highlight in text"><sup class="lineRef">1</sup>Lacer cirenaicum <span class="italic">a</span>: Lacire nai cũ <span class="italic">S</span>: laci renai cũ <span class="italic">A.</span></a></li><script type="text/javascript">document.getElementById('note_LCL408_394_1').style.display = "none";</script><li class="note" id="note_LCL408_394_2"><a class="footnoteCrossrefLink" href="#target_note_LCL408_394_2" title="Click to highlight in text"><sup class="lineRef">2</sup>et cũ <span class="italic">A</span>: et cum <span class="italic">ac.</span></a></li><script type="text/javascript">document.getElementById('note_LCL408_394_2').style.display = "none";</script><li class="note" id="note_LCL408_394_3"><a class="footnoteCrossrefLink" href="#target_note_LCL408_394_3" title="Click to highlight in text"><sup class="lineRef">3</sup>pirus <span class="italic">S</span>: prius <span class="italic">Aa.</span></a></li><script type="text/javascript">document.getElementById('note_LCL408_394_3').style.display = "none";</script><li class="note" id="note_LCL408_394_4"><a class="footnoteCrossrefLink" href="#target_note_LCL408_394_4" title="Click to highlight in text"><sup class="lineRef">4</sup>cythonea <span class="italic">SAa</span>: citonea <span class="italic">c.</span></a></li><script type="text/javascript">document.getElementById('note_LCL408_394_4').style.display = "none";</script><li class="note" id="note_LCL408_394_5"><a class="footnoteCrossrefLink" href="#target_note_LCL408_394_5" title="Click to highlight in text"><sup class="lineRef">5</sup>morum <span class="italic">vett. edd.</span>: marum <span class="italic">S</span>: mabrum <span class="italic">Aac.</span></a></li><script type="text/javascript">document.getElementById('note_LCL408_394_5').style.display = "none";</script></ul></section></notes></section>