<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">Palladiaque comas innexus harundine Triton</span><span class="linebreak"></span>
<span class="line">edomitis veheretur aquis et in aere trementem</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>succinctae famulum ferrent Atlanta cohortes,</span><span class="linebreak"></span>
<span class="line">ipse Iugurthinam subiturus carcere poenam</span><span class="linebreak"></span>
<span class="line">praeberet fera colla iugo, vi captus et armis,</span><span class="linebreak"></span>
<span class="line">non Bocchi Syllaeque dolis.</span><span class="linebreak"></span>
<span class="line indent14">â€œSed prima remitto.</span><span class="linebreak"></span>
<span class="line">num praesens etiam Getici me laurea belli</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>declinare potest? sedesve capacior ulla</span><span class="linebreak"></span>
<span class="line">tantae laudis erit? tua te benefacta morantem</span><span class="linebreak"></span>
<span class="line">conveniunt, meritisque suis obnoxia virtus</span><span class="linebreak"></span>
<span class="line">quod servavit amat. iam flavescentia centum</span><span class="linebreak"></span>
<span class="line">messibus aestivae detondent Gargara falces,</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>spectatosque iterum nulli celebrantia ludos</span><span class="linebreak"></span>
<span class="line">circumflexa rapit centenus saecula consul:</span><span class="linebreak"></span>
<span class="line">his annis, qui lustra mihi bis dena recensent,</span><span class="linebreak"></span>
<span class="line">nostra ter Augustos intra pomeria vidi,</span><span class="linebreak"></span>
<span class="line">temporibus variis; eadem sed causa tropaei</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>civilis dissensus erat. venere superbi,</span><span class="linebreak"></span>
<span class="line">scilicet ut Latio respersos sanguine currus</span><span class="linebreak"></span>
<span class="line">adspicerem! quisquamne piae laetanda parenti</span><span class="linebreak"></span>
<span class="line">natorum lamenta putet? periere tyranni,</span><span class="linebreak"></span>
<span class="line">sed nobis periere tamen. cum Gallica vulgo</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>proelia iactaret, tacuit Pharsalica Caesar.</span><span class="linebreak"></span>
<span class="line">namque inter socias acies cognataque signa</span><span class="linebreak"></span>
<span class="line">ut vinci miserum, numquam vicisse decorum.</span><span class="linebreak"></span>
<span class="line">restituat priscum per te iam gloria morem</span><span class="linebreak"></span>
<span class="line">verior, et fructum sincerae laudis ab hoste</span><span class="linebreak"></span>
</p></section><notes></notes></section>