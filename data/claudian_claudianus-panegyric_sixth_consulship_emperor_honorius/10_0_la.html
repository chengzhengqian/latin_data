<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">flectere terrenis meditatur frena lacertis</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>mortalique diem sperat diffundere vultu?</span><span class="linebreak"></span>
<span class="line">crede mihi, simili bacchatur crimine, quisquis</span><span class="linebreak"></span>
<span class="line">adspirat Romae spoliis aut Solis habenis.‚Äù</span><span class="linebreak"></span>
<span class="line indent1">Sic fatus Ligures Venetosque erectior amnes</span><span class="linebreak"></span>
<span class="line">magna voce ciet. frondentibus umida ripis</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>colla levant: pulcher Ticinus et Addua visu</span><span class="linebreak"></span>
<span class="line">caerulus et velox Athesis tardusque meatu</span><span class="linebreak"></span>
<span class="line">Mincius inque novem consurgens ora Timavus.</span><span class="linebreak"></span>
<span class="line">insultant omnes profugo pacataque laetum</span><span class="linebreak"></span>
<span class="line">invitant ad prata pecus; iam Pana Lycaeum,</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>iam Dryadas revocant et rustica numina Faunos.</span><span class="linebreak"></span>
<span class="line indent1">Tu quoque non parvum Getico, Verona, triumpho</span><span class="linebreak"></span>
<span class="line">adiungis cumulum, nec plus Pollentia rebus</span><span class="linebreak"></span>
<span class="line">contulit Ausoniis aut moenia vindicis Hastae.</span><span class="linebreak"></span>
<span class="line">hic, rursus dum pacta movet damnisque coactus</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>extremo mutare parat praesentia casu,</span><span class="linebreak"></span>
<span class="line">nil sibi periurum sensit prodesse furorem</span><span class="linebreak"></span>
<span class="line">converti nec fata loco, multisque suorum</span><span class="linebreak"></span>
<span class="line">diras pavit aves, inimicaque corpora volvens</span><span class="linebreak"></span>
<span class="line">Ionios Athesis mutavit sanguine fluctus.</span><span class="linebreak"></span>
<span class="line indent1"><span class="br"></span><span class="lineNumber">210</span><span class="br"></span>Oblatum Stilicho violato foedere Martem</span><span class="linebreak"></span>
<span class="line">omnibus adripuit votis, ubi Roma periclo</span><span class="linebreak"></span>
<span class="line">iam procul et belli medio Padus arbiter ibat.</span><span class="linebreak"></span>
<span class="line">iamque opportunam motu strepuisse rebelli</span><span class="linebreak"></span>
<span class="line">gaudet perfidiam praebensque exempla labori</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>sustinet accensos aestivo pulvere soles.</span><span class="linebreak"></span>
<span class="line">ipse manu metuendus adest inopinaque cunctis</span><span class="linebreak"></span>
</p></section><notes></notes></section>