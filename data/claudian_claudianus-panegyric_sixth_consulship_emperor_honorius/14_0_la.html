<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">Romanus carasque nurus praedamque tenebat.</span><span class="linebreak"></span>
<span class="line">hoc magis exertum raperem succinctior agmen.</span><span class="linebreak"></span>
<span class="line indent1"><span class="br"></span><span class="lineNumber">300</span><span class="br"></span>“Heu, quibus insidiis, qua me circumdedit arte</span><span class="linebreak"></span>
<span class="line">fatalis semper Stilicho! dum parcere fingit,</span><span class="linebreak"></span>
<span class="line">rettudit<a class="footnoteLink" href="#note_LCL136_96_1" id="target_note_LCL136_96_1"><sup>1</sup></a> hostiles animos bellumque remenso</span><span class="linebreak"></span>
<span class="line">evaluit transferre Pado. pro foedera saevo</span><span class="linebreak"></span>
<span class="line">deteriora iugo! tunc vis extincta Getarum;</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>tunc mihi, tunc letum pepigi. violentior armis</span><span class="linebreak"></span>
<span class="line">omnibus expugnat nostram clementia gentem,</span><span class="linebreak"></span>
<span class="line">Mars gravior sub pace latet, capiorque vicissim</span><span class="linebreak"></span>
<span class="line">fraudibus ipse meis. quis iam solacia fesso</span><span class="linebreak"></span>
<span class="line">consiliumve dabit? socius suspectior hoste.</span><span class="linebreak"></span>
<span class="line indent1"><span class="br"></span><span class="lineNumber">310</span><span class="br"></span>“Atque utinam cunctos licuisset perdere bello!</span><span class="linebreak"></span>
<span class="line">nam quisquis duro cecidit certamine, numquam</span><span class="linebreak"></span>
<span class="line">desinit esse meus. melius mucrone perirent,</span><span class="linebreak"></span>
<span class="line">auferretque mihi luctu leviore sodales</span><span class="linebreak"></span>
<span class="line">victa manus quam laesa fides. nullusne clientum</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>permanet? offensi comites, odere propinqui.</span><span class="linebreak"></span>
<span class="line">quid moror invisam lucem? qua sede recondam</span><span class="linebreak"></span>
<span class="line">naufragii fragmenta mei? quaeve arva requiram,</span><span class="linebreak"></span>
<span class="line">in quibus haud umquam Stilicho nimiumque potentis</span><span class="linebreak"></span>
<span class="line">Italiae nomen nostras circumsonet aures?”</span><span class="linebreak"></span>
<span class="line indent1">Haec memorans instante fugam Stilichone tetendit</span><span class="linebreak"></span>
<span class="line"><span class="br"></span><span class="lineNumber">321</span><span class="br"></span>expertas horrens aquilas; comitatur euntem</span><span class="linebreak"></span>
<span class="line">Pallor et atra Fames et saucia lividus ora</span><span class="linebreak"></span>
<span class="line">Luctus et inferno stridentes agmine Morbi.</span><span class="linebreak"></span>
<span class="line">lustralem tum rite facem, cui lumen odorum</span><span class="linebreak"></span>
</p></section><notes><section class="footnotes"><ul><li class="note" id="note_LCL136_96_1"><a class="footnoteCrossrefLink" href="#target_note_LCL136_96_1" title="Click to highlight in text"><sup class="lineRef">1</sup>rettudit <span class="italic">Isengr. mg.; Birt reads</span> rettulit, <span class="italic">following EVA.</span></a></li><script type="text/javascript">document.getElementById('note_LCL136_96_1').style.display = "none";</script></ul></section></notes></section>