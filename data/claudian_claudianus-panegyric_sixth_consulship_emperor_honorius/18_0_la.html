<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">405</span><span class="br"></span>desuetum iam redde mihi iustisque furoris</span><span class="linebreak"></span>
<span class="line">externi spoliis sontes absolve triumphos.</span><span class="linebreak"></span>
<span class="line indent1">“Quem, precor, ad finem laribus seiuncta potestas</span><span class="linebreak"></span>
<span class="line">exulat imperiumque suis a sedibus errat?cur mea quae cunctis tribuere palatia nomen</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>neglecto squalent senio? nec creditur orbis</span><span class="linebreak"></span>
<span class="line">illinc posse regi? medium non deserit umquam</span><span class="linebreak"></span>
<span class="line">caeli Phoebus iter, radiis tamen omnia lustrat.</span><span class="linebreak"></span>
<span class="line">segnius an veteres Histrum Rhenumque tenebant,</span><span class="linebreak"></span>
<span class="line">qui nostram coluere domum? leviusve timebant</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>Tigris et Euphrates, cum foedera Medus et Indus</span><span class="linebreak"></span>
<span class="line">hinc peteret pacemque mea speraret ab arce?hic illi mansere viri, quos mutua virtus</span><span class="linebreak"></span>
<span class="line">legit et in nomen Romanis rebus adoptans</span><span class="linebreak"></span>
<span class="line">iudicio pulchram seriem, non sanguine duxit;</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>hic proles atavum deducens Aelia Nervam</span><span class="linebreak"></span>
<span class="line">tranquillique Pii bellatoresque Severi.</span><span class="linebreak"></span>
<span class="line">hunc civis dignare chorum conspectaque dudum</span><span class="linebreak"></span>
<span class="line">ora refer, pompam recolens ut mente priorem,</span><span class="linebreak"></span>
<span class="line"><span class="br"></span><span class="lineNumber">424</span><span class="br"></span>quem tenero patris comitem susceperat aevo,</span><span class="linebreak"></span>
<span class="line">nunc duce cum socero iuvenem te Thybris adoret.”</span><span class="linebreak"></span>
<span class="line indent1">Orantem medio princeps sermone refovit:</span><span class="linebreak"></span>
<span class="line">“numquam aliquid frustra per me voluisse dolebis,</span><span class="linebreak"></span>
<span class="line">o dea, nec legum fas est occurrere matri.</span><span class="linebreak"></span>
<span class="line">sed nec post Libyam (falsis ne perge querellis</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>incusare tuos) patriae mandata vocantis</span><span class="linebreak"></span>
<span class="line">sprevimus: advectae misso Stilichone curules,</span><span class="linebreak"></span>
<span class="line">ut nostras tibi, Roma, vices pro principe consul</span><span class="linebreak"></span>
<span class="line">impleret generoque socer. vidistis in illo</span><span class="linebreak"></span>
</p></section><notes></notes></section>