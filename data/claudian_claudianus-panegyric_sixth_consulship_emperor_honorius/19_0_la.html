<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">me quoque; sic credit pietas non sanguine solo,</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>sed claris potius factis experta parentem.</span><span class="linebreak"></span>
<span class="line">cuncta quidem centum nequeam perstringere linguis,</span><span class="linebreak"></span>
<span class="line">quae pro me mundoque gerit; sed ab omnibus unum,</span><span class="linebreak"></span>
<span class="line">si fama necdum patuit, te, Roma, docebo</span><span class="linebreak"></span>
<span class="line">subiectum nostris oculis et cuius agendi</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>spectator vel causa fui.</span><span class="linebreak"></span>
<span class="line indent13">â€œPopulator Achivae</span><span class="linebreak"></span>
<span class="line">Bistoniaeque plagae, crebris successibus amens</span><span class="linebreak"></span>
<span class="line">et ruptas animis spirans inmanibus Alpes</span><span class="linebreak"></span>
<span class="line">iam Ligurum trepidis admoverat agmina muris</span><span class="linebreak"></span>
<span class="line">tutior auxilio brumae (quo gentibus illis</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>sidere consueti favet inclementia caeli)</span><span class="linebreak"></span>
<span class="line">meque minabatur calcato obsidere vallo</span><span class="linebreak"></span>
<span class="line">spem vano terrore fovens, si forte, remotis</span><span class="linebreak"></span>
<span class="line">praesidiis, urgente metu, qua vellet obirem</span><span class="linebreak"></span>
<span class="line">condicione fidem; nec me timor impulit ullus</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>et duce venturo fretum memoremque tuorum,</span><span class="linebreak"></span>
<span class="line">Roma, ducum, quibus haud umquam vel morte parata</span><span class="linebreak"></span>
<span class="line">foedus lucis amor pepigit dispendia famae.</span><span class="linebreak"></span>
<span class="line">nox erat et late stellarum more videbam</span><span class="linebreak"></span>
<span class="line">barbaricos ardere focos; iam classica primos</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>excierant vigiles, gelida cum pulcher ab Arcto</span><span class="linebreak"></span>
<span class="line">adventat Stilicho. medius sed clauserat hostis</span><span class="linebreak"></span>
<span class="line">inter me socerumque viam pontemque tenebat,</span><span class="linebreak"></span>
<span class="line">Addua quo scissas spumosior incitat undas.</span><span class="linebreak"></span>
<span class="line">quid faceret? differret iter? discrimina nullas</span><span class="linebreak"></span>
<span class="line">nostra dabant adeunda moras. perrumperet agmen?</span><span class="linebreak"></span>
<span class="line"><span class="br"></span><span class="lineNumber">461</span><span class="br"></span>sed paucis comitatus erat; nam plurima retro,</span><span class="linebreak"></span>
<span class="line">dum nobis properat succurrere, liquerat arma</span><span class="linebreak"></span>
<span class="line">extera vel nostras acies. hoc ille locatus</span><span class="linebreak"></span>
</p></section><notes></notes></section>