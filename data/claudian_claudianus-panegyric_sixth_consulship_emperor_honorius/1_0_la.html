<section class="div1 language" lang="la"><header><hgroup><h1>Claudian</h1></hgroup></header>
<h1><span class="ac">Panegyricus De Sexto Consulatu Honorii Augusti</span></h1>
<section class="div2">
<h2><span class="ac">Praefatio<span class="linebreak"></span>
(XXVII.)</span></h2>
<p class="lineGroup">
<span class="line">Omnia, quae sensu volvuntur vota diurno,</span><span class="linebreak"></span>
<span class="line indent1">pectore sopito reddit amica quies.</span><span class="linebreak"></span>
<span class="line">venator defessa toro cum membra reponit,</span><span class="linebreak"></span>
<span class="line indent1">mens tamen ad silvas et sua lustra redit.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>iudicibus lites, aurigae somnia currus</span><span class="linebreak"></span>
<span class="line indent1">vanaque nocturnis meta cavetur equis.</span><span class="linebreak"></span>
<span class="line">furto gaudet amans, permutat navita merces</span><span class="linebreak"></span>
<span class="line indent1">et vigil elapsas quaerit avarus opes,</span><span class="linebreak"></span>
<span class="line">blandaque largitur frustra sitientibus aegris</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>inriguus gelido pocula fonte sopor.</span><span class="linebreak"></span>
</p>
<p class="lineGroup">
<span class="line">Me quoque Musarum studium sub nocte silenti</span><span class="linebreak"></span>
<span class="line indent1">artibus adsuetis sollicitare solet.</span><span class="linebreak"></span>
<span class="line">namque poli media stellantis in arce videbar</span><span class="linebreak"></span>
<span class="line indent1">ante pedes summi carmina ferre Iovis;</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>utque favet somnus, plaudebant numina dictis</span><span class="linebreak"></span>
<span class="line indent1">et circumfusi sacra corona chori.</span><span class="linebreak"></span>
<span class="line">Enceladus mihi carmen erat victusque Typhoeus:</span><span class="linebreak"></span>
<span class="line indent1">hic subit Inarimen, hunc gravis Aetna domat.</span><span class="linebreak"></span>
</p></section><notes></notes></section>