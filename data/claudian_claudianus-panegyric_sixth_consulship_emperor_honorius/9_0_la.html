<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">aurea roranti micuerunt cornua vultu.</span><span class="linebreak"></span>
<span class="line">non illi madidum vulgaris harundine crinem</span><span class="linebreak"></span>
<span class="line">velat honos; rami caput umbravere virentes</span><span class="linebreak"></span>
<span class="line">Heliadum totisque fluunt electra capillis.</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>palla tegit latos umeros, curruque paterno</span><span class="linebreak"></span>
<span class="line">intextus Phaethon glaucos incendit amictus.</span><span class="linebreak"></span>
<span class="line">fultaque sub gremio caelatis nobilis astris</span><span class="linebreak"></span>
<span class="line">aetherium probat urna decus. namque omnia luctus</span><span class="linebreak"></span>
<span class="line">argumenta sui Titan signavit Olympo:</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>mutatumque senem plumis et fronde sorores</span><span class="linebreak"></span>
<span class="line">et fluvium, nati qui vulnera lavit anheli;</span><span class="linebreak"></span>
<span class="line">stat gelidis Auriga plagis; vestigia fratris</span><span class="linebreak"></span>
<span class="line">germanae servant Hyades, Cygnique sodalis</span><span class="linebreak"></span>
<span class="line">lacteus extentas adspergit circulus alas;</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>stelliger Eridanus sinuatis flexibus errans</span><span class="linebreak"></span>
<span class="line">clara Noti convexa rigat gladioque tremendum</span><span class="linebreak"></span>
<span class="line">gurgite sidereo subterluit Oriona.</span><span class="linebreak"></span>
<span class="line indent1">Hoc deus effulgens habitu prospexit euntes</span><span class="linebreak"></span>
<span class="line">deiecta cervice Getas; tunc talia fatur:</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>â€œsicine mutatis properas, Alarice, reverti</span><span class="linebreak"></span>
<span class="line">consiliis? Italae sic te iam paenitet orae?</span><span class="linebreak"></span>
<span class="line">nec iam cornipedem Thybrino gramine pascis,</span><span class="linebreak"></span>
<span class="line">ut rebare, tuum? Tuscis nec figis aratrum</span><span class="linebreak"></span>
<span class="line">collibus? o cunctis Erebi dignissime poenis,</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>tune Giganteis urbem temptare deorum</span><span class="linebreak"></span>
<span class="line">adgressus furiis? nec te meus, improbe, saltem</span><span class="linebreak"></span>
<span class="line">terruit exemplo Phaethon, qui fulmina praeceps</span><span class="linebreak"></span>
<span class="line">in nostris efflavit aquis, dum flammea caeli</span><span class="linebreak"></span>
</p></section><notes></notes></section>