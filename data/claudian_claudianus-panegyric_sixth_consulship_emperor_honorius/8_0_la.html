<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">hostis et inmensi revolutus culmine fati</span><span class="linebreak"></span>
<span class="line">turpe retexit iter. qualis piratica puppis,</span><span class="linebreak"></span>
<span class="line">quae cunctis infensa fretis scelerumque referta</span><span class="linebreak"></span>
<span class="line">divitiis multasque diu populata carinas</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>incidit in magnam bellatricemque triremim,</span><span class="linebreak"></span>
<span class="line">dum praedam de more putat; viduataque caesis</span><span class="linebreak"></span>
<span class="line">remigibus, scissis velorum debilis alis,</span><span class="linebreak"></span>
<span class="line">orba gubernaclis, antennis saucia fractis</span><span class="linebreak"></span>
<span class="line">ludibrium pelagi vento iactatur et unda,</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>vastato tandem poenas luitura profundo:</span><span class="linebreak"></span>
<span class="line">talis ab urbe minas retro flectebat inanes</span><span class="linebreak"></span>
<span class="line">Italiam fugiens, et quae venientibus ante</span><span class="linebreak"></span>
<span class="line">prona fuit, iam difficilis, iam dura reversis.</span><span class="linebreak"></span>
<span class="line">clausa putat sibi cuncta pavor, retroque relictos</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>quos modo temnebat, rediens exhorruit amnes.</span><span class="linebreak"></span>
<span class="line indent1">Undosa tum forte domo vitreisque sub antris</span><span class="linebreak"></span>
<span class="line">rerum ignarus adhuc ingentes pectore curas</span><span class="linebreak"></span>
<span class="line">volvebat pater Eridanus: quis bella maneret</span><span class="linebreak"></span>
<span class="line">exitus? imperiumne Iovi legesque placerent</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>et vitae Romana quies, an iura perosus</span><span class="linebreak"></span>
<span class="line">ad priscos pecudum damnaret saecula ritus?</span><span class="linebreak"></span>
<span class="line">talia dum secum movet anxius, advolat una</span><span class="linebreak"></span>
<span class="line">Naiadum resoluta comam, complexaque patrem</span><span class="linebreak"></span>
<span class="line">“en Alaricus” ait “non qualem nuper ovantem</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>vidimus; exangues, genitor, mirabere vultus.</span><span class="linebreak"></span>
<span class="line">percensere manum tantaque ex gente iuvabit</span><span class="linebreak"></span>
<span class="line">relliquias numerasse breves. iam desine maesta</span><span class="linebreak"></span>
<span class="line">fronte queri Nymphasque choris iam redde sorores.”</span><span class="linebreak"></span>
<span class="line indent1">Dixerat; ille caput placidis sublime fluentis</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>extulit, et totis lucem spargentia ripis</span><span class="linebreak"></span>
</p></section><notes></notes></section>