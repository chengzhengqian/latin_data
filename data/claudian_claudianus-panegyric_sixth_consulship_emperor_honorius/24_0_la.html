<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">indidit hinnitum ferro simulacraque belli</span><span class="linebreak"></span>
<span class="line">viva dedit?‚Äù gaudet metuens et pollice monstrat,</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>quod picturatas galeae Iunonia cristas</span><span class="linebreak"></span>
<span class="line">ornet avis vel quod rigidos vibrata per armos</span><span class="linebreak"></span>
<span class="line">rubra sub aurato crispentur serica dorso.</span><span class="linebreak"></span>
<span class="line indent1">Tunc tibi magnorum mercem Fortuna laborum</span><span class="linebreak"></span>
<span class="line">persolvit, Stilicho, curru cum vectus eodem</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>urbe triumphantem generum florente iuventa</span><span class="linebreak"></span>
<span class="line">conspiceres illumque diem sub corde referres,</span><span class="linebreak"></span>
<span class="line">quo tibi confusa dubiis formidine rebus</span><span class="linebreak"></span>
<span class="line">infantem genitor moriens commisit alendum.</span><span class="linebreak"></span>
<span class="line">virtutes variae fructus sensere receptos;</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>depositum servasse, fides; constantia, parvum</span><span class="linebreak"></span>
<span class="line">praefecisse orbi; pietas, fovisse propinquum.</span><span class="linebreak"></span>
<span class="line">hic est ille puer, qui nunc ad rostra Quirites</span><span class="linebreak"></span>
<span class="line">evocat et solio fultus genitoris eburno</span><span class="linebreak"></span>
<span class="line">gestarum patribus causas ex ordine rerum</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>eventusque refert veterumque exempla secutus</span><span class="linebreak"></span>
<span class="line">digerit imperii sub iudice facta senatu.</span><span class="linebreak"></span>
<span class="line">nil cumulat verbis quae nil fiducia celat;</span><span class="linebreak"></span>
<span class="line">fucati sermonis opem mens conscia laudis</span><span class="linebreak"></span>
<span class="line">abnuit. agnoscunt proceres; habituque Gabino</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>principis et ducibus circumstipata togatis</span><span class="linebreak"></span>
<span class="line">iure paludatae iam curia militat aulae.</span><span class="linebreak"></span>
<span class="line">adfuit ipsa suis ales Victoria templis</span><span class="linebreak"></span>
<span class="line">Romanae tutela togae: quae divite penna</span><span class="linebreak"></span>
<span class="line">patricii reverenda fovet sacraria coetus</span><span class="linebreak"></span>
</p></section><notes></notes></section>