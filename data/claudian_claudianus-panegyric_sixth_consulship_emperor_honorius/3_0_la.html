<section class="div1 language" lang="la"><header><hgroup><h1>Claudian</h1></hgroup></header><section class="div2">
</section>
<section class="div2">
<h2><span class="ac">Panegyricus<span class="linebreak"></span>
(XXVIII.)</span></h2>
<p class="lineGroup">
<span class="line indent1">Aurea Fortunae Reduci si templa priores</span><span class="linebreak"></span>
<span class="line">ob reditum vovere ducum, non dignius umquam</span><span class="linebreak"></span>
<span class="line">haec dea pro meritis amplas sibi posceret aedes,</span><span class="linebreak"></span>
<span class="line">quam sua cum pariter trabeis reparatur et urbi</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>maiestas: neque enim campus sollemnis et urna</span><span class="linebreak"></span>
<span class="line">luditur in morem, species nec dissona coetu</span><span class="linebreak"></span>
<span class="line">aut peregrina nitet simulati iuris imago.</span><span class="linebreak"></span>
<span class="line">indigenas habitus nativa palatia sumunt,</span><span class="linebreak"></span>
<span class="line">et, patriis plebem castris sociante Quirino,</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>Mars augusta sui renovat suffragia campi</span><span class="linebreak"></span>
<span class="line">qualis erit terris, quem mons Euandrius offert</span><span class="linebreak"></span>
<span class="line">Romanis avibus, quem Thybris inaugurat, annus?</span><span class="linebreak"></span>
<span class="line">quamquam omnes, quicumque tui cognominis, anni</span><span class="linebreak"></span>
<span class="line">semper inoffensum dederint successibus omen</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>sintque tropaea tuas semper comitata secures,</span><span class="linebreak"></span>
<span class="line">hic tamen ante omnes miro promittitur ortu,</span><span class="linebreak"></span>
<span class="line">urbis et Augusti geminato numine felix.</span><span class="linebreak"></span>
<span class="line">namque velut stellas Babylonia cura salubres</span><span class="linebreak"></span>
<span class="line">optima tunc spondet mortalibus edere fata,</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>caelicolae cum celsa tenent summoque feruntur</span><span class="linebreak"></span>
</p></section><notes></notes></section>