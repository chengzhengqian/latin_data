<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">cardine nec radios humili statione recondunt:</span><span class="linebreak"></span>
<span class="line">haud aliter Latiae sublimis Signifer aulae,</span><span class="linebreak"></span>
<span class="line">imperii sidus propria cum sede locavit,</span><span class="linebreak"></span>
<span class="line">auget spes Italas; et certius omina surgunt</span><span class="linebreak"></span>
<span class="line">victrici concepta solo.</span><span class="linebreak"></span>
<span class="line indent12"><span class="br"></span><span class="lineNumber">25</span><span class="br"></span>Cum pulcher Apollo</span><span class="linebreak"></span>
<span class="line">lustrat Hyperboreas Delphis cessantibus aras,</span><span class="linebreak"></span>
<span class="line">nil tum Castaliae rivis communibus undae</span><span class="linebreak"></span>
<span class="line">dissimiles, vili nec discrepat arbore laurus,</span><span class="linebreak"></span>
<span class="line">antraque maesta silent inconsultique recessus.</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>at si Phoebus adest et frenis grypha iugalem</span><span class="linebreak"></span>
<span class="line">Riphaeo tripodas repetens detorsit ab axe,</span><span class="linebreak"></span>
<span class="line">tunc silvae, tunc antra loqui, tunc vivere fontes,</span><span class="linebreak"></span>
<span class="line">tunc sacer horror aquis adytisque effunditur Echo</span><span class="linebreak"></span>
<span class="line">clarior et doctae spirant praesagia rupes.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>ecce Palatino crevit reverentia monti</span><span class="linebreak"></span>
<span class="line">exultatque habitante deo potioraque Delphis</span><span class="linebreak"></span>
<span class="line">supplicibus late populis oracula pandit</span><span class="linebreak"></span>
<span class="line">atque suas ad signa iubet revirescere laurus.</span><span class="linebreak"></span>
<span class="line indent1">Non alium certe decuit rectoribus orbis</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>esse larem, nulloque magis se colle potestas</span><span class="linebreak"></span>
<span class="line">aestimat et summi sentit fastigia iuris;</span><span class="linebreak"></span>
<span class="line">attollens apicem subiectis regia rostris</span><span class="linebreak"></span>
<span class="line">tot circum delubra videt tantisque deorum</span><span class="linebreak"></span>
<span class="line">cingitur excubiis! iuvat infra tecta Tonantis</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>cernere Tarpeia pendentes rupe Gigantas</span><span class="linebreak"></span>
<span class="line">caelatasque fores mediisque volantia signa</span><span class="linebreak"></span>
<span class="line">nubibus et densum stipantibus aethera templis</span><span class="linebreak"></span>
<span class="line">aeraque vestitis numerosa puppe columnis</span><span class="linebreak"></span>
<span class="line">consita subnixasque iugis inmanibus aedes,</span><span class="linebreak"></span>
</p></section><notes></notes></section>