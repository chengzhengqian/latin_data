<section class="div1 language" lang="la"><header><hgroup><h1>Claudian</h1></hgroup></header><section class="div2"><p class="lineGroup">
<span class="line">praesentes reditus fortunatosque revolvit</span><span class="linebreak"></span>
<span class="line">ingressus: solo peragens tum murmure bellum</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>protento leviter frangebat moenia conto</span><span class="linebreak"></span>
<span class="line">inridens scopulos; nunc desolatus et expes</span><span class="linebreak"></span>
<span class="line">debita pulsato reddit spectacula monti.</span><span class="linebreak"></span>
<span class="line">tunc sic Ausonium respectans aethera fatur:</span><span class="linebreak"></span>
<span class="line indent1">â€œHeu regio funesta Getis, heu terra sinistris</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>auguriis calcata mihi, satiare nocentum</span><span class="linebreak"></span>
<span class="line">cladibus et tandem nostris inflectere poenis!</span><span class="linebreak"></span>
<span class="line">en ego, qui toto sublimior orbe ferebar</span><span class="linebreak"></span>
<span class="line">ante tuum felix aditum, ceu legibus exul</span><span class="linebreak"></span>
<span class="line">addictusque reus flatu propiore sequentum</span><span class="linebreak"></span>
<span class="line">terga premor. quae prima miser, quae funera dictis</span><span class="linebreak"></span>
<span class="line"><span class="br"></span><span class="lineNumber">281</span><span class="br"></span>posteriora querar? non me Pollentia tantum</span><span class="linebreak"></span>
<span class="line">nec captae cruciastis opes; hoc aspera fati</span><span class="linebreak"></span>
<span class="line">sors tulerit Martisque vices. non funditus armis</span><span class="linebreak"></span>
<span class="line">concideram; stipatus adhuc equitumque catervis</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>integer ad montes reliquo cum robore cessi,</span><span class="linebreak"></span>
<span class="line">quos Appenninum perhibent. hunc esse ferebat</span><span class="linebreak"></span>
<span class="line">incola, qui Siculum porrectus ad usque Pelorum</span><span class="linebreak"></span>
<span class="line">finibus ab Ligurum populos complectitur omnes</span><span class="linebreak"></span>
<span class="line">Italiae geminumque latus stringentia longe</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>utraque perpetuo discriminat aequora tractu.</span><span class="linebreak"></span>
<span class="line">haec ego continuum si per iuga tendere cursum,</span><span class="linebreak"></span>
<span class="line">ut prior iratae fuerat sententia menti,</span><span class="linebreak"></span>
<span class="line">iam desperata voluissem luce, quid ultra?</span><span class="linebreak"></span>
<span class="line">omnibus oppeterem fama maiore perustis!</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>et certe moriens propius te, Roma, viderem,</span><span class="linebreak"></span>
<span class="line">ipsaque per cultas segetes mors nostra secuto</span><span class="linebreak"></span>
<span class="line">victori damnosa foret. sed pignora nobis</span><span class="linebreak"></span>
</p></section><notes></notes></section>