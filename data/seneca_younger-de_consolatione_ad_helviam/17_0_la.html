<section class="div1 language" lang="la"><p class="noindent">
perdidisse. Corporis exigua desideria sunt. Frigus summoveri vult, alimentis famem ac sitim extinguere; quidquid extra concupiscitur, vitiis, non usibus laboratur. Non est necesse omne perscrutari profundum nec strage animalium ventrem onerare nec conchylia ultimi maris ex ignoto litore eruere; dii istos deaeque perdant, quorum luxuria tam invidiosi <span class="br"></span><span class="lineNumber">3</span><span class="br"></span> imperii fines transcendit! Ultra Phasin capi volunt, quod ambitiosam popinam instruat, nec piget a Parthis, a quibus nondum poenas repetimus, aves petere. Undique convehunt omnia, nota ignota,<a class="footnoteLink" href="#note_LCL254_448_1" id="target_note_LCL254_448_1"><sup>1</sup></a> fastidienti gulae; quod dissolutus deliciis stomachus vix admittat, ab ultimo portatur oceano; vomunt ut edant, edunt ut vomant, et epulas, quas toto orbe conquirunt, nec concoquere dignantur. Ista si quis despicit, quid illi paupertas nocet? Si quis concupiscit, illi paupertas etiam prodest; invitus enim sanatur et, si remedia ne coactus quidem recipit, interim certe, dum non potest, illa<a class="footnoteLink" href="#note_LCL254_448_2" id="target_note_LCL254_448_2"><sup>2</sup></a> nolenti similis <span class="br"></span><span class="lineNumber">4</span><span class="br"></span> est. C. Caesar, quem mihi videtur rerum natura edidisse, ut ostenderet, quid summa vitia in summa fortuna possent, centiens sestertio cenavit uno die; et in hoc omnium adiutus ingenio vix tamen invenit, quomodo trium provinciarum tributum una cena <span class="br"></span><span class="lineNumber">5</span><span class="br"></span> fieret. O miserabiles, quorum palatum nisi ad


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_448_1"><a class="footnoteCrossrefLink" href="#target_note_LCL254_448_1" title="Click to highlight in text"><sup class="lineRef">1</sup>ignota <span class="italic">added by Hermes after Gertz</span>.</a></li><script type="text/javascript">document.getElementById('note_LCL254_448_1').style.display = "none";</script><li class="note" id="note_LCL254_448_2"><a class="footnoteCrossrefLink" href="#target_note_LCL254_448_2" title="Click to highlight in text"><sup class="lineRef">2</sup>illa <span class="italic">A with punctuation of Duff</span>: velle <span class="italic">Hermes after Madvig</span>.</a></li><script type="text/javascript">document.getElementById('note_LCL254_448_2').style.display = "none";</script></ul></section></notes></section>