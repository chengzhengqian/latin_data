<section class="div1 language" lang="la"><p class="noindent">
sit, quia defuerat? His ergo advocatis non tantum tuta est, sed etiam gratiosa paupertas.</p>
<span class="br"></span><span class="lineNumber">1</span><span class="br"></span><p>13. Responderi potest: “Quid artificiose ista diducis, quae singula sustineri possunt, conlata non possunt? Commutatio loci tolerabilis est, si tantum locum mutes; paupertas tolerabilis est, si ignominia <span class="br"></span><span class="lineNumber">2</span><span class="br"></span> absit, quae vel sola opprimere animos solet.” Adversus hunc, quisquis me malorum turba terrebit, his verbis utendum erit: “Si contra unam quamlibet partem fortunae satis tibi roboris est, idem adversus omnis erit. Cum semel animum virtus induravit, undique invulnerabilem praestat. Si avaritia dimisit, vehementissima generis humani pestis, moram tibi ambitio non faciet; si ultimum diem non quasi poenam, sed quasi naturae legem aspicis, ex quo pectore metum mortis eieceris, in id nullius rei timor <span class="br"></span><span class="lineNumber">3</span><span class="br"></span> audebit intrare; si cogitas libidinem non voluptatis causa homini datam, sed propagandi generis, quem non violaverit hoc secretum et infixum visceribus ipsis exitium, omnis alia cupiditas intactum praeteribit. Non singula vitia ratio sed pariter omnia <span class="br"></span><span class="lineNumber">4</span><span class="br"></span> prosternit; in universum semel vincitur.” Ignominia tu putas quemquam sapientem moveri posse, qui omnia in se reposuit, qui ab opinionibus vulgi secessit? Plus etiam quam ignominia est mors ignominiosa. Socrates tamen eodem illo vultu, quo 
</p><notes></notes></section>