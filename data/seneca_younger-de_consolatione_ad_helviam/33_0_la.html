<section class="div1 language" lang="la"><p class="noindent">
sollicitudine animum illius argutiae solvant? Quem non in iocos evocabit illa lascivia? Quem non in se convertet et abducet infixum cogitationibus illa <span class="br"></span><span class="lineNumber">6</span><span class="br"></span> neminem satiatura garrulitas? Deos oro, contingat hunc habere nobis superstitem! In me omnis fatorum crudelitas lassata consistat; quidquid matri dolendum fuit, in me transierit, quidquid aviae, in me. Floreat reliqua in suo statu turba. Nihil de orbitate, nihil de condicione mea querar, fuerim tantum nihil amplius doliturae domus piamentum.</p>
<span class="br"></span><span class="lineNumber">7</span><span class="br"></span><p>Tene in gremio cito tibi daturam pronepotes Novatillam, quam sic in me transtuleram, sic mihi adscripseram, ut posset videri, quod me amisit, quamvis salvo patre pupilla; hanc et pro me dilige! Abstulit illi nuper fortuna matrem; tua potest efficere pietas, ut perdidisse se matrem doleat <span class="br"></span><span class="lineNumber">8</span><span class="br"></span> tantum, non et sentiat. Nunc mores eius compone, nunc forma; altius praecepta descendunt, quae teneris imprimuntur aetatibus. Tuis adsuescat sermonibus, ad tuum fingatur arbitrium; multum illi dabis, etiam si nihil dederis praeter exemplum. Hoc tibi tam sollemne officium pro remedio erit; non potest enim animum pie dolentem a sollicitudine avertere nisi aut ratio aut honesta occupatio.</p>
<span class="br"></span><span class="lineNumber">9</span><span class="br"></span><p>Numerarem inter magna solacia patrem quoque tuum, nisi abesset; nunc tamen ex adfectu tuo, 
</p><notes></notes></section>