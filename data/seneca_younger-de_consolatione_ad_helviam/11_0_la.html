<section class="div1 language" lang="la"><p class="noindent">
vitia eiecerunt; quosdam fertilis orae et in maius laudatae fama corrupit. Alios alia causa excivit <span class="br"></span><span class="lineNumber">5</span><span class="br"></span> domibus suis; illud utique manifestum est, nihil eodem loco mansisse, quo genitum est. Adsiduus generis humani discursus est; cotidie aliquid in tam magno orbe mutatur. Nova urbium fundamenta iaciuntur, nova gentium nomina extinctis prioribus aut in accessionem validioris conversis oriuntur. Omnes autem istae populorum transportationes quid aliud quam publica exilia sunt? Quid te tam longo <span class="br"></span><span class="lineNumber">6</span><span class="br"></span> circumitu traho? Quid interest enumerare Antenorem Patavi conditorem et Euandrum in ripa Tiberis regna Arcadum conlocantem? Quid Diomeden aliosque, quos Troianum bellum victos simul <span class="br"></span><span class="lineNumber">7</span><span class="br"></span> victoresque per alienas terras dissipavit? Romanum imperium nempe auctorem exulem respicit, quem profugum capta patria, exiguas reliquias trahentem necessitas et victoris metus longinqua quaerentem in Italiam detulit. Hic deinde populus quot colonias in omnem provinciam misit! Ubicumque vicit Romanus, habitat. Ad hanc commutationem locorum libentes nomina dabant et relictis aris suis trans <span class="br"></span><span class="lineNumber">8</span><span class="br"></span> maria sequebatur colonos senex.<a class="footnoteLink" href="#note_LCL254_436_1" id="target_note_LCL254_436_1"><sup>1</sup></a> Res quidem non desiderat plurium enumerationem; unum tamen adiciam, quod in oculos se ingerit. Haec ipsa insula saepe iam cultores mutavit. Ut antiquiora, quae vetustas obduxit, transeam, Phocide relicta Graii, qui nunc Massiliam incolunt, prius in hac insula

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_436_1"><a class="footnoteCrossrefLink" href="#target_note_LCL254_436_1" title="Click to highlight in text"><sup class="lineRef">1</sup>colonos senex <span class="italic">A</span>: colonus vexillum <span class="italic">Madvig: alii alia</span>.</a></li><script type="text/javascript">document.getElementById('note_LCL254_436_1').style.display = "none";</script></ul></section></notes></section>