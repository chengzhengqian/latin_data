<section class="div1 language" lang="la"><p class="noindent">
consederunt, ex qua quid eos fugaverit, incertum est, utrum caeli gravitas an praepotentis Italiae conspectus an natura importuosi maris; nam in causa non fuisse feritatem accolarum eo apparet, quod maxime tunc trucibus et inconditis Galliae populis se interposuerunt. <span class="br"></span><span class="lineNumber">9</span><span class="br"></span> Transierunt deinde Ligures in eam, transierunt et Hispani, quod ex similitudine ritus<a class="footnoteLink" href="#note_LCL254_438_1" id="target_note_LCL254_438_1"><sup>1</sup></a> apparet; eadem enim tegmenta capitum idemque genus calciamenti quod Cantabris est, et verba quaedam; nam totus sermo conversatione Graecorum Ligurumque a patrio descivit. Deductae deinde sunt duae civium Romanorum coloniae, altera a Mario, altera a Sulla; totiens huius aridi et spinosi <span class="br"></span><span class="lineNumber">10</span><span class="br"></span> saxi mutatus est populus! Vix denique invenies ullam terram, quam etiamnunc indigenae colant; permixta omnia et insiticia sunt. Alius alii successit; hic concupivit, quod illi fastidio fuit; ille unde expulerat, eiectus est. Ita fato placuit, nullius rei eodem semper loco stare fortunam.</p>
<span class="br"></span><span class="lineNumber">1</span><span class="br"></span><p>8. Adversus ipsam commutationem locorum detractis ceteris incommodis, quae exilio adhaerent, satis hoc remedii putat Varro, doctissimus Romanorum, quod, quocumque venimus, eadem rerum natura utendum est. M. Brutus satis hoc putat, quod licet in exilium euntibus virtutes suas secum <span class="br"></span><span class="lineNumber">2</span><span class="br"></span> ferre. Haec etiam si quis singula parum iudicat
 
</p><notes><section class="footnotes"><ul><li class="note" id="note_LCL254_438_1"><a class="footnoteCrossrefLink" href="#target_note_LCL254_438_1" title="Click to highlight in text"><sup class="lineRef">1</sup>ex similitudine ritus <span class="italic">A</span>: ex similitudinibus <span class="italic">Gertz</span>.</a></li><script type="text/javascript">document.getElementById('note_LCL254_438_1').style.display = "none";</script></ul></section></notes></section>