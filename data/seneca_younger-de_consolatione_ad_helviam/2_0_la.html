<section class="div1 language" lang="la"><p class="noindent">

et ad sustinenda remedia mora mitigatus tangi se ac tractari pateretur. Praeterea cum omnia clarissimorum ingeniorum monimenta ad compescendos moderandosque luctus composita evolverem, non inveniebam exemplum eius, qui consolatus suos <span class="br"></span><span class="lineNumber">3</span><span class="br"></span> esset, cum ipse ab illis comploraretur. Ita in re nova haesitabam verebarque, ne haec non consolatio esset, sed exulceratio. Quid, quod novis verbis nec ex vulgari et cotidiana sumptis adlocutione opus erat homini ad consolandos suos ex ipso rogo caput adlevanti? Omnis autem magnitudo doloris modum excedentis necesse est dilectum verborum eripiat, <span class="br"></span><span class="lineNumber">4</span><span class="br"></span> cum saepe vocem quoque ipsam intercludat. Utcumque conitar non fiducia ingenii, sed quia possum instar efficacissimae consolationis esse ipse consolator. Cui nihil negares, huic hoc utique te non esse negaturam, licet omnis maeror contumax sit, spero, ut desiderio tuo velis a me modum statui.</p>
<span class="br"></span><span class="lineNumber">1</span><span class="br"></span><p>2. Vide quantum de indulgentia tua promiserim mihi. Potentiorem me futurum apud te non dubito quam dolorem tuum, quo nihil est apud miseros potentius. Itaque ne statim cum eo concurram, adero prius illi et quibus excitetur ingeram; omnia proferam <span class="br"></span><span class="lineNumber">2</span><span class="br"></span> et rescindam, quae iam obducta sunt. Dicet aliquis: â€œQuod hoc genus est consolandi, obliterata mala revocare et animum 
<span class="br"></span><span class="lineNumber"></span><span class="br"></span>
</p><notes></notes></section>