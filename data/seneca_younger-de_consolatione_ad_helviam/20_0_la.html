<section class="div1 language" lang="la"><p class="noindent">
etiam sine malis exemplis per se docilem. <span class="br"></span><span class="lineNumber">11</span><span class="br"></span> Haec accidunt divitias non ad rationem revocantibus, cuius certi fines sunt, sed ad vitiosam consuetudinem, cuius immensum et incomprensibile arbitrium est. Cupiditati nihil satis est, naturae satis est etiam parum. Nullum ergo paupertas exulis incommodum habet; nullum enim tam inops exilium est, quod non alendo homini abunde fertile sit.</p>
<span class="br"></span><span class="lineNumber">1</span><span class="br"></span><p>11. “At vestem ac domum desideraturus est exsul.” Haec<a class="footnoteLink" href="#note_LCL254_454_1" id="target_note_LCL254_454_1"><sup>1</sup></a> quoque ad usum tantum desiderabit: neque tectum ei deerit neque velamentum; aeque enim exiguo tegitur corpus quam alitur. Nihil homini natura, quod necessarium faciebat, fecit <span class="br"></span><span class="lineNumber">2</span><span class="br"></span> operosum. Sed desiderat saturatam multo conchylio purpuram, intextam auro variisque et coloribus distinctam et artibus: non fortunae iste vitio, sed suo pauper est. Etiam si illi quidquid amisit restitueris, nihil ages; plus enim restituendo<a class="footnoteLink" href="#note_LCL254_454_2" id="target_note_LCL254_454_2"><sup>2</sup></a> deerit ex eo, quod cupit, quam exsuli ex eo, quod habuit. <span class="br"></span><span class="lineNumber">3</span><span class="br"></span> Sed desiderat aureis fulgentem vasis supellectilem et antiquis nominibus artificum argentum nobile, aes paucorum insania pretiosum et servorum turbam, quae quamvis magnam domum angustet, iumentorum corpora differta et coacta pinguescere et nationum omnium lapides: ista congerantur licet, numquam explebunt inexplebilem animum, non magis quam ullus sufficiet umor ad satiandum eum, cuius desiderium


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_454_1"><a class="footnoteCrossrefLink" href="#target_note_LCL254_454_1" title="Click to highlight in text"><sup class="lineRef">1</sup>haec <span class="italic">A</span>: si haec <span class="italic">inferior</span> <span class="sc">mss</span>., <span class="italic">Duff</span>.</a></li><script type="text/javascript">document.getElementById('note_LCL254_454_1').style.display = "none";</script><li class="note" id="note_LCL254_454_2"><a class="footnoteCrossrefLink" href="#target_note_LCL254_454_2" title="Click to highlight in text"><sup class="lineRef">2</sup>restituendo <span class="italic">A</span>: restituto <span class="italic">Muretus, Duff</span>.</a></li><script type="text/javascript">document.getElementById('note_LCL254_454_2').style.display = "none";</script></ul></section></notes></section>