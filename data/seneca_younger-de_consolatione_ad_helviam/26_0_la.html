<section class="div1 language" lang="la"><p class="noindent">
aedium sacrarum rumae calcantur, quas religiosi aeque ac stantis adorant.</p>
<span class="br"></span><span class="lineNumber">1</span><span class="br"></span><p>14. Quoniam meo nomine nihil habes, mater carissima, quod te in infinitas lacrimas agat, sequitur ut causae tuae te stimulent. Sunt autem duae; nam aut illud te movet, quod praesidium aliquod videris amisisse, aut illud, quod desiderium ipsum per se pati non potes.</p>
<span class="br"></span><span class="lineNumber">2</span><span class="br"></span><p>Prior pars mihi leviter perstringenda est; novi enim animum tuum nihil in suis praeter ipsos amantem. Viderint illae matres, quae potentiam liberorum muliebri impotentia exercent, quae, quia feminis honores non licet gerere, per illos ambitiosae sunt, quae patrimonia filiorum et exhauriunt et captant, <span class="br"></span><span class="lineNumber">3</span><span class="br"></span> quae eloquentiam commodando aliis fatigant. Tu liberorum tuorum bonis plurimum gavisa es, minimum usa; tu liberalitati nostrae semper imposuisti modum, cum tuae non imponeres; tu filia familiae locupletibus filiis ultro contulisti; tu patrimonia nostra sic administrasti, ut tamquam in tuis laborares, tamquam alienis abstineres; tu gratiae nostrae, tamquam alienis rebus utereris, pepercisti et ex honoribus nostris nihil ad te nisi voluptas et impensa pertinuit. Numquam indulgentia ad utilitatem respexit; non potes itaque ea in erepto filio desiderare, quae in<a class="footnoteLink" href="#note_LCL254_466_1" id="target_note_LCL254_466_1"><sup>1</sup></a> incolumi numquam ad te pertinere duxisti.</p>
<span class="br"></span><span class="lineNumber">1</span><span class="br"></span><p>15. Illo omnis consolatio mihi vertenda est, unde

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_466_1"><a class="footnoteCrossrefLink" href="#target_note_LCL254_466_1" title="Click to highlight in text"><sup class="lineRef">1</sup>in <span class="italic">added by Haase</span>.</a></li><script type="text/javascript">document.getElementById('note_LCL254_466_1').style.display = "none";</script></ul></section></notes></section>