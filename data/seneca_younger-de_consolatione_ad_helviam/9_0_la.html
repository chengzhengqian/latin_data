<section class="div1 language" lang="la"><p class="noindent">
et cogitationes suas in omnia nota atque ignota dimittit, vaga et quietis impatiens et novitate rerum <span class="br"></span><span class="lineNumber">7</span><span class="br"></span> laetissima. Quod non miraberis, si primam eius originem aspexeris. Non est ex terreno et gravi concreta corpore, ex illo caelesti spiritu descendit; caelestium autem natura semper in motu est, fugit et velocissimo cursu agitur. Aspice sidera mundum inlustrantia; nullum eorum perstat. Sol<a class="footnoteLink" href="#note_LCL254_432_1" id="target_note_LCL254_432_1"><sup>1</sup></a> labitur adsidue et locum ex loco mutat-et, quamvis cum universo vertatur, in contrarium nihilo minus ipsi mundo refertur, per omnis signorum partes discurrit, numquam resistit; perpetua eius agitatio et aliunde alio <span class="br"></span><span class="lineNumber">8</span><span class="br"></span> commigratio est. Omnia volvuntur semper et in transitu sunt; ut lex et naturae necessitas ordinavit, aliunde alio deferuntur; cum per certa annorum spatia orbes suos explicuerint, iterum ibunt per quae venerant. I nunc et humanum animum ex isdem, quibus divina constant, seminibus compositum moleste ferre transitum ac migrationem puta, cum dei natura adsidua et citatissima commutatione vel delectet se vel conservet.</p>
<span class="br"></span><span class="lineNumber">1</span><span class="br"></span><p>7. A caelestibus agedum te ad humana converte; videbis gentes populosque universos mutasse sedem. Quid sibi volunt in mediis barbarorum regionibus Graecae urbes? quid inter Indos Persasque Macedonicus sermo? Scythia et totus ille ferarum indomitarumque gentium tractus civitates Achaiae
 
</p><notes><section class="footnotes"><ul><li class="note" id="note_LCL254_432_1"><a class="footnoteCrossrefLink" href="#target_note_LCL254_432_1" title="Click to highlight in text"><sup class="lineRef">1</sup>sol <span class="italic">added by MichaÃ«lis</span>.</a></li><script type="text/javascript">document.getElementById('note_LCL254_432_1').style.display = "none";</script></ul></section></notes></section>