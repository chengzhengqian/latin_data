<section class="div1 language" lang="la"><p class="noindent">
quaerens, alios liberalium studiorum cupiditas, alios spectacula; quosdam traxit amicitia, quosdam industria laxam ostendendae virtuti nancta materiam; quidam venalem formam attulerunt, quidam venalem <span class="br"></span><span class="lineNumber">3</span><span class="br"></span> eloquentiam—nullum non hominum genus concucurrit in urbem et virtutibus et vitiis magna pretia ponentem. Iube istos omnes ad nomen citari et “unde domo” quisque sit quaere. Videbis maiorem partem esse, quae relictis sedibus suis venerit in maximam quidem ac pulcherrimam urbem, non <span class="br"></span><span class="lineNumber">4</span><span class="br"></span> tamen suam. Deinde ab hac civitate discede, quae veluti communis potest dici, omnes urbes circumi; nulla non magnam partem peregrinae multitudinis habet. Transi ab iis, quarum amoena positio et opportunitas regionis plures adlicit; deserta loca et asperrimas insulas, Sciathum et Seriphum, Gyarum et Cossuran,<a class="footnoteLink" href="#note_LCL254_430_1" id="target_note_LCL254_430_1"><sup>1</sup></a> percense; nullum invenies exilium, in quo <span class="br"></span><span class="lineNumber">5</span><span class="br"></span> non aliquis animi causa moretur. Quid tam nudum inveniri potest, quid tam abruptum undique quam hoc saxum? Quid ad copias respicienti ieiunius? Quid ad homines inmansuetius? Quid ad ipsum loci situm horridius? Quid ad caeli naturam intemperantius? Plures tamen hic peregrini quam cives consistunt. Usque eo ergo commutatio ipsa locorum gravis non est, ut hic quoque locus a patria quosdam <span class="br"></span><span class="lineNumber">6</span><span class="br"></span> abduxerit. Invenio qui dicant inesse naturalem quandam irritationem animis commutandi sedes et transferendi domicilia; mobilis enim et inquieta homini mens data est, nusquam se tenet, spargitur

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_430_1"><a class="footnoteCrossrefLink" href="#target_note_LCL254_430_1" title="Click to highlight in text"><sup class="lineRef">1</sup>Cossuran <span class="italic">Gertz</span>: Corsican <span class="italic">A</span>.</a></li><script type="text/javascript">document.getElementById('note_LCL254_430_1').style.display = "none";</script></ul></section></notes></section>