<section class="div1 language" lang="la"><p class="noindent">
atque illuc iactatur; in hoc supplicia, in hoc latrocinia, in hoc morbi exercentur. Animus quidem ipse sacer et aeternus est et cui non possit inici manus.</p>
<span class="br"></span><span class="lineNumber">1</span><span class="br"></span><p>12. Ne me putes ad elevanda incommoda paupertatis, quam nemo gravem sentit, nisi qui putat, uti tantum praeceptis sapientium, primum aspice, quanto maior pars sit pauperum, quos nihilo notabis tristiores sollicitioresque divitibus; immo nescio an eo laetiores sint, quo animus illorum in pauciora <span class="br"></span><span class="lineNumber">2</span><span class="br"></span> distringitur. Transeamus opes paene inopes, veniamus<a class="footnoteLink" href="#note_LCL254_458_1" id="target_note_LCL254_458_1"><sup>1</sup></a> ad locupletes. Quam multa tempora sunt, quibus pauperibus similes sint! Circumcisae sunt peregrinantium sarcinae et quotiens festinationem necessitas itineris exegit, comitum turba dimittitur. Militantes quotam partem rerum suarum secum habent, cum omnem apparatum castrensis disciplina <span class="br"></span><span class="lineNumber">3</span><span class="br"></span> summoveat? Nec tantum condicio illos temporum aut locorum inopia pauperibus exaequat; sumunt quosdam dies, cum iam illos divitiarum taedium cepit, quibus humi cenent et remoto auro argentoque fictilibus utantur. Dementes! hoc quod aliquando concupiscunt, semper timent. O quanta illos caligo mentium, quanta ignorantia veritatis excaecat, quos timor paupertatis<a class="footnoteLink" href="#note_LCL254_458_2" id="target_note_LCL254_458_2"><sup>2</sup></a> exercet, quam voluptatis causa <span class="br"></span><span class="lineNumber">4</span><span class="br"></span> imitantur! Me quidem, quotiens ad antiqua exempla respexi, paupertatis uti solaciis pudet, quoniam quidem eo temporum luxuria prolapsa est, ut maius

 
</p><notes><section class="footnotes"><ul><li class="note" id="note_LCL254_458_1"><a class="footnoteCrossrefLink" href="#target_note_LCL254_458_1" title="Click to highlight in text"><sup class="lineRef">1</sup>opes paene inopes, veniamus <span class="italic">Madvig</span>: ape spe non obveniamus <span class="italic">A</span>.</a></li><script type="text/javascript">document.getElementById('note_LCL254_458_1').style.display = "none";</script><li class="note" id="note_LCL254_458_2"><a class="footnoteCrossrefLink" href="#target_note_LCL254_458_2" title="Click to highlight in text"><sup class="lineRef">2</sup>excaecat, quos timor paupertatis <span class="italic">added by Vahlen</span>.</a></li><script type="text/javascript">document.getElementById('note_LCL254_458_2').style.display = "none";</script></ul></section></notes></section>