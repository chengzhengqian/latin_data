<section class="div1 language" lang="la"><p class="noindent">
Ponticis impositas litoribus ostentat; non perpetuae hiemis saevitia, non hominum ingenia ad similitudinem caeli sui horrentia transferentibus domos suas <span class="br"></span><span class="lineNumber">2</span><span class="br"></span> obstiterunt. Atheniensis in Asia turba est; Miletus quinque et septuaginta urbium populum in diversa effudit; totum Italiae latus, quod infero mari adluitur, maior Graecia fuit. Tuscos Asia sibi vindicat; Tyrii Africam incolunt, Hispaniam Poeni; Graeci se in Galliam immiserunt, in Graeciam Galli; Pyrenaeus <span class="br"></span><span class="lineNumber">3</span><span class="br"></span> Germanorum transitus non inhibuitâ€”per invia, per incognita versavit se humana levitas. Liberos coniugesque et graves senio parentes traxerunt. Alii longo errore iactati non iudicio elegerunt locum, sed lassitudine proximum occupaverunt, alii armis sibi ius in aliena terra fecerunt; quasdam gentes, cum ignota peterent, mare hausit, quaedam ibi consederunt, ubi illas rerum omnium inopia deposuit.</p>
<span class="br"></span><span class="lineNumber">4</span><span class="br"></span><p>Nec omnibus eadem causa relinquendi quaerendique patriam fuit. Alios excidia urbium suarum hostilibus armis elapsos in aliena spoliatos suis expulerunt; alios domestica seditio summovit; alios nimia superfluentis populi frequentia ad exonerandas vires<a class="footnoteLink" href="#note_LCL254_434_1" id="target_note_LCL254_434_1"><sup>1</sup></a> emisit; alios pestilentia aut frequentes terrarum hiatus aut aliqua intoleranda infelicis soli

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_434_1"><a class="footnoteCrossrefLink" href="#target_note_LCL254_434_1" title="Click to highlight in text"><sup class="lineRef">1</sup>vires <span class="italic">A</span>: urbes <span class="italic">Pincianus</span>.</a></li><script type="text/javascript">document.getElementById('note_LCL254_434_1').style.display = "none";</script></ul></section></notes></section>