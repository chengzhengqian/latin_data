<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">

a Vespasiano inchoatam, a Tito auctam, a Domitiano longius provectam non abnuerim: sed incorruptam fidem professis neque amore quisquam et sine odio dicendus est. Quod si vita suppeditet, principatum divi Nervae et imperium Traiani, uberiorem securioremque materiam, senectuti seposui, rara temporum felicitate ubi sentire quae velis et quae sentias dicere licet.</p>
<p>II. Opus adgredior opimum casibus,<a class="footnoteLink" href="#note_LCL111_4_1" id="target_note_LCL111_4_1"><sup>1</sup></a> atrox proeliis, discors seditionibus, ipsa etiam pace saevum. Quattuor principes ferro interempti: trina bella civilia, plura externa ac plerumque permixta: prosperae in Oriente, adversae in Occidente res: turbatum<a class="footnoteLink" href="#note_LCL111_4_2" id="target_note_LCL111_4_2"><sup>2</sup></a> Illyricum, Galliae nutantes, perdomita Britannia et statim omissa<a class="footnoteLink" href="#note_LCL111_4_3" id="target_note_LCL111_4_3"><sup>3</sup></a>: coortae in nos Sarmatarum ac Sueborum gentes, nobilitatus cladibus mutuis Dacus, mota prope etiam Parthorum arma falsi Neronis ludibrio. Iam vero Italia novis cladibus vel post longam saeculorum seriem repetitis adflicta. Haustae



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_4_1"><a class="footnoteCrossrefLink" href="#target_note_LCL111_4_1" title="Click to highlight in text"><sup class="lineRef">1</sup>opimum <span class="italic">codd. dett.</span>: opibus <span class="italic">M.</span></a></li><script type="text/javascript">document.getElementById('note_LCL111_4_1').style.display = "none";</script><li class="note" id="note_LCL111_4_2"><a class="footnoteCrossrefLink" href="#target_note_LCL111_4_2" title="Click to highlight in text"><sup class="lineRef">2</sup>prospere Inorientem adversae in occidentes. returbatum <span class="italic">M.</span></a></li><script type="text/javascript">document.getElementById('note_LCL111_4_2').style.display = "none";</script><li class="note" id="note_LCL111_4_3"><a class="footnoteCrossrefLink" href="#target_note_LCL111_4_3" title="Click to highlight in text"><sup class="lineRef">3</sup>omissa <span class="italic">Lipsius</span>: missa <span class="italic">M.</span></a></li><script type="text/javascript">document.getElementById('note_LCL111_4_3').style.display = "none";</script></ul></section></notes></section>