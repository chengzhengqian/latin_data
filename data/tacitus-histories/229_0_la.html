<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
vultuque excipiuntur, frementibus qui ius caedis et praemia navatae<a class="footnoteLink" href="#note_LCL111_458_1" id="target_note_LCL111_458_1"><sup>1</sup></a> operae petebant. Clamore a<a class="footnoteLink" href="#note_LCL111_458_2" id="target_note_LCL111_458_2"><sup>2</sup></a> proximis orto sordida pars plebis supplicium Sabini exposcit, minas adulationesque miscet. Stantem pro gradibus Palatii Vitellium et preces parantem pervicere ut absisteret: tum confossum conlaceratumque et absciso capite truncum corpus Sabini in Gemonias trahunt.</p>
<p>LXXV. Hic exitus viri haud sane spernendi. Quinque et triginta stipendia in re publica fecerat, domi militiaeque clarus. Innocentiam iustitiamque eius non argueres; sermonis nimius erat: id unum septem annis quibus Moesiam, duodecim quibus praefecturam urbis obtinuit, calumniatus est rumor. In fine vitae alii segnem, multi moderatum et civium sanguinis parcum credidere. Quod inter omnis constiterit, ante principatum Vespasiani decus domus penes Sabinum erat. Caedem eius laetam fuisse Muciano accepimus. Ferebant plerique etiam paci consultum dirempta<a class="footnoteLink" href="#note_LCL111_458_3" id="target_note_LCL111_458_3"><sup>3</sup></a> aemulatione inter duos, quorum alter se fratrem imperatoris, alter consortem imperii cogitaret. Sed Vitellius consulis supplicium poscenti populo restitit, placatus ac velut vicem reddens, quod interrogantibus quis Capitolium incendisset,



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_458_1"><a class="footnoteCrossrefLink" href="#target_note_LCL111_458_1" title="Click to highlight in text"><sup class="lineRef">1</sup>enovatae <span class="italic">M.</span></a></li><script type="text/javascript">document.getElementById('note_LCL111_458_1').style.display = "none";</script><li class="note inline" id="note_LCL111_458_2"><a class="footnoteCrossrefLink" href="#target_note_LCL111_458_2" title="Click to highlight in text"><sup class="lineRef">2</sup>a <span class="italic">om. M.</span></a></li><script type="text/javascript">document.getElementById('note_LCL111_458_2').style.display = "none";</script><li class="note inline" id="note_LCL111_458_3"><a class="footnoteCrossrefLink" href="#target_note_LCL111_458_3" title="Click to highlight in text"><sup class="lineRef">3</sup>direpta <span class="italic">M.</span></a></li><script type="text/javascript">document.getElementById('note_LCL111_458_3').style.display = "none";</script></ul></section></notes></section>