<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
periurium arguebant; eaque velut censura in Sariolenum Voculam et Nonium Attianum et Cestium Severum acerrime incubuit, crebris apud Neronem delationibus famosos. Sariolenum et recens crimen urgebat, quod apud Vitellium molitus eadem foret: nec destitit senatus manus intentare Voculae, donec curia excederet. Ad Paccium Africanum transgressi eum quoque proturbant, tamquam Neroni Scribonios fratres concordia opibusque insignis ad exitium monstravisset. Africanus neque fateri audebat neque abnuere poterat: in Vibium Crispum, cuius interrogationibus fatigabatur, ultro conversus, miscendo quae defendere nequibat, societate culpae invidiam declinavit.</p>
<p>XLII. Magnam eo die pietatis eloquentiaeque famam Vipstanus<a class="footnoteLink" href="#note_LCL249_78_1" id="target_note_LCL249_78_1"><sup>1</sup></a> Messala adeptus est, nondum senatoria aetate, ausus pro fratre Aquilio Regulo deprecari. Regulum subversa Crassorum et Orfiti domus in summum odium extulerat: sponte [e xs̅c̅]<a class="footnoteLink" href="#note_LCL249_78_2" id="target_note_LCL249_78_2"><sup>2</sup></a> accusationem subisse iuvenis admodum, nec depellendi periculi sed in spem potentiae videbatur; et Sulpicia<a class="footnoteLink" href="#note_LCL249_78_3" id="target_note_LCL249_78_3"><sup>3</sup></a> Praetextata Crassi uxor quattuorque liberi, si cognosceret senatus, ultores aderant. Igitur Messala non causam neque reum tueri, sed periculis fratris semet opponens flexerat quosdam. Occurrit







</p></section><notes><section class="footnotes"><ul><li class="note" id="note_LCL249_78_1"><a class="footnoteCrossrefLink" href="#target_note_LCL249_78_1" title="Click to highlight in text"><sup class="lineRef">1</sup>Vipstanus <span class="italic">Ruperti</span>: viptanus <span class="italic">M.</span></a></li><script type="text/javascript">document.getElementById('note_LCL249_78_1').style.display = "none";</script><li class="note" id="note_LCL249_78_2"><a class="footnoteCrossrefLink" href="#target_note_LCL249_78_2" title="Click to highlight in text"><sup class="lineRef">2</sup>e <span class="sc">xsc</span> <span class="italic">secl. Colerus aliique</span>: Caesaris <span class="italic">Mūller, Halm.</span></a></li><script type="text/javascript">document.getElementById('note_LCL249_78_2').style.display = "none";</script><li class="note" id="note_LCL249_78_3"><a class="footnoteCrossrefLink" href="#target_note_LCL249_78_3" title="Click to highlight in text"><sup class="lineRef">3</sup>Sulpicia <span class="italic">Puteolanus</span>: supplicia <span class="italic">M.</span></a></li><script type="text/javascript">document.getElementById('note_LCL249_78_3').style.display = "none";</script></ul></section></notes></section>