<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
auctoritas, sic rigor disciplinae habet, ut multa etiam centuriones tribunosque tantum iuberi expediat. Si cur<a class="footnoteLink" href="#note_LCL111_142_1" id="target_note_LCL111_142_1"><sup>1</sup></a> iubeantur quaerere singulis liceat, pereunte obsequio etiam imperium intercidit. An et illic nocte intempesta rapientur arma? Unus alterve perditus ac temulentus (neque enim pluris consternatione proxima insanisse crediderim) centurionis ac tribuni sanguine manus imbuet, imperatoris sui tentorium inrumpet?</p>
<p>LXXXIV. â€œVos quidem istud pro me: sed in discursu ac tenebris et rerum omnium confusione patefieri occasio etiam adversus me potest. Si Vitellio et satellitibus eius eligendi facultas detur, quem<a class="footnoteLink" href="#note_LCL111_142_2" id="target_note_LCL111_142_2"><sup>2</sup></a> nobis animum, quas mentis imprecentur, quid aliud quam seditionem et discordiam optabunt? Ne miles centurioni, ne centurio tribuno obsequatur, ut confusi pedites equitesque in exitium ruamus. Parendo potius, commilitones, quam imperia ducum sciscitando res militares continentur, et fortissimus in ipso discrimine exercitus est qui ante discrimen quietissimus. Vobis arma et animus sit: mihi consilium et virtutis vestrae regimen relinquite. Paucorum culpa fuit, duorum poena erit: ceteri abolete memoriam foedissimae noctis. Nec illas adversus senatum voces ullus usquam exercitus audiat. Caput imperii et decora omnium provinciarum ad poenam


</p></section><notes><section class="footnotes"><ul><li class="note" id="note_LCL111_142_1"><a class="footnoteCrossrefLink" href="#target_note_LCL111_142_1" title="Click to highlight in text"><sup class="lineRef">1</sup>si cur <span class="italic">Agricola</span>: sic ubi <span class="italic">M.</span></a></li><script type="text/javascript">document.getElementById('note_LCL111_142_1').style.display = "none";</script><li class="note" id="note_LCL111_142_2"><a class="footnoteCrossrefLink" href="#target_note_LCL111_142_2" title="Click to highlight in text"><sup class="lineRef">2</sup>quae <span class="italic">M.</span></a></li><script type="text/javascript">document.getElementById('note_LCL111_142_2').style.display = "none";</script></ul></section></notes></section>