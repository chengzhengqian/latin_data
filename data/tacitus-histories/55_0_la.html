<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
in vicem clades, crebrius infestiusque quam ut tantum propter Neronem Galbamque pugnaretur. Et Galba reditus Lugdunensium occasione irae in fiscum verterat; multus contra in Viennensis honor: unde aemulatio et invidia et uno amne discretis conexum odium. Igitur Lugdunenses extimulare singulos militum et in eversionem Viennensium impellere, obsessam ab illis coloniam suam, adiutos Vindicis conatus, conscriptas nuper legiones in praesidium Galbae referendo. Et ubi causas odiorum praetenderant, magnitudinem praedae ostendebant, nec iam secreta exhortatio, sed publicae preces: irent ultores, excinderent sedem Gallici belli: cuncta illic externa et hostilia: se, coloniam Romanam et partem exercitus et prosperarum adversarumque rerum socios, si fortuna contra daret, iratis ne relinquerent.</p>
<p>LXVI. His et pluribus in eundem modum perpulerant ut ne<a class="footnoteLink" href="#note_LCL111_110_1" id="target_note_LCL111_110_1"><sup>1</sup></a> legati quidem ac duces partium restingui posse<a class="footnoteLink" href="#note_LCL111_110_2" id="target_note_LCL111_110_2"><sup>2</sup></a> iracundiam exercitus arbitrarentur, cum haud ignari discriminis sui Viennenses, velamenta et infulas praeferentes, ubi agmen incesserat, arma genua vestigia prensanda flexere militum animos; addidit Valens trecenos singulis militibus sestertios. Tum vestustas dignitasque coloniae valuit et verba Fabi salutem incolumitatemque Viennensium


</p></section><notes><section class="footnotes"><ul><li class="note" id="note_LCL111_110_1"><a class="footnoteCrossrefLink" href="#target_note_LCL111_110_1" title="Click to highlight in text"><sup class="lineRef">1</sup>ne <span class="italic">I. F. Gronovius</span>: nec <span class="italic">M.</span></a></li><script type="text/javascript">document.getElementById('note_LCL111_110_1').style.display = "none";</script><li class="note" id="note_LCL111_110_2"><a class="footnoteCrossrefLink" href="#target_note_LCL111_110_2" title="Click to highlight in text"><sup class="lineRef">2</sup>posset <span class="italic">M.</span></a></li><script type="text/javascript">document.getElementById('note_LCL111_110_2').style.display = "none";</script></ul></section></notes></section>