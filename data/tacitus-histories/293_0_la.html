<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
novas an temptanti restiterit, incertum, quoniam secreto eorum nemo adfuit, et occiso Pisone plerique ad gratiam interfectoris inclinavere. Nec ambigitur provinciam et militem alienato erga Vespasianum animo fuisse; et quidam e Vitellianis urbe profugi ostentabant Pisoni nutantis Gallias, paratam Germaniam, pericula ipsius et in pace suspecto<a class="footnoteLink" href="#note_LCL249_92_1" id="target_note_LCL249_92_1"><sup>1</sup></a> tutius bellum. Inter quae Claudius Sagitta, praefectus alae Petrianae,<a class="footnoteLink" href="#note_LCL249_92_2" id="target_note_LCL249_92_2"><sup>2</sup></a> prospera navigatione praevenit Papirium centurionem a Muciano missum, adseveravitque mandata interficiendi Pisonis centurioni data: cecidisse<a class="footnoteLink" href="#note_LCL249_92_3" id="target_note_LCL249_92_3"><sup>3</sup></a> Galerianum consobrinum eius generumque; unam in audacia spem salutis, sed duo itinera audendi,<a class="footnoteLink" href="#note_LCL249_92_4" id="target_note_LCL249_92_4"><sup>4</sup></a> seu mallet statim arma, seu petita navibus Gallia ducem se Vitellianis exercitibus ostenderet. Nihil ad ea moto Pisone, centurio a Muciano missus, ut portum Carthaginis attigit, magna voce laeta Pisoni omnia tamquam principi continuare, obvios et subitae rei miraculo attonitos ut eadem adstreperent hortari. Vulgus credulum ruere in forum, praesentiam Pisonis exposcere; gaudio clamoribusque cuncta miscebant, indiligentia veri<a class="footnoteLink" href="#note_LCL249_92_5" id="target_note_LCL249_92_5"><sup>5</sup></a> et adulandi libidine. Piso indicio Sagittae vel insita modestia non in publicum egressus est neque se studiis vulgi permisit: centurionemque







</p></section><notes><section class="footnotes"><ul><li class="note" id="note_LCL249_92_1"><a class="footnoteCrossrefLink" href="#target_note_LCL249_92_1" title="Click to highlight in text"><sup class="lineRef">1</sup>suspecto <span class="italic">Victorius</span>: suscepto <span class="italic">M.</span></a></li><script type="text/javascript">document.getElementById('note_LCL249_92_1').style.display = "none";</script><li class="note" id="note_LCL249_92_2"><a class="footnoteCrossrefLink" href="#target_note_LCL249_92_2" title="Click to highlight in text"><sup class="lineRef">2</sup>Petrianae <span class="italic">B≈çcking</span>: petrinae <span class="italic">M.</span></a></li><script type="text/javascript">document.getElementById('note_LCL249_92_2').style.display = "none";</script><li class="note" id="note_LCL249_92_3"><a class="footnoteCrossrefLink" href="#target_note_LCL249_92_3" title="Click to highlight in text"><sup class="lineRef">3</sup>cedisse <span class="italic">M.</span></a></li><script type="text/javascript">document.getElementById('note_LCL249_92_3').style.display = "none";</script><li class="note" id="note_LCL249_92_4"><a class="footnoteCrossrefLink" href="#target_note_LCL249_92_4" title="Click to highlight in text"><sup class="lineRef">4</sup>audiendi <span class="italic">M.</span></a></li><script type="text/javascript">document.getElementById('note_LCL249_92_4').style.display = "none";</script><li class="note" id="note_LCL249_92_5"><a class="footnoteCrossrefLink" href="#target_note_LCL249_92_5" title="Click to highlight in text"><sup class="lineRef">5</sup>veri <span class="italic">Rhenanus</span>: viri <span class="italic">M.</span></a></li><script type="text/javascript">document.getElementById('note_LCL249_92_5').style.display = "none";</script></ul></section></notes></section>