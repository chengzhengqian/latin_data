<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
Pisanum vinciri iussit proprias ob simultates, sed Pisonis satellitem vocabat, militesque et centuriones quosdam puniit, alios praemiis adfecit, neutrum ex merito, sed ut oppressisse bellum crederetur. Mox Oeensium<a class="footnoteLink" href="#note_LCL249_96_1" id="target_note_LCL249_96_1"><sup>1</sup></a> Leptitanorumque discordias componit, quae raptu frugum et pecorum inter agrestis modicis principiis, iam per arma atque acies exercebantur; nam populus Oeensis<a class="footnoteLink" href="#note_LCL249_96_1" id="target_note_LCL249_96_1"><sup>1</sup></a> multitudine inferior Garamantas exciverat, gentem indomitam et inter accolas latrociniis fecundam. Unde artae Leptitanis res, lateque vastatis agris intra moenia trepidabant, donec interventu cohortium alarumque fusi Garamantes et recepta omnis praeda, nisi quam vagi per inaccessa mapalium ulterioribus vendiderant.</p>
<p>LI. At Vespasiano post Cremonensem pugnam et prosperos undique nuntios cecidisse Vitellium multi cuiusque ordinis, pari audacia fortunaque hibernum mare adgressi, nuntiavere. Aderant legati regis Vologaesi<a class="footnoteLink" href="#note_LCL249_96_2" id="target_note_LCL249_96_2"><sup>2</sup></a> quadraginta milia<a class="footnoteLink" href="#note_LCL249_96_3" id="target_note_LCL249_96_3"><sup>3</sup></a> Parthorum equitum offerentes. Magnificum laetumque tantis sociorum auxiliis ambiri neque indigere: gratiae Vologaeso<a class="footnoteLink" href="#note_LCL249_96_2" id="target_note_LCL249_96_2"><sup>2</sup></a> actae mandatumque ut legatos ad senatum mitteret et pacem esse sciret. Vespasianus in Italiam resque








</p></section><notes><section class="footnotes"><ul><li class="note" id="note_LCL249_96_1"><a class="footnoteCrossrefLink" href="#target_note_LCL249_96_1" title="Click to highlight in text"><sup class="lineRef">1</sup>Oeensium, Oeensis <span class="italic">infra, Lipsius</span>: offensium, offensis <span class="italic">M.</span></a></li><script type="text/javascript">document.getElementById('note_LCL249_96_1').style.display = "none";</script><li class="note" id="note_LCL249_96_2"><a class="footnoteCrossrefLink" href="#target_note_LCL249_96_2" title="Click to highlight in text"><sup class="lineRef">2</sup>Vologaesi, Vologaeso <span class="italic">infra, Nipperdey</span>: vologesi, vologeso <span class="italic">M.</span></a></li><script type="text/javascript">document.getElementById('note_LCL249_96_2').style.display = "none";</script><li class="note" id="note_LCL249_96_3"><a class="footnoteCrossrefLink" href="#target_note_LCL249_96_3" title="Click to highlight in text"><sup class="lineRef">3</sup>milia <span class="italic">hic add. b, post</span> equitum <span class="italic">alii: om. M.</span></a></li><script type="text/javascript">document.getElementById('note_LCL249_96_3').style.display = "none";</script></ul></section></notes></section>