<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
iniquitates haud perinde obstinante, donec indulgentia fortunae et pravis magistris didicit<a class="footnoteLink" href="#note_LCL111_296_1" id="target_note_LCL111_296_1"><sup>1</sup></a> aususque est. Propriis quoque opibus Mucianus bellum iuvit, largus privatim, quod avidius de re publica sumeret. Ceteri conferendarum pecuniarum<a class="footnoteLink" href="#note_LCL111_296_2" id="target_note_LCL111_296_2"><sup>2</sup></a> exemplum secuti, rarissimus quisque eandem in reciperando licentiam habuerunt.</p>
<p>LXXXV. Adcelerata interim Vespasiani coepta Illyrici exercitus studio transgressi in partis; tertia legio exemplum ceteris Moesiae legionibus praebuit; octava erat ac septima Claudiana, imbutae favore Othonis, quamvis proelio non interfuissent. Aquileiam progressae, proturbatis qui de Othone nuntiabant laceratisque vexillis nomen Vitellii praeferentibus, rapta postremo pecunia et inter se divisa, hostiliter egerant. Unde metus et ex metu consilium, posse imputari Vespasiano quae apud Vitellium excusanda erant. Ita tres Moesicae legiones per epistulas adliciebant Pannonicum exercitum aut abnuenti vim parabant. In eo motu Aponius Saturninus Moesiae rector pessimum facinus audet, misso centurione ad interficiendum Tettium Iulianum septimae legionis legatum ob simultates, quibus


</p></section><notes><section class="footnotes"><ul><li class="note" id="note_LCL111_296_1"><a class="footnoteCrossrefLink" href="#target_note_LCL111_296_1" title="Click to highlight in text"><sup class="lineRef">1</sup>dicit <span class="italic">M.</span></a></li><script type="text/javascript">document.getElementById('note_LCL111_296_1').style.display = "none";</script><li class="note inline" id="note_LCL111_296_2"><a class="footnoteCrossrefLink" href="#target_note_LCL111_296_2" title="Click to highlight in text"><sup class="lineRef">2</sup>pucuniam <span class="italic">M.</span></a></li><script type="text/javascript">document.getElementById('note_LCL111_296_2').style.display = "none";</script></ul></section></notes></section>