<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
Ceteri consulatus ex destinatione Neronis aut Galbae mansere, Caelio ac Flavio Sabinis in Iulias, Arrio Antonino<a class="footnoteLink" href="#note_LCL111_130_1" id="target_note_LCL111_130_1"><sup>1</sup></a> et Mario Celso in Septembris, quorum honoribus<a class="footnoteLink" href="#note_LCL111_130_2" id="target_note_LCL111_130_2"><sup>2</sup></a> ne Vitellius quidem victor intercessit. Sed Otho pontificatus auguratusque honoratis iam senibus cumulum dignitatis addidit, aut recens ab exilio reversos nobilis adulescentulos avitis ac paternis sacerdotiis in solacium recoluit. Redditus Cadio Rufo, Pedio Blaeso, Saevino P . . .<a class="footnoteLink" href="#note_LCL111_130_3" id="target_note_LCL111_130_3"><sup>3</sup></a> senatorius locus. Repetundarum criminibus sub Claudio ac Nerone ceciderant: placuit ignoscentibus verso nomine, quod avaritia fuerat, videri maiestatem, cuius tum odio etiam bonae leges peribant.</p>
<p>LXXVIII. Eadem largitione civitatum quoque ac provinciarum animos adgressus Hispalensibus<a class="footnoteLink" href="#note_LCL111_130_4" id="target_note_LCL111_130_4"><sup>4</sup></a> et Emeritensibus familiarum adiectiones, Lingonibus universis civitatem Romanam, provinciae Baeticae Maurorum civitates dono dedit; nova iura Cappadociae, nova Africae, ostentata<a class="footnoteLink" href="#note_LCL111_130_5" id="target_note_LCL111_130_5"><sup>5</sup></a> magis quam mansura. Inter quae necessitate praesentium rerum et instantibus curis excusata ne tum quidem immemor amorum statuas Poppaeae per senatus consultum reposuit; creditus est etiam de celebranda Neronis memoria agitavisse spe vulgum adliciendi. Et fuere





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_130_1"><a class="footnoteCrossrefLink" href="#target_note_LCL111_130_1" title="Click to highlight in text"><sup class="lineRef">1</sup>Antonino <span class="italic">Lipsius</span>: antonio <span class="italic">M.</span></a></li><script type="text/javascript">document.getElementById('note_LCL111_130_1').style.display = "none";</script><li class="note" id="note_LCL111_130_2"><a class="footnoteCrossrefLink" href="#target_note_LCL111_130_2" title="Click to highlight in text"><sup class="lineRef">2</sup>honoribus <span class="italic">Haase</span>: honoris <span class="italic">M.</span></a></li><script type="text/javascript">document.getElementById('note_LCL111_130_2').style.display = "none";</script><li class="note" id="note_LCL111_130_3"><a class="footnoteCrossrefLink" href="#target_note_LCL111_130_3" title="Click to highlight in text"><sup class="lineRef">3</sup>prom-se <span class="italic">M.</span></a></li><script type="text/javascript">document.getElementById('note_LCL111_130_3').style.display = "none";</script><li class="note" id="note_LCL111_130_4"><a class="footnoteCrossrefLink" href="#target_note_LCL111_130_4" title="Click to highlight in text"><sup class="lineRef">4</sup>Hispalensibus <span class="italic">Faernus:</span> hispaniensibus <span class="italic">M.</span></a></li><script type="text/javascript">document.getElementById('note_LCL111_130_4').style.display = "none";</script><li class="note" id="note_LCL111_130_5"><a class="footnoteCrossrefLink" href="#target_note_LCL111_130_5" title="Click to highlight in text"><sup class="lineRef">5</sup>ostentata <span class="italic">Ernesti</span>: ostentai <span class="italic">M.</span></a></li><script type="text/javascript">document.getElementById('note_LCL111_130_5').style.display = "none";</script></ul></section></notes></section>