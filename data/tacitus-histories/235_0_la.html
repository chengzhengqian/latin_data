<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
Sabini caede et incendio Capitolii dirempta<a class="footnoteLink" href="#note_LCL111_470_1" id="target_note_LCL111_470_1"><sup>1</sup></a> belli commercia.</p>
<p>LXXXII. Temptavit tamen Antonius vocatas ad contionem legiones mitigare, ut castris iuxta pontem Mulvium positis postera die urbem ingrederentur. Ratio cunctandi, ne asperatus proelio miles non populo, non senatui, ne templis quidem ac delubris deorum consuleret. Sed omnem prolationem ut inimicam victoriae suspectabant; simul fulgentia per collis vexilla, quamquam imbellis populus sequeretur, speciem hostilis exercitus fecerant. Tripertito agmine pars, ut adstiterat,<a class="footnoteLink" href="#note_LCL111_470_2" id="target_note_LCL111_470_2"><sup>2</sup></a> Flaminia via, pars iuxta ripam Tiberis incessit; tertium agmen per Salariam Collinae portae propinquabat. Plebs invectis equitibus fusa; miles Vitellianus trinis et ipse praesidiis occurrit. Proelia ante urbem multa et varia, sed Flavianis consilio ducum praestantibus saepius prospera. Ii tantum conflictati sunt qui in partem sinistram urbis ad Sallustianos hortos per angusta et lubrica viarum flexerant. Superstantes maceriis hortorum Vitelliani ad serum usque diem saxis pilisque subeuntis arcebant, donec ab equitibus, qui porta Collina inruperant, circumvenirentur. Concurrere et in campo Martio infestae acies. Pro Flavianis<a class="footnoteLink" href="#note_LCL111_470_3" id="target_note_LCL111_470_3"><sup>3</sup></a> fortuna et parta totiens victoria: Vitelliani



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_470_1"><a class="footnoteCrossrefLink" href="#target_note_LCL111_470_1" title="Click to highlight in text"><sup class="lineRef">1</sup>direpta <span class="italic">M.</span></a></li><script type="text/javascript">document.getElementById('note_LCL111_470_1').style.display = "none";</script><li class="note inline" id="note_LCL111_470_2"><a class="footnoteCrossrefLink" href="#target_note_LCL111_470_2" title="Click to highlight in text"><sup class="lineRef">2</sup>adsisterat <span class="italic">M.</span></a></li><script type="text/javascript">document.getElementById('note_LCL111_470_2').style.display = "none";</script><li class="note inline" id="note_LCL111_470_3"><a class="footnoteCrossrefLink" href="#target_note_LCL111_470_3" title="Click to highlight in text"><sup class="lineRef">3</sup>prosluvianus <span class="italic">M.</span></a></li><script type="text/javascript">document.getElementById('note_LCL111_470_3').style.display = "none";</script></ul></section></notes></section>