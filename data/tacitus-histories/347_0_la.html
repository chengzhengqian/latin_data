<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
eodem Cerialis, duplicatis copiis adventu secundae et tertiae decimae<a class="footnoteLink" href="#note_LCL249_200_1" id="target_note_LCL249_200_1"><sup>1</sup></a> et quartae decimae legionum; cohortesque et alae iam pridem accitae post victoriam properaverant. Neuter ducum cunctator, sed arcebat latitudo camporum suopte ingenio umentium; addiderat Civilis obliquam in Rhenum molem, cuius obiectu revolutus amnis adiacentibus super-funderetur. Ea loci forma, incertis vadis subdola et nobis adversa: quippe miles Romanus armis gravis et nandi pavidus, Germanos fluminibus suetos levitas armorum et proceritas corporum attollit.</p>
<p>XV. Igitur lacessentibus Batavis ferocissimo cuique nostrorum coeptum certamen, deinde orta trepidatio, cum praealtis paludibus arma equi haurirentur.<a class="footnoteLink" href="#note_LCL249_200_2" id="target_note_LCL249_200_2"><sup>2</sup></a> Germani notis vadis persultabant, omissa plerumque fronte latera ac terga circumvenientes. Neque ut in pedestri acie comminus certabatur, sed tamquam navali pugna vagi inter undas aut, si quid stabile occurrebat, totis illic corporibus nitentes, vulnerati<a class="footnoteLink" href="#note_LCL249_200_3" id="target_note_LCL249_200_3"><sup>3</sup></a> cum integris, periti nandi cum ignaris in mutuam perniciem implicabantur. Minor tamen quam pro tumultu caedes,<a class="footnoteLink" href="#note_LCL249_200_4" id="target_note_LCL249_200_4"><sup>4</sup></a> quia non ausi egredi paludem Germani in castra rediere. Eius proelii eventus utrumque ducem diversis animi motibus ad maturandum




</p></section><notes><section class="footnotes"><ul><li class="note" id="note_LCL249_200_1"><a class="footnoteCrossrefLink" href="#target_note_LCL249_200_1" title="Click to highlight in text"><sup class="lineRef">1</sup>xiij <span class="italic">M.</span></a></li><script type="text/javascript">document.getElementById('note_LCL249_200_1').style.display = "none";</script><li class="note" id="note_LCL249_200_2"><a class="footnoteCrossrefLink" href="#target_note_LCL249_200_2" title="Click to highlight in text"><sup class="lineRef">2</sup>armae qui aurirentur <span class="italic">M</span>, h superscr. <span class="italic">M</span><sup>1</sup>.</a></li><script type="text/javascript">document.getElementById('note_LCL249_200_2').style.display = "none";</script><li class="note" id="note_LCL249_200_3"><a class="footnoteCrossrefLink" href="#target_note_LCL249_200_3" title="Click to highlight in text"><sup class="lineRef">3</sup>volneratis <span class="italic">M.</span></a></li><script type="text/javascript">document.getElementById('note_LCL249_200_3').style.display = "none";</script><li class="note" id="note_LCL249_200_4"><a class="footnoteCrossrefLink" href="#target_note_LCL249_200_4" title="Click to highlight in text"><sup class="lineRef">4</sup>ceres <span class="italic">M.</span></a></li><script type="text/javascript">document.getElementById('note_LCL249_200_4').style.display = "none";</script></ul></section></notes></section>