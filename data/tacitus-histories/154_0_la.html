<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
vitae prioris indecora et vilia accipiebantur. Ventitabat in senatum, etiam cum parvis de rebus patres consulerentur. Ac forte Priscus Helvidius praetor designatus contra studium eius censuerat. Commotus primo Vitellius, non tamen ultra quam tribunos plebis in auxilium spretae potestatis advocavit; mox mitigantibus amicis, qui altiorem iracundiam eius verebantur, nihil novi accidisse respondit quod duo senatores in re publica dissentirent; solitum se etiam Thraseae contra dicere. Inrisere plerique impudentiam aemulationis; aliis id ipsum placebat quod neminem ex praepotentibus, sed Thraseam ad exemplar verae gloriae legisset.</p>
<p>XCII. Praeposuerat praetorianis Publilium<a class="footnoteLink" href="#note_LCL111_308_1" id="target_note_LCL111_308_1"><sup>1</sup></a> Sabinum a<a class="footnoteLink" href="#note_LCL111_308_2" id="target_note_LCL111_308_2"><sup>2</sup></a> praefectura cohortis, Iulium Priscum tum centurionem:<a class="footnoteLink" href="#note_LCL111_308_3" id="target_note_LCL111_308_3"><sup>3</sup></a> Priscus Valentis, Sabinus Caecinae gratia pollebant; inter discordis Vitellio nihil auctoritas. Munia imperii Caecina ac Valens obibant, olim anxii odiis, quae bello et castris male dissimulata pravitas amicorum et fecunda gignendis inimicitiis civitas auxerat, dum ambitu comitatu et immensis salutantium agminibus contendunt comparanturque, variis in hunc aut illum Vitellii inclinationibus; nec umquam satis fida potentia, ubi nimia est: simul ipsum Vitellium, subitis offensis aut



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_308_1"><a class="footnoteCrossrefLink" href="#target_note_LCL111_308_1" title="Click to highlight in text"><sup class="lineRef">1</sup>Publilium <span class="italic">Halm</span>: publium <span class="italic">M.</span></a></li><script type="text/javascript">document.getElementById('note_LCL111_308_1').style.display = "none";</script><li class="note" id="note_LCL111_308_2"><a class="footnoteCrossrefLink" href="#target_note_LCL111_308_2" title="Click to highlight in text"><sup class="lineRef">2</sup>a <span class="italic">Mercerus</span>: ad <span class="italic">M.</span></a></li><script type="text/javascript">document.getElementById('note_LCL111_308_2').style.display = "none";</script><li class="note" id="note_LCL111_308_3"><a class="footnoteCrossrefLink" href="#target_note_LCL111_308_3" title="Click to highlight in text"><sup class="lineRef">3</sup>tum centurionem <span class="italic">Lipsius</span>: dum centurio Ä“ <span class="italic">M.</span></a></li><script type="text/javascript">document.getElementById('note_LCL111_308_3').style.display = "none";</script></ul></section></notes></section>