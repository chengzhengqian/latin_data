<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2">
<p>LIII. Notabile iurgium<a class="footnoteLink" href="#note_LCL111_246_1" id="target_note_LCL111_246_1"><sup>1</sup></a> fuit quo Licinius Caecina Marcellum Eprium ut ambigua disserentem invasit. Nec ceteri sententias aperiebant: sed invisum memoria delationum expositumque ad invidiam Marcelli nomen inritaverat Caecinam, ut novus adhuc et in senatum nuper adscitus magnis inimicitiis claresceret. Moderatione meliorum dirempti. Et rediere omnes Bononiam, rursus consiliaturi; simul medio temporis plures nuntii sperabantur. Bononiae, divisis per itinera qui recentissimum quemque percontarentur,<a class="footnoteLink" href="#note_LCL111_246_2" id="target_note_LCL111_246_2"><sup>2</sup></a> interrogatus Othonis libertus<a class="footnoteLink" href="#note_LCL111_246_3" id="target_note_LCL111_246_3"><sup>3</sup></a> causam digressus habere se suprema eius mandata respondit; ipsum viventem quidem relictum, sed sola posteritatis cura et abruptis vitae blandimentis. Hinc admiratio et plura interrogandi pudor, atque omnium animi in Vitellium inclinavere.</p>
<p>LIV. Intererat consiliis frater eius L. Vitellius seque iam adulantibus offerebat, cum repente Coenus libertus Neronis atroci mendacio universos perculit, adfirmans superventu quartae decimae legionis, iunctis a Brixello viribus, caesos victores; versam partium fortunam. Causa fingendi fuit ut diplomata Othonis, quae neglegebantur, laetiore nuntio revalescerent. Et Coenus quidem raptim in<a class="footnoteLink" href="#note_LCL111_246_4" id="target_note_LCL111_246_4"><sup>4</sup></a> urbem




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_246_1"><a class="footnoteCrossrefLink" href="#target_note_LCL111_246_1" title="Click to highlight in text"><sup class="lineRef">1</sup>iurgium <span class="italic">Bekker</span>: virgenium <span class="italic">M.</span></a></li><script type="text/javascript">document.getElementById('note_LCL111_246_1').style.display = "none";</script><li class="note" id="note_LCL111_246_2"><a class="footnoteCrossrefLink" href="#target_note_LCL111_246_2" title="Click to highlight in text"><sup class="lineRef">2</sup>percunctaretur <span class="italic">M.</span></a></li><script type="text/javascript">document.getElementById('note_LCL111_246_2').style.display = "none";</script><li class="note" id="note_LCL111_246_3"><a class="footnoteCrossrefLink" href="#target_note_LCL111_246_3" title="Click to highlight in text"><sup class="lineRef">3</sup>Imbertus <span class="italic">M.</span></a></li><script type="text/javascript">document.getElementById('note_LCL111_246_3').style.display = "none";</script><li class="note" id="note_LCL111_246_4"><a class="footnoteCrossrefLink" href="#target_note_LCL111_246_4" title="Click to highlight in text"><sup class="lineRef">4</sup>raptim in <span class="italic">I. Gronovius</span>: rapidum <span class="italic">M.</span></a></li><script type="text/javascript">document.getElementById('note_LCL111_246_4').style.display = "none";</script></ul></section></notes></section>