<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
Nec deerat ipse, stipatus<a class="footnoteLink" href="#note_LCL249_20_1" id="target_note_LCL249_20_1"><sup>1</sup></a> armatis domos hortosque permutans, apparatu incessu excubiis vim principis amplecti, nomen remittere. Plurimum terroris intulit caedes<a class="footnoteLink" href="#note_LCL249_20_2" id="target_note_LCL249_20_2"><sup>2</sup></a> Calpurnii Galeriani. Is fuit filius Gai Pisonis, nihil ausus: sed nomen insigne et decora ipsius<a class="footnoteLink" href="#note_LCL249_20_3" id="target_note_LCL249_20_3"><sup>3</sup></a> iuventa rumore vulgi celebrabantur, erantque in civitate adhuc turbida et novis sermonibus laeta qui principatus inanem ei famam circumdarent. Iussu Muciani custodia militari cinctus, ne in ipsa urbe conspectior mors foret, ad quadragensimum ab urbe lapidem Appia via fuso per venas sanguine extinguitur. Iulius Priscus praetoriarum sub Vitellio cohortium praefectus se ipse interfecit, pudore magis quam necessitate. Alfenus Varus ignaviae infamiaeque suae superfuit. Asiaticus (etenim is<a class="footnoteLink" href="#note_LCL249_20_4" id="target_note_LCL249_20_4"><sup>4</sup></a> libertus) malam potentiam servili supplicio expiavit.</p>
<p>XII. Isdem diebus crebrescentem cladis Germanicae famam nequaquam maesta civitas excipiebat; caesos exercitus, capta legionum hiberna, descivisse Gallias non ut mala loquebantur. Id bellum quibus causis ortum, quanto externarum sociarumque gentium motu flagraverit, altius expediam. Batavi, donec trans Rhenum agebant, pars








</p></section><notes><section class="footnotes"><ul><li class="note" id="note_LCL249_20_1"><a class="footnoteCrossrefLink" href="#target_note_LCL249_20_1" title="Click to highlight in text"><sup class="lineRef">1</sup>stipatis <span class="italic">M.</span></a></li><script type="text/javascript">document.getElementById('note_LCL249_20_1').style.display = "none";</script><li class="note" id="note_LCL249_20_2"><a class="footnoteCrossrefLink" href="#target_note_LCL249_20_2" title="Click to highlight in text"><sup class="lineRef">2</sup>cedem <span class="italic">M.</span></a></li><script type="text/javascript">document.getElementById('note_LCL249_20_2').style.display = "none";</script><li class="note" id="note_LCL249_20_3"><a class="footnoteCrossrefLink" href="#target_note_LCL249_20_3" title="Click to highlight in text"><sup class="lineRef">3</sup>ipsi <span class="italic">M.</span></a></li><script type="text/javascript">document.getElementById('note_LCL249_20_3').style.display = "none";</script><li class="note" id="note_LCL249_20_4"><a class="footnoteCrossrefLink" href="#target_note_LCL249_20_4" title="Click to highlight in text"><sup class="lineRef">4</sup>etenim is <span class="italic">Ernesti</span>: enim is <span class="italic">M.</span></a></li><script type="text/javascript">document.getElementById('note_LCL249_20_4').style.display = "none";</script></ul></section></notes></section>