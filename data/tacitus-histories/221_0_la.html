<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
Moriendum victis, moriendum deditis: id solum referre, novissimum spiritum per ludibrium et contumelias effundant an per virtutem.</p>
<p>LXVII. Surdae ad fortia consilia Vitellio aures: obruebatur animus miseratione curaque, ne pertinacibus armis minus placabilem victorem relinqueret coniugi ac liberis. Erat illi et fessa aetate parens; quae tamen paucis ante diebus opportuna morte excidium domus praevenit, nihil principatu filii adsecuta nisi luctum et bonam famam. XV kalendas Ianuarias audita defectione legionis cohortiumque,<a class="footnoteLink" href="#note_LCL111_442_1" id="target_note_LCL111_442_1"><sup>1</sup></a> quae se Narniae dediderant, pullo amictu Palatio degreditur, maesta circum familia<a class="footnoteLink" href="#note_LCL111_442_2" id="target_note_LCL111_442_2"><sup>2</sup></a>; ferebatur<a class="footnoteLink" href="#note_LCL111_442_3" id="target_note_LCL111_442_3"><sup>3</sup></a> lecticula parvulus filius velut in funebrem pompam: voces populi blandae et intempestivae, miles minaci silentio.</p>
<p>LXVIII. Nec quisquam adeo rerum humanarum immemor quem non commoveret illa facies, Romanum principem et generis humani paulo ante dominum relicta fortunae suae sede per populum, per urbem exire de imperio. Nihil tale viderant, nihil audierant. Repentina vis dictatorem Caesarem oppresserat, occultae Gaium insidiae, nox et ignotum rus fugam Neronis absconderant, Piso et Galba tamquam in



</p></section><notes><section class="footnotes"><ul><li class="note" id="note_LCL111_442_1"><a class="footnoteCrossrefLink" href="#target_note_LCL111_442_1" title="Click to highlight in text"><sup class="lineRef">1</sup>legiones cohortium quaeque <span class="italic">M.</span></a></li><script type="text/javascript">document.getElementById('note_LCL111_442_1').style.display = "none";</script><li class="note inline" id="note_LCL111_442_2"><a class="footnoteCrossrefLink" href="#target_note_LCL111_442_2" title="Click to highlight in text"><sup class="lineRef">2</sup>famia <span class="italic">M.</span></a></li><script type="text/javascript">document.getElementById('note_LCL111_442_2').style.display = "none";</script><li class="note" id="note_LCL111_442_3"><a class="footnoteCrossrefLink" href="#target_note_LCL111_442_3" title="Click to highlight in text"><sup class="lineRef">3</sup>seu ferebatur <span class="italic">M, vide ad c.</span> 65.</a></li><script type="text/javascript">document.getElementById('note_LCL111_442_3').style.display = "none";</script></ul></section></notes></section>