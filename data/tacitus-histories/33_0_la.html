<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
adoptionem aversantis.<a class="footnoteLink" href="#note_LCL111_66_1" id="target_note_LCL111_66_1"><sup>1</sup></a> Idem senatus, idem populi Romani animus est: vestra virtus expectatur, apud quos omne honestis consiliis robur et sine quibus quamvis egregia invalida sunt. Non ad bellum vos nec ad periculum voco: omnium militum arma nobiscum sunt. Nec una cohors togata defendit nunc Galbam sed detinet: cum vos aspexerit, cum signum meum acceperit, hoc solum erit certamen, quis mihi plurimum imputet. Nullus cunctationis locus est in eo consilio quod non potest laudari nisi peractum.‚Äù Aperire deinde armamentarium iussit. Rapta statim arma, sine more et ordine militiae, ut praetorianus aut legionarius insignibus suis distingueretur: miscentur auxiliaribus galeis scutisque, nullo tribunorum centurionumve adhortante, sibi quisque dux et instigator; et praecipuum pessimorum incitamentum quod boni maerebant.</p>
<p>XXXIX. Iam exterritus Piso fremitu crebrescentis seditionis et vocibus in urbem usque resonantibus, egressum interim Galbam et foro adpropinquantem adsecutus erat; iam Marius Celsus haud laeta rettulerat, cum alii in Palatium redire, alii Capitolium petere, plerique rostra occupanda censerent, plures tantum sententiis aliorum contra dicerent, utque evenit in consiliis infelicibus, optima viderentur quorum tempus effugerat. Agitasse Laco

</p></section><notes><section class="footnotes"><ul><li class="note" id="note_LCL111_66_1"><a class="footnoteCrossrefLink" href="#target_note_LCL111_66_1" title="Click to highlight in text"><sup class="lineRef">1</sup>aversantes <span class="italic">Agricola</span>: adversantes <span class="italic">M.</span></a></li><script type="text/javascript">document.getElementById('note_LCL111_66_1').style.display = "none";</script></ul></section></notes></section>