<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
certaturi ad obsequium, adversam eius fortunam ex aequo detrectabant. In Africa legio cohortesque delectae a Clodio Macro, mox a Galba dimissae, rursus iussu Vitellii militiam cepere; simul cetera iuventus dabat impigre nomina. Quippe integrum illic ac favorabilem proconsulatum Vitellius, famosum invisumque Vespasianus egerat: proinde socii de imperio utriusque coniectabant, sed experimentum contra fuit.</p>
<p>XCVIII. Ac primo Valerius Festus legatus studia provincialium cum fide iuvit; mox nutabat, palam epistulis edictisque Vitellium, occultis nuntiis Vespasianum fovens et haec illave defensurus, prout invaluissent. Deprehensi cum litteris edictisque Vespasiani per Raetiam et Gallias militum et centurionum quidam ad Vitellium missi necantur: plures fefellere, fide amicorum aut suomet astu<a class="footnoteLink" href="#note_LCL111_318_1" id="target_note_LCL111_318_1"><sup>1</sup></a> occultati. Ita Vitellii paratus noscebantur, Vespasiani consiliorum pleraque ignota, primum socordia Vitellii, dein Pannonicae Alpes praesidiis insessae nuntios retinebant. Mare quoque etesiarum<a class="footnoteLink" href="#note_LCL111_318_2" id="target_note_LCL111_318_2"><sup>2</sup></a> flatu in Orientem navigantibus secundum, inde adversum erat.</p>
<p>XCIX. Tandem inruptione hostium atrocibus undique


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_318_1"><a class="footnoteCrossrefLink" href="#target_note_LCL111_318_1" title="Click to highlight in text"><sup class="lineRef">1</sup>suomet astu <span class="italic">Agricola</span>: suo mestatu <span class="italic">M.</span></a></li><script type="text/javascript">document.getElementById('note_LCL111_318_1').style.display = "none";</script><li class="note" id="note_LCL111_318_2"><a class="footnoteCrossrefLink" href="#target_note_LCL111_318_2" title="Click to highlight in text"><sup class="lineRef">2</sup>etesiarum <span class="italic">Rhenanus</span>: ct esi flabra aquilonis arum <span class="italic">M.</span></a></li><script type="text/javascript">document.getElementById('note_LCL111_318_2').style.display = "none";</script></ul></section></notes></section>