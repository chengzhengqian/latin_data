<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
adventare hostis, praegredi paucos, motum fremitumque late audiri nuntiavit. Dum Antonius quidnam agendum consultat, aviditate navandae operae Arrius Varus cum promptissimis equitum prorupit impulitque Vitellianos modica caede; nam plurium adcursu versa fortuna, et acerrimus quisque sequentium fugae ultimus erat. Nec sponte Antonii properatum, et fore quae acciderunt<a class="footnoteLink" href="#note_LCL111_356_1" id="target_note_LCL111_356_1"><sup>1</sup></a> rebatur. Hortatus suos ut magno animo capesserent pugnam, diductis in latera turmis vacuum medio relinquit iter quo Varum equitesque eius reciperet; iussae armari legiones: datum per agros signum ut, qua cuique proximum, omissa praeda proelio occurreret. Pavidus interim Varus turbae suorum miscetur intulitque formidinem. Pulsi cum sauciis integri suomet ipsi metu et angustiis viarum conflictabantur.</p>
<p>XVII. Nullum in illa trepidatione Antonius constantis ducis aut fortis<a class="footnoteLink" href="#note_LCL111_356_2" id="target_note_LCL111_356_2"><sup>2</sup></a> militis officium omisit. Occursare paventibus, retinere cedentis, ubi plurimus labor, unde aliqua spes, consilio manu voce insignis hosti, conspicuus suis. Eo postremo ardoris provectus


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_356_1"><a class="footnoteCrossrefLink" href="#target_note_LCL111_356_1" title="Click to highlight in text"><sup class="lineRef">1</sup>acciderunt <span class="italic">Madvig</span>: acciderant <span class="italic">M.</span></a></li><script type="text/javascript">document.getElementById('note_LCL111_356_1').style.display = "none";</script><li class="note" id="note_LCL111_356_2"><a class="footnoteCrossrefLink" href="#target_note_LCL111_356_2" title="Click to highlight in text"><sup class="lineRef">2</sup>fortis <span class="italic">Acidalius</span>: fortissimi <span class="italic">M.</span></a></li><script type="text/javascript">document.getElementById('note_LCL111_356_2').style.display = "none";</script></ul></section></notes></section>