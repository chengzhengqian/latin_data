<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2">
<h2><span class="ac">Cornelii Taciti<span class="linebreak"></span>Historiarum</span></h2>
<h3><span class="ac">Liber IV</span></h3>
<p>I. <span class="sc">Interfecto</span> Vitellio bellum magis desierat quam pax coeperat. Armati per urbem victores implacabili odio victos consectabantur: plenae caedibus viae, cruenta fora templaque, passim trucidatis, ut quemque fors<a class="footnoteLink" href="#note_LCL249_2_1" id="target_note_LCL249_2_1"><sup>1</sup></a> obtulerat. Ac mox augescente licentia scrutari ac protrahere abditos; si quem procerum habitu et iuventa conspexerant, obtruncare nullo militum aut populi discrimine. Quae saevitia recentibus odiis sanguine explebatur, dein verterat in avaritiam. Nihil usquam secretum aut clausum sinebant, Vitellianos occultari simulantes. Initium id perfringendarum domuum, vel si resisteretur, causa caedis; nec deerat egentissimus quisque e plebe et pessimi servitiorum prodere ultro ditis dominos, alii ab amicis monstrabantur. Ubique lamenta, conclamationes et fortuna<a class="footnoteLink" href="#note_LCL249_2_2" id="target_note_LCL249_2_2"><sup>2</sup></a> captae urbis, adeo ut Othoniani Vitellianique militis invidiosa


</p></section><notes><section class="footnotes"><ul><li class="note" id="note_LCL249_2_1"><a class="footnoteCrossrefLink" href="#target_note_LCL249_2_1" title="Click to highlight in text"><sup class="lineRef">1</sup>fors <span class="italic">M</span><sup>2</sup>: sors <span class="italic">M.</span></a></li><script type="text/javascript">document.getElementById('note_LCL249_2_1').style.display = "none";</script><li class="note" id="note_LCL249_2_2"><a class="footnoteCrossrefLink" href="#target_note_LCL249_2_2" title="Click to highlight in text"><sup class="lineRef">2</sup>fortunae <span class="italic">M.</span></a></li><script type="text/javascript">document.getElementById('note_LCL249_2_2').style.display = "none";</script></ul></section></notes></section>