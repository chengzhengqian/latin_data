<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
hiemis prohibebantur, vulgus alimenta in dies mercari solitum, cui una ex re publica annonae cura, clausum litus, retineri commeatus, dum timet, credebat, augentibus famam Vitellianis, qui studium partium nondum posuerant, ne<a class="footnoteLink" href="#note_LCL249_72_1" id="target_note_LCL249_72_1"><sup>1</sup></a> victoribus quidem ingrato rumore, quorum cupiditates externis quoque bellis inexplebilis nulla umquam civilis victoria satiavit.</p>
<p>XXXIX. Kalendis Ianuariis in senatu, quem Iulius Frontinus praetor urbanus vocaverat, legatis exercitibusque ac regibus laudes gratesque decretae; et Tettio<a class="footnoteLink" href="#note_LCL249_72_2" id="target_note_LCL249_72_2"><sup>2</sup></a> Iuliano praetura, tamquam transgredientem in partis Vespasiani legionem deseruisset, ablata ut in Plotium Grypum transferretur; Hormo dignitas equestris data. Et mox eiurante Frontino Caesar Domitianus praeturam cepit. Eius nomen epistulis edictisque praeponebatur, vis penes Mucianum erat, nisi quod pleraque Domitianus instigantibus amicis aut propria libidine audebat. Sed praecipuus Muciano metus e Primo Antonio Varoque Arrio, quos recentis clarosque rerum fama ac militum studiis etiam populus fovebat, quia in neminem ultra aciem saevierant. Et ferebatur Antonius Scribonianum Crassum, egregiis maioribus et fraterna imagine fulgentem, ad capessendam rem publicam hortatus, haud defutura consciorum manu, ni Scri-bonianus









</p></section><notes><section class="footnotes"><ul><li class="note" id="note_LCL249_72_1"><a class="footnoteCrossrefLink" href="#target_note_LCL249_72_1" title="Click to highlight in text"><sup class="lineRef">1</sup>ne <span class="italic">I. Gronovius</span>: nec <span class="italic">M.</span></a></li><script type="text/javascript">document.getElementById('note_LCL249_72_1').style.display = "none";</script><li class="note" id="note_LCL249_72_2"><a class="footnoteCrossrefLink" href="#target_note_LCL249_72_2" title="Click to highlight in text"><sup class="lineRef">2</sup>Tettio <span class="italic">Orelli</span>: tito <span class="italic">M.</span></a></li><script type="text/javascript">document.getElementById('note_LCL249_72_2').style.display = "none";</script></ul></section></notes></section>