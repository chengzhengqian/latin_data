<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
detineri haud ignorabat. Percontatur sacerdotes num illo die Basilides templum inisset, percontatur obvios num in urbe visus sit; denique missis equitibus explorat illo temporis momento octoginta milibus passuum afuisse: tunc divinam speciem et vim responsi ex nomine Basilidis interpretatus est.</p>
<p>LXXXIII. Origo dei nondum nostris auctoribus celebrata: Aegyptiorum antistites sic memorant, Ptolemaeo regi, qui Macedonum primus Aegypti opes firmavit, cum Alexandriae recens conditae moenia templaque et religiones adderet, oblatum per quietem decore eximio et maiore quam humana specie iuvenem, qui moneret ut fidissimis amicorum in Pontum missis effigiem suam acciret; laetum id regno magnamque et inclutam sedem fore quae excepisset: simul visum eundem iuvenem in caelum igne plurimo attolli. Ptolemaeus omine et miraculo excitus sacerdotibus Aegyptiorum, quibus mos talia intellegere, nocturnos visus aperit. Atque illis Ponti et externorum parum gnaris, Timotheum Atheniensem e gente Eumolpidarum, quem ut antistitem caerimoniarum Eleusine<a class="footnoteLink" href="#note_LCL249_162_1" id="target_note_LCL249_162_1"><sup>1</sup></a> exciverat, quaenam illa superstitio, quod numen, interrogat. Timotheus quaesitis in Pontum meassent, cognoscit urbem illic Sinopen, nec procul templum vetere inter accolas





</p></section><notes><section class="footnotes"><ul><li class="note" id="note_LCL249_162_1"><a class="footnoteCrossrefLink" href="#target_note_LCL249_162_1" title="Click to highlight in text"><sup class="lineRef">1</sup>Eleusine <span class="italic">I. F. Gronovius</span>: eleusim <span class="italic">M.</span></a></li><script type="text/javascript">document.getElementById('note_LCL249_162_1').style.display = "none";</script></ul></section></notes></section>