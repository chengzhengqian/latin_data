<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
viae celebritate devertere Interamnium atque ibi interfici iussit. Longum interfectori visum: in itinere ac taberna proiectum humi iugulavit, magna cum invidia novi principatus, cuius hoc primum specimen noscebatur. Et Triariae licentiam modestum e proximo exemplum onerabat, Galeria imperatoris uxor non immixta<a class="footnoteLink" href="#note_LCL111_262_1" id="target_note_LCL111_262_1"><sup>1</sup></a> tristibus; et pari probitate mater Vitelliorum Sextilia, antiqui moris: dixisse quin etiam ad primas filii sui epistulas ferebatur, non Germanicum a se sed Vitellium genitum. Nec ullis postea fortunae inlecebris aut ambitu civitatis in gaudium evicta domus suae tantum adversa sensit.</p>
<p>LXV. Digressum a Luguduno Vitellium Cluvius Rufus adsequitur omissa Hispania, laetitiam et gratulationem vultu ferens, animo anxius et petitum se criminationibus gnarus. Hilarus Caesaris libertus detulerat tamquam audito Vitellii et Othonis principatu propriam ipse potentiam et possessionem Hispaniarum temptasset, eoque diplomatibus nullum principem praescripsisset; et<a class="footnoteLink" href="#note_LCL111_262_2" id="target_note_LCL111_262_2"><sup>2</sup></a> interpretabatur quaedam ex orationibus<a class="footnoteLink" href="#note_LCL111_262_3" id="target_note_LCL111_262_3"><sup>3</sup></a> eius contumeliosa in Vitellium et pro se ipso popularia. Auctoritas Cluvii praevaluit ut puniri ultro libertum suum Vitellius iuberet. Cluvius



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_262_1"><a class="footnoteCrossrefLink" href="#target_note_LCL111_262_1" title="Click to highlight in text"><sup class="lineRef">1</sup>inmixta <span class="italic">I. F. Gronovius</span>: Inmix <span class="italic">M.</span></a></li><script type="text/javascript">document.getElementById('note_LCL111_262_1').style.display = "none";</script><li class="note" id="note_LCL111_262_2"><a class="footnoteCrossrefLink" href="#target_note_LCL111_262_2" title="Click to highlight in text"><sup class="lineRef">2</sup>et <span class="italic">add. Ernesti.</span></a></li><script type="text/javascript">document.getElementById('note_LCL111_262_2').style.display = "none";</script><li class="note" id="note_LCL111_262_3"><a class="footnoteCrossrefLink" href="#target_note_LCL111_262_3" title="Click to highlight in text"><sup class="lineRef">3</sup>ex orationibus <span class="italic">Rhenanus</span>: exortationibus <span class="italic">M.</span></a></li><script type="text/javascript">document.getElementById('note_LCL111_262_3').style.display = "none";</script></ul></section></notes></section>