<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
causam partium praetendebat. Iulianus comperto discrimine et gnaris locorum adscitis per avia Moesiae ultra montem Haemum profugit; nec deinde civili bello interfuit, per varias moras susceptum ad Vespasianum iter trahens et ex nuntiis cunctabundus aut properans.</p>
<p>LXXXVI. At in Pannonia tertia decima legio ac septima Galbiana, dolorem iramque Bedriacensis pugnae retinentes, haud cunctanter Vespasiano accessere, praecipua vi Primi Antonii. Is legibus nocens et tempore Neronis falsi damnatus inter alia belli<a class="footnoteLink" href="#note_LCL111_298_1" id="target_note_LCL111_298_1"><sup>1</sup></a> mala senatorium ordinem reciperaverat. Praepositus a Galba septimae legioni scriptitasse Othoni credebatur, ducem se partibus offerens; a quo neglectus in nullo Othoniani belli usu fuit. Labantibus Vitellii rebus Vespasianum secutus grande momentum addidit, strenuus manu, sermone promptus, serendae in alios invidiae artifex, discordiis et seditionibus potens, raptor, largitor, pace pessimus, bello non spernendus. Iuncti inde Moesici ac Pannonici exercitus Dalmaticum militem traxere, quamquam consularibus legatis nihil turbantibus. Tampius<a class="footnoteLink" href="#note_LCL111_298_2" id="target_note_LCL111_298_2"><sup>2</sup></a> Flavianus Pannoniam, Pompeius Silvanus Dalmatiam tenebant, divites senes; sed procurator


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_298_1"><a class="footnoteCrossrefLink" href="#target_note_LCL111_298_1" title="Click to highlight in text"><sup class="lineRef">1</sup>bellum <span class="italic">M.</span></a></li><script type="text/javascript">document.getElementById('note_LCL111_298_1').style.display = "none";</script><li class="note" id="note_LCL111_298_2"><a class="footnoteCrossrefLink" href="#target_note_LCL111_298_2" title="Click to highlight in text"><sup class="lineRef">2</sup>Tampius <span class="italic">Faernus</span>: titus amplius <span class="italic">M.</span></a></li><script type="text/javascript">document.getElementById('note_LCL111_298_2').style.display = "none";</script></ul></section></notes></section>