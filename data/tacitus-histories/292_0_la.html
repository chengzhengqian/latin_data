<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
sive omissa simulatio. Abrogati inde legem ferente Domitiano consulatus quos Vitellius dederat, funusque censorium Flavio Sabino ductum, magna documenta instabilis fortunae summaque et ima miscentis.</p>
<p>XLVIII. Sub idem tempus L. Piso pro consule interficitur. Ea de caede quam verissime expediam, si pauca supra repetiero ab initio causisque talium facinorum non absurda. Legio in Africa auxiliaque tutandis imperii finibus sub divo Augusto Tiberioque principibus proconsuli parebant. Mox G. Caesar, turbidus animi ac<a class="footnoteLink" href="#note_LCL249_90_1" id="target_note_LCL249_90_1"><sup>1</sup></a> Marcum Silanum obtinentem Africam metuens, ablatam proconsuli legionem misso in cam rem legato tradidit. Aequatus inter duos beneficiorum numerus, et mixtis utriusque mandatis discordia quaesita auctaque pravo certamine. Legatorum ius adolevit diuturnitate officii, vel quia minoribus maior aemulandi cura, proconsulum splendidissimus quisque securitati magis quam potentiae consulebant.</p>
<p>XLIX. Sed tum legionem in Africa regebat Valerius Festus, sumptuosae adulescentiae neque modica cupiens et adfinitate Vitellii anxius. Is crebris sermonibus temptaveritne Pisonem ad res



</p></section><notes><section class="footnotes"><ul><li class="note" id="note_LCL249_90_1"><a class="footnoteCrossrefLink" href="#target_note_LCL249_90_1" title="Click to highlight in text"><sup class="lineRef">1</sup>ad <span class="italic">M.</span></a></li><script type="text/javascript">document.getElementById('note_LCL249_90_1').style.display = "none";</script></ul></section></notes></section>