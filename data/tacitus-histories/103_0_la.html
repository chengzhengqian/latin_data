<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
Britanniam peterent, audito Vitellii motu in civitate Lingonum Fabio Valenti adiunctas rettulimus, superbe agebant, ut cuiusque<a class="footnoteLink" href="#note_LCL111_206_1" id="target_note_LCL111_206_1"><sup>1</sup></a> legionis tentoria accessissent, coercitos a se quartadecimanos, ablatam Neroni Italiam atque omnem belli fortunam in ipsorum manu sitam iactantes. Contumeliosum id militibus, acerbum duci; corrupta iurgiis aut rixis disciplina; ad postremum Valens e petulantia etiam perfidiam suspectabat.</p>
<p>XXVIII. Igitur nuntio adlato pulsam Trevirorum<a class="footnoteLink" href="#note_LCL111_206_2" id="target_note_LCL111_206_2"><sup>2</sup></a> alam Tungrosque a classe Othonis et Narbonensem Galliam circumiri, simul cura socios tuendi et militari astu cohortis turbidas ac, si una forent, praevalidas dispergendi, partem Batavorum ire in subsidium iubet. Quod ubi auditum vulgatumque, maerere socii, fremere legiones. Orbari se fortissimorum virorum auxilio; veteres illos et tot bellorum victores, postquam in conspectu sit hostis, velut ex acie abduci. Si provincia urbe et salute imperii potior sit, omnes illuc sequerentur; sin victoriae columen<a class="footnoteLink" href="#note_LCL111_206_3" id="target_note_LCL111_206_3"><sup>3</sup></a> in Italia verteretur, non abrumpendos ut corpori validissimos artus.</p>
<p>XXIX. Haec ferociter iactando, postquam immissis



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_206_1"><a class="footnoteCrossrefLink" href="#target_note_LCL111_206_1" title="Click to highlight in text"><sup class="lineRef">1</sup>cuius <span class="italic">M.</span></a></li><script type="text/javascript">document.getElementById('note_LCL111_206_1').style.display = "none";</script><li class="note" id="note_LCL111_206_2"><a class="footnoteCrossrefLink" href="#target_note_LCL111_206_2" title="Click to highlight in text"><sup class="lineRef">2</sup>ire virorum <span class="italic">M.</span></a></li><script type="text/javascript">document.getElementById('note_LCL111_206_2').style.display = "none";</script><li class="note" id="note_LCL111_206_3"><a class="footnoteCrossrefLink" href="#target_note_LCL111_206_3" title="Click to highlight in text"><sup class="lineRef">3</sup>sanitas sustentaculum columen <span class="italic">M</span>: san. susten. <span class="italic">ut glossas agn. Nipperdey.</span></a></li><script type="text/javascript">document.getElementById('note_LCL111_206_3').style.display = "none";</script></ul></section></notes></section>