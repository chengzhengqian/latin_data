<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
mora noctis unius, advectis tormentis machinisque, vim victoriamque nobiscum ferimus?‚Äù Simul lixas calonesque cum recentissimis equitum Bedriacum mittit, copias ceteraque usui adlaturos.</p>
<p>XXI. Id vero aegre tolerante milite prope seditionem ventum, cum progressi equites sub ipsa moenia vagos e Cremonensibus corripiunt, quorum indicio noscitur sex Vitellianas legiones omnemque exercitum, qui Hostiliae egerat, eo ipso die triginta milia passuum emensum, comperta suorum clade in proelium accingi ac iam adfore. Is terror obstructas mentis consiliis ducis aperuit. Sistere tertiam decimam legionem in ipso viae<a class="footnoteLink" href="#note_LCL111_364_1" id="target_note_LCL111_364_1"><sup>1</sup></a> Postumiae aggere iubet, cui iuncta a laevo septima Galbiana patenti campo stetit, dein septima Claudiana, agresti fossa (ita locus erat) praemunita; dextro octava per apertum limitem, mox tertia<a class="footnoteLink" href="#note_LCL111_364_2" id="target_note_LCL111_364_2"><sup>2</sup></a> densis arbustis intersepta. Hic aquilarum signorumque ordo: milites mixti per tenebras, ut fors tulerat; praetorianum vexillum proximum tertianis, cohortes auxiliorum in cornibus, latera ac terga equite circumdata; Sido atque Italicus Suebi cum delectis popularium primori in acie versabantur.</p>
<p>XXII. At Vitellianus exercitus, cui adquiescere Cremonae et reciperatis cibo somnoque viribus


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_364_1"><a class="footnoteCrossrefLink" href="#target_note_LCL111_364_1" title="Click to highlight in text"><sup class="lineRef">1</sup>in alae vo <span class="italic">M.</span></a></li><script type="text/javascript">document.getElementById('note_LCL111_364_1').style.display = "none";</script><li class="note" id="note_LCL111_364_2"><a class="footnoteCrossrefLink" href="#target_note_LCL111_364_2" title="Click to highlight in text"><sup class="lineRef">2</sup>tertia <span class="italic">Pichena</span>: tertia decima <span class="italic">M.</span></a></li><script type="text/javascript">document.getElementById('note_LCL111_364_2').style.display = "none";</script></ul></section></notes></section>