<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
auxilia ac stipendia oraturos: ipsi, ut est vulgus sine rectore praeceps pavidum socors, adventante Civile raptis temere armis ac statim omissis, in fugam vertuntur. Res adversae discordiam peperere, iis qui e superiore exercitu erant causam suam dissociantibus; Vitellii tamen imagines in castris et per proximas Belgarum civitates repositae, cum iam Vitellius occidisset. Dein mutati in paenitentiam primani quartanique et duoetvicensimani Voculam sequuntur, apud quem resumpto Vespasiani sacramento ad liberandum Mogontiaci obsidium ducebantur. Discesserant obsessores, mixtus ex Chattis<a class="footnoteLink" href="#note_LCL249_70_1" id="target_note_LCL249_70_1"><sup>1</sup></a> Usipis Mattiacis exercitus, satietate praedae nec incruentati: quia<a class="footnoteLink" href="#note_LCL249_70_2" id="target_note_LCL249_70_2"><sup>2</sup></a> dispersos<a class="footnoteLink" href="#note_LCL249_70_3" id="target_note_LCL249_70_3"><sup>3</sup></a> et nescios miles noster invaserat. Quin et loricam vallumque per finis suos Treviri struxere, magnisque in vicem cladibus cum Germanis certabant, donec egregia erga populum Romanum merita mox rebelles foedarent.</p>
<p>XXXVIII. Interea Vespasianus iterum ac Titus consulatum absentes inierunt, maesta et multiplici metu suspensa civitate, quae super instantia mala falsos pavores induerat, descivisse Africam res novas moliente L. Pisone. Is <span class="italic">pro consule</span><a class="footnoteLink" href="#note_LCL249_70_4" id="target_note_LCL249_70_4"><sup>4</sup></a> provinciae nequaquam turbidus ingenio; sed quia naves saevitia







</p></section><notes><section class="footnotes"><ul><li class="note" id="note_LCL249_70_1"><a class="footnoteCrossrefLink" href="#target_note_LCL249_70_1" title="Click to highlight in text"><sup class="lineRef">1</sup>ex Cattis <span class="italic">Rhenanus</span>: et caitis <span class="italic">M.</span></a></li><script type="text/javascript">document.getElementById('note_LCL249_70_1').style.display = "none";</script><li class="note" id="note_LCL249_70_2"><a class="footnoteCrossrefLink" href="#target_note_LCL249_70_2" title="Click to highlight in text"><sup class="lineRef">2</sup>incruentati quia <span class="italic">Heraeus</span>: incruentati via <span class="italic">dett.</span>: incruentari via <span class="italic">M.</span></a></li><script type="text/javascript">document.getElementById('note_LCL249_70_2').style.display = "none";</script><li class="note" id="note_LCL249_70_3"><a class="footnoteCrossrefLink" href="#target_note_LCL249_70_3" title="Click to highlight in text"><sup class="lineRef">3</sup>adispersos <span class="italic">M.</span></a></li><script type="text/javascript">document.getElementById('note_LCL249_70_3').style.display = "none";</script><li class="note" id="note_LCL249_70_4"><a class="footnoteCrossrefLink" href="#target_note_LCL249_70_4" title="Click to highlight in text"><sup class="lineRef">4</sup>pro consule <span class="italic">add. I. Gronovius.</span></a></li><script type="text/javascript">document.getElementById('note_LCL249_70_4').style.display = "none";</script></ul></section></notes></section>