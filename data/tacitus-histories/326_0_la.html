<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
militum anxius et superbia viri aequalium quoque, adeo superiorum intolerantis. Profectus ad<a class="footnoteLink" href="#note_LCL249_158_1" id="target_note_LCL249_158_1"><sup>1</sup></a> Vespasianum Antonius ut non pro spe sua excipitur, ita neque averso<a class="footnoteLink" href="#note_LCL249_158_2" id="target_note_LCL249_158_2"><sup>2</sup></a> imperatoris animo. Trahebatur in diversa, hinc meritis Antonii, cuius ductu confectum haud dubie bellum erat, inde Muciani epistulis: simul ceteri ut infestum tumidumque insectabantur, adiunctis prioris vitae criminibus. Neque ipse deerat adrogantia vocare offensas, nimius commemorandis quae meruisset: alios ut imbellis, Caecinam ut captivum ac dediticium increpat. Unde paulatim levior viliorque haberi, manente tamen in speciem amicitia.</p>
<p>LXXXI. Per eos mensis quibus Vespasianus Alexandriae statos aestivis flatibus dies et certa maris opperiebatur, multa miracula evenere, quis caelestis<a class="footnoteLink" href="#note_LCL249_158_3" id="target_note_LCL249_158_3"><sup>3</sup></a> favor et quaedam in Vespasianum inclinatio numinum ostenderetur. E plebe Alexandrina quidam oculorum tabe notus genua eius advolvitur, remedium caecitatis exposcens gemitu, monitu Serapidis dei, quem dedita superstitionibus gens ante alios colit; precabaturque principem ut genas et oculorum orbis dignaretur respergere oris excremento. Alius manum aeger eodem deo auctore ut pede ac vestigio Caesaris calcaretur orabat. Vespasianus primo inridere, aspernari; atque illis







</p></section><notes><section class="footnotes"><ul><li class="note" id="note_LCL249_158_1"><a class="footnoteCrossrefLink" href="#target_note_LCL249_158_1" title="Click to highlight in text"><sup class="lineRef">1</sup>a <span class="italic">M.</span></a></li><script type="text/javascript">document.getElementById('note_LCL249_158_1').style.display = "none";</script><li class="note" id="note_LCL249_158_2"><a class="footnoteCrossrefLink" href="#target_note_LCL249_158_2" title="Click to highlight in text"><sup class="lineRef">2</sup>adverso <span class="italic">M.</span></a></li><script type="text/javascript">document.getElementById('note_LCL249_158_2').style.display = "none";</script><li class="note" id="note_LCL249_158_3"><a class="footnoteCrossrefLink" href="#target_note_LCL249_158_3" title="Click to highlight in text"><sup class="lineRef">3</sup>caelestis <span class="italic">Rhenanus</span>: celis Ä“ <span class="italic">M.</span></a></li><script type="text/javascript">document.getElementById('note_LCL249_158_3').style.display = "none";</script></ul></section></notes></section>