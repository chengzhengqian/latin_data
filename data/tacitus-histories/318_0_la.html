<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
crederetur, pressit iras: et paruere, posito civium bello ad externa modestiores. Convertit inde animos accitarum e Mediomatricis legionum miserabilis aspectus. Stabant conscientia flagitii maestae, fixis in terram oculis: nulla inter coeuntis exercitus consalutatio<a class="footnoteLink" href="#note_LCL249_142_1" id="target_note_LCL249_142_1"><sup>1</sup></a>; neque solantibus hortantibusve responsa dabant, abditi per tentoria et lucem ipsam vitantes. Nec proinde periculum aut metus quam pudor ac dedecus obstupefecerat, attonitis etiam victoribus, qui vocem precesque adhibere non ausi lacrimis ac silentio veniam poscebant, donec Cerialis mulceret animos, fato acta dictitans quae militum ducumque discordia vel fraude hostium evenissent. Primum illum stipendiorum et sacramenti diem haberent: priorum facinorum neque imperatorem neque se meminisse. Tunc recepti in eadem castra, et edictum per manipulos ne quis in certamine iurgiove seditionem aut cladem commilitoni obiectaret.</p>
<p>LXXIII. Mox Treviros ac Lingonas ad contionem vocatos ita adloquitur: “neque ego umquam facundiam exercui, et populus Romanus<a class="footnoteLink" href="#note_LCL249_142_2" id="target_note_LCL249_142_2"><sup>2</sup></a> virtutem armis adfirmavit: sed quoniam<a class="footnoteLink" href="#note_LCL249_142_3" id="target_note_LCL249_142_3"><sup>3</sup></a> apud vos verba plurimum




</p></section><notes><section class="footnotes"><ul><li class="note" id="note_LCL249_142_1"><a class="footnoteCrossrefLink" href="#target_note_LCL249_142_1" title="Click to highlight in text"><sup class="lineRef">1</sup>consalutatio <span class="italic">dett.</span>: consultatio <span class="italic">M.</span></a></li><script type="text/javascript">document.getElementById('note_LCL249_142_1').style.display = "none";</script><li class="note" id="note_LCL249_142_2"><a class="footnoteCrossrefLink" href="#target_note_LCL249_142_2" title="Click to highlight in text"><sup class="lineRef">2</sup>populus Romanus <span class="italic">Nipperdey</span>: populi Romani <span class="italic">M.</span></a></li><script type="text/javascript">document.getElementById('note_LCL249_142_2').style.display = "none";</script><li class="note" id="note_LCL249_142_3"><a class="footnoteCrossrefLink" href="#target_note_LCL249_142_3" title="Click to highlight in text"><sup class="lineRef">3</sup>quoniam: ̄ <span class="italic">M.</span></a></li><script type="text/javascript">document.getElementById('note_LCL249_142_3').style.display = "none";</script></ul></section></notes></section>