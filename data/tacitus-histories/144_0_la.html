<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2">
<p>LXXX. Dum quaeritur tempus locus quodque in re tali difficillimum est, prima vox, dum animo spes timor, ratio casus obversantur, egressum cubiculo Vespasianum pauci milites, solito adsistentes<a class="footnoteLink" href="#note_LCL111_288_1" id="target_note_LCL111_288_1"><sup>1</sup></a> ordine ut legatum salutaturi, imperatorem salutavere: tum ceteri adcurrere, Caesarem et Augustum et omnia principatus vocabula cumulare. Mens a metu ad fortunam transierat: in ipso nihil tumidum, adrogans aut in rebus novis novum fuit. Ut primum tantae altitudinis<a class="footnoteLink" href="#note_LCL111_288_2" id="target_note_LCL111_288_2"><sup>2</sup></a> obfusam oculis caliginem disiecit, militariter locutus laeta omnia et affluentia excepit; namque id ipsum opperiens Mucianus alacrem militem in verba Vespasiani adegit, Tum Antiochensium theatrum ingressus, ubi illis<a class="footnoteLink" href="#note_LCL111_288_3" id="target_note_LCL111_288_3"><sup>3</sup></a> consultare mos est, concurrentis et in adulationem effusos adloquitur, satis decorus etiam Graeca facundia, omniumque quae diceret atque ageret arte quadam ostentator. Nihil aeque provinciam exercitumque accendit quam quod adseverabat Mucianus statuisse Vitellium ut Germanicas legiones in Syriam ad militiam opulentam quietamque transferret contra Syriacis legionibus Germanica hiberna<a class="footnoteLink" href="#note_LCL111_288_4" id="target_note_LCL111_288_4"><sup>4</sup></a> caelo ac laboribus dura mutarentur; quippe et provinciales sueto militum contubernio gaudebant, plerique necessitudinibus et




</p></section><notes><section class="footnotes"><ul><li class="note" id="note_LCL111_288_1"><a class="footnoteCrossrefLink" href="#target_note_LCL111_288_1" title="Click to highlight in text"><sup class="lineRef">1</sup>adsistentes <span class="italic">Pichena</span>: adsistent <span class="italic">M.</span></a></li><script type="text/javascript">document.getElementById('note_LCL111_288_1').style.display = "none";</script><li class="note" id="note_LCL111_288_2"><a class="footnoteCrossrefLink" href="#target_note_LCL111_288_2" title="Click to highlight in text"><sup class="lineRef">2</sup>altitudinis <span class="italic">Triller</span>: multitudinis <span class="italic">M.</span></a></li><script type="text/javascript">document.getElementById('note_LCL111_288_2').style.display = "none";</script><li class="note inline" id="note_LCL111_288_3"><a class="footnoteCrossrefLink" href="#target_note_LCL111_288_3" title="Click to highlight in text"><sup class="lineRef">3</sup>illi <span class="italic">M.</span></a></li><script type="text/javascript">document.getElementById('note_LCL111_288_3').style.display = "none";</script><li class="note" id="note_LCL111_288_4"><a class="footnoteCrossrefLink" href="#target_note_LCL111_288_4" title="Click to highlight in text"><sup class="lineRef">4</sup>hiberna <span class="italic">Rhenanus</span>: hiberno <span class="italic">M.</span></a></li><script type="text/javascript">document.getElementById('note_LCL111_288_4').style.display = "none";</script></ul></section></notes></section>