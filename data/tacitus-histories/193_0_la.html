<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
Cremona suffecit. Cum omnia sacra profanaque in ignem<a class="footnoteLink" href="#note_LCL111_386_1" id="target_note_LCL111_386_1"><sup>1</sup></a> considerent, solum Mefitis templum stetit ante moenia, loco seu numine defensum.</p>
<p>XXXIV. Hic exitus Cremonae anno ducentesimo octogesimo sexto a primordio sui. Condita erat Ti.<a class="footnoteLink" href="#note_LCL111_386_2" id="target_note_LCL111_386_2"><sup>2</sup></a> Sempronio P. Cornelio consulibus, ingruente in Italiam Annibale, propugnaculum adversus Gallos trans Padum agentis et si qua alia vis per Alpis rueret. Igitur numero colonorum, opportunitate fluminum, ubere agri, adnexu conubiisque gentium adolevit floruitque, bellis externis intacta, civilibus infelix. Antonius pudore flagitii, crebrescente invidia, edixit ne quis Cremonensem captivum detineret. Inritamque praedam militibus effecerat consensus Italiae, emptionem talium mancipiorum aspernantis: occidi coepere; quod ubi enotuit, a propinquis adfinibusque occulte redemptabantur. Mox rediit Cremonam reliquus populus: reposita fora templaque magnificentia municipum; et Vespasianus hortabatur.</p>
<p>XXXV. Ceterum adsidere sepultae urbis ruinis noxia tabo humus haud diu permisit. Ad tertium lapidem progressi vagos paventisque Vitellianos, sua


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_386_1"><a class="footnoteCrossrefLink" href="#target_note_LCL111_386_1" title="Click to highlight in text"><sup class="lineRef">1</sup>ignem <span class="italic">Heinsius</span>: igne <span class="italic">M.</span></a></li><script type="text/javascript">document.getElementById('note_LCL111_386_1').style.display = "none";</script><li class="note" id="note_LCL111_386_2"><a class="footnoteCrossrefLink" href="#target_note_LCL111_386_2" title="Click to highlight in text"><sup class="lineRef">2</sup>Ti. <span class="italic">Lipsius</span>: T. <span class="italic">M.</span></a></li><script type="text/javascript">document.getElementById('note_LCL111_386_2').style.display = "none";</script></ul></section></notes></section>