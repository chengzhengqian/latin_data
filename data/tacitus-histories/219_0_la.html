<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
Sabino convenire ut imperium fratri reservaret, id Vespasiano ut ceteri post Sabinum haberentur.</p>
<p>LXV. Haudquaquam erecto animo eas voces accipiebat, invalidus senecta<a class="footnoteLink" href="#note_LCL111_438_1" id="target_note_LCL111_438_1"><sup>1</sup></a>; sed<a class="footnoteLink" href="#note_LCL111_438_2" id="target_note_LCL111_438_2"><sup>2</sup></a> erant qui occultis suspicionibus incesserent, tamquam invidia<a class="footnoteLink" href="#note_LCL111_438_3" id="target_note_LCL111_438_3"><sup>3</sup></a> et aemulatione fortunam fratris moraretur. Namque Flavius Sabinus aetate prior privatis utriusque rebus auctoritate pecuniaque Vespasianum anteibat, et credebatur adfectam eius fidem parce iuvisse<a class="footnoteLink" href="#note_LCL111_438_4" id="target_note_LCL111_438_4"><sup>4</sup></a> domo agrisque pignori acceptis; unde, quamquam manente in speciem concordia, offensarum operta metuebantur. Melior interpretatio, mitem virum abhorrere a sanguine et caedibus, eoque crebris cum Vitellio sermonibus de pace ponendisque per condicionem armis agitare. Saepe domi congressi, postremo in aede Apollinis, ut fama fuit, pepigere. Verba vocesque duos testis habebant, Cluvium Rufum et Silium Italicum: vultus procul visentibus notabantur, Vitellii proiectus et degener, Sabinus non insultans et miseranti propior.<a class="footnoteLink" href="#note_LCL111_438_5" id="target_note_LCL111_438_5"><sup>5</sup></a></p>
<p>LXVI. Quod si tam facile suorum mentis flexisset Vitellius, quam ipse cesserat, incruentam urbem Vespasiani exercitus intrasset. Ceterum ut quisque Vitellio fidus, ita pacem et condiciones abnuebant,





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_438_1"><a class="footnoteCrossrefLink" href="#target_note_LCL111_438_1" title="Click to highlight in text"><sup class="lineRef">1</sup><span class="italic">Sequuntur in Mediceo</span> seu ferebatur lecticula <span class="italic">(c.</span> 67) . . . in Capitolium accivit (c. 69): <span class="italic">verum ordinem restituit Puteolanus.</span></a></li><script type="text/javascript">document.getElementById('note_LCL111_438_1').style.display = "none";</script><li class="note" id="note_LCL111_438_2"><a class="footnoteCrossrefLink" href="#target_note_LCL111_438_2" title="Click to highlight in text"><sup class="lineRef">2</sup>sed <span class="italic">Haase</span>: seu <span class="italic">M.</span></a></li><script type="text/javascript">document.getElementById('note_LCL111_438_2').style.display = "none";</script><li class="note" id="note_LCL111_438_3"><a class="footnoteCrossrefLink" href="#target_note_LCL111_438_3" title="Click to highlight in text"><sup class="lineRef">3</sup>invidiae <span class="italic">M.</span></a></li><script type="text/javascript">document.getElementById('note_LCL111_438_3').style.display = "none";</script><li class="note" id="note_LCL111_438_4"><a class="footnoteCrossrefLink" href="#target_note_LCL111_438_4" title="Click to highlight in text"><sup class="lineRef">4</sup>parce iuvisse <span class="italic">Halm</span>: praeiuvisse <span class="italic">M.</span></a></li><script type="text/javascript">document.getElementById('note_LCL111_438_4').style.display = "none";</script><li class="note" id="note_LCL111_438_5"><a class="footnoteCrossrefLink" href="#target_note_LCL111_438_5" title="Click to highlight in text"><sup class="lineRef">5</sup>proprior <span class="italic">M.</span></a></li><script type="text/javascript">document.getElementById('note_LCL111_438_5').style.display = "none";</script></ul></section></notes></section>