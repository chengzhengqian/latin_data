<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
commendantis aequis auribus<a class="footnoteLink" href="#note_LCL111_112_1" id="target_note_LCL111_112_1"><sup>1</sup></a> accepta; publice tamen armis multati, privatis et promiscis copiis iuvere militem. Sed fama constans fuit ipsum Valentem magna pecunia emptum. Is diu sordidus, repente dives mutationem fortunae male tegebat, accensis egestate longa cupidinibus im moderatus et inopi iuventa senex prodigus. Lento deinde agmine per finis Allobrogum ac Vocontiorum ductus exercitus, ipsa itinerum spatia et stativorum mutationes venditante duce, foedis pactionibus adversus possessores agrorum et magistratus civitatum, adeo minaciter ut Luco (municipium id Vocontiorum est) faces admoverit, donec pecunia mitigaretur. Quotiens pecuniae materia deesset, stupris et adulteriis exorabatur. Sic ad Alpis perventum.</p>
<p>LXVII. Plus praedae ac sanguinis Caecina hausit. Inritaverant turbidum ingenium Helvetii, Gallica gens olim<a class="footnoteLink" href="#note_LCL111_112_2" id="target_note_LCL111_112_2"><sup>2</sup></a> armis virisque, mox memoria nominis clara, de caede Galbae ignari et Vitellii imperium abnuentes. Initium bello fuit avaritia ac festinatio unaetvicensimae legionis; rapuerant pecuniam missam in stipendium castelli quod olim Helvetii suis militibus ac stipendiis tuebantur. Aegre id passi


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_112_1"><a class="footnoteCrossrefLink" href="#target_note_LCL111_112_1" title="Click to highlight in text"><sup class="lineRef">1</sup>saxuribus <span class="italic">M.</span></a></li><script type="text/javascript">document.getElementById('note_LCL111_112_1').style.display = "none";</script><li class="note inline" id="note_LCL111_112_2"><a class="footnoteCrossrefLink" href="#target_note_LCL111_112_2" title="Click to highlight in text"><sup class="lineRef">2</sup>olim <span class="italic">Rhenanus</span>: solim <span class="italic">M.</span></a></li><script type="text/javascript">document.getElementById('note_LCL111_112_2').style.display = "none";</script></ul></section></notes></section>