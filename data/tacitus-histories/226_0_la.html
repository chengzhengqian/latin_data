<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
aedificia, quae ut in multa pace in altum edita solum<a class="footnoteLink" href="#note_LCL111_452_1" id="target_note_LCL111_452_1"><sup>1</sup></a> Capitolii aequabant. Hic ambigitur, ignem tectis obpugnatores iniecerint, an obsessi, quae crebrior fama, dum nitentis ac progressos depellunt.<a class="footnoteLink" href="#note_LCL111_452_2" id="target_note_LCL111_452_2"><sup>2</sup></a> Inde lapsus ignis in porticus adpositas aedibus; mox sustinentes fastigium aquilae vetere<a class="footnoteLink" href="#note_LCL111_452_3" id="target_note_LCL111_452_3"><sup>3</sup></a> ligno traxerunt flammam alueruntque. Sic Capitolium clausis foribus indefensum et indireptum conflagravit.</p>
<p>LXXII. Id facinus post conditam urbem luctuosissimum foedissimumque rei publicae populi Romani accidit, nullo externo hoste, propitiis, si per mores nostros liceret, deis, sedem Iovis Optimi<a class="footnoteLink" href="#note_LCL111_452_4" id="target_note_LCL111_452_4"><sup>4</sup></a> Maximi auspicato a maioribus pignus imperii conditam, quam non Porsenna dedita urbe neque Galli capta temerare potuissent, furore principum excindi. Arserat et ante Capitolium civili bello, sed fraude privata: nunc palam obsessum, palam incensum, quibus armorum causis? Quo tantae cladis pretio? Stetit dum<a class="footnoteLink" href="#note_LCL111_452_5" id="target_note_LCL111_452_5"><sup>5</sup></a> pro patria bellavimus. Voverat Tarquinius Priscus rex bello Sabino, ieceratque fundamenta spe magis futurae magnitudinis quam quo modicae adhuc populi Romani res sufficerent. Mox Servius Tullius sociorum





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_452_1"><a class="footnoteCrossrefLink" href="#target_note_LCL111_452_1" title="Click to highlight in text"><sup class="lineRef">1</sup>sonum <span class="italic">M.</span></a></li><script type="text/javascript">document.getElementById('note_LCL111_452_1').style.display = "none";</script><li class="note" id="note_LCL111_452_2"><a class="footnoteCrossrefLink" href="#target_note_LCL111_452_2" title="Click to highlight in text"><sup class="lineRef">2</sup>fama . . . depellunt <span class="italic">Heraeus</span>: famam . . . depulerint <span class="italic">M.</span></a></li><script type="text/javascript">document.getElementById('note_LCL111_452_2').style.display = "none";</script><li class="note" id="note_LCL111_452_3"><a class="footnoteCrossrefLink" href="#target_note_LCL111_452_3" title="Click to highlight in text"><sup class="lineRef">3</sup>vertere <span class="italic">M.</span></a></li><script type="text/javascript">document.getElementById('note_LCL111_452_3').style.display = "none";</script><li class="note inline" id="note_LCL111_452_4"><a class="footnoteCrossrefLink" href="#target_note_LCL111_452_4" title="Click to highlight in text"><sup class="lineRef">4</sup>optimum <span class="italic">M.</span></a></li><script type="text/javascript">document.getElementById('note_LCL111_452_4').style.display = "none";</script><li class="note inline" id="note_LCL111_452_5"><a class="footnoteCrossrefLink" href="#target_note_LCL111_452_5" title="Click to highlight in text"><sup class="lineRef">5</sup>dum <span class="italic">add. Haase.</span></a></li><script type="text/javascript">document.getElementById('note_LCL111_452_5').style.display = "none";</script></ul></section></notes></section>