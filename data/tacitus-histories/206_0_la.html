<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
aderat. Ad has copias e classicis Ravennatibus, legionariam militiam poscentibus, optimus quisque adsciti: classem Dalmatae supplevere. Exercitus ducesque ad Fanum Fortunae iter sistunt, de summa rerum cunctantes, quod motas ex urbe praetorias cohortis audierant et teneri praesidiis Appenninum rebantur; et ipsos in regione<a class="footnoteLink" href="#note_LCL111_412_1" id="target_note_LCL111_412_1"><sup>1</sup></a> bello attrita inopia et seditiosae militum voces terrebant, clavarium (donativi nomen est) flagitantium. Nec pecuniam aut frumentum providerant, et festinatio atque aviditas praepediebant, dum quae accipi poterant rapiuntur.</p>
<p>LI. Celeberrimos auctores habeo tantam victoribus adversus fas nefasque inreverentiam fuisse ut gregarius eques occisum a se proxima acie fratrem professus praemium a ducibus petierit. Nec illis aut honorare eam caedem ius hominum aut ulcisci ratio belli permittebat. Distulerant tamquam maiora meritum quam quae<a class="footnoteLink" href="#note_LCL111_412_2" id="target_note_LCL111_412_2"><sup>2</sup></a> statim exsolverentur; nec quidquam ultra traditur. Ceterum et prioribus civium bellis par scelus inciderat. Nam proelio, quo apud laniculum adversus Cinnam pugnatum est, Pompeianus miles fratrem suum, dein cognito facinore se ipsum interfecit, ut Sisenna memorat: tanto acrior apud maiores, sicut virtutibus gloria, ita flagitiis


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_412_1"><a class="footnoteCrossrefLink" href="#target_note_LCL111_412_1" title="Click to highlight in text"><sup class="lineRef">1</sup>regione <span class="italic">Faernus</span>: legione <span class="italic">M.</span></a></li><script type="text/javascript">document.getElementById('note_LCL111_412_1').style.display = "none";</script><li class="note" id="note_LCL111_412_2"><a class="footnoteCrossrefLink" href="#target_note_LCL111_412_2" title="Click to highlight in text"><sup class="lineRef">2</sup>quam quae <span class="italic">Puteolanus</span>: quanquam <span class="italic">M.</span></a></li><script type="text/javascript">document.getElementById('note_LCL111_412_2').style.display = "none";</script></ul></section></notes></section>