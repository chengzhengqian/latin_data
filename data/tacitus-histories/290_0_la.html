<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
senatum universum iacerentur. Vocati qui arguebantur, et cognita causa in convictos vindicatum, additumque senatus consultum quo Seniensium plebes modestiae admoneretur. Isdem diebus Antonius Flamma <span class="italic">accusantibus</span><a class="footnoteLink" href="#note_LCL249_86_1" id="target_note_LCL249_86_1"><sup>1</sup></a> Cyrenensibus damnatur lege repetundarum et exilio ob saevitiam.</p>
<p>XLVI. Inter quae militaris seditio prope exarsit. Praetorianam militiam repetebant a Vitellio dimissi, pro Vespasiano congregati; et lectus in eandem spem e legionibus miles promissa stipendia flagitabat. Ne Vitelliani quidem sine multa caede pelli poterant: sed immensa pecunia<a class="footnoteLink" href="#note_LCL249_86_2" id="target_note_LCL249_86_2"><sup>2</sup></a> tanta vis hominum retinenda erat. Ingressus castra Mucianus, quo rectius stipendia singulorum spectaret, suis cum insignibus armisque victores constituit, modicis inter se spatiis discretos. Tum Vitelliani, quos apud Bovillas in deditionem acceptos memoravimus, ceterique per urbem et urbi vicina conquisiti producuntur prope intecto corpore. Eos Mucianus diduci et Germanicum Britannicumque militem, ac si qui aliorum exercituum, separatim adsistere iubet. Illos primus statim aspectus obstupefecerat, cum ex diverso velut aciem telis et armis trucem, semet clausos nudosque






</p></section><notes><section class="footnotes"><ul><li class="note" id="note_LCL249_86_1"><a class="footnoteCrossrefLink" href="#target_note_LCL249_86_1" title="Click to highlight in text"><sup class="lineRef">1</sup>accusantibus <span class="italic">hic add. Wurm</span>: C. accusantibus <span class="italic">Heraeus.</span></a></li><script type="text/javascript">document.getElementById('note_LCL249_86_1').style.display = "none";</script><li class="note" id="note_LCL249_86_2"><a class="footnoteCrossrefLink" href="#target_note_LCL249_86_2" title="Click to highlight in text"><sup class="lineRef">2</sup><span class="italic">post</span> pecunia <span class="italic">ordo verborum in cod. Med. sic turbatus</span>: (pecunia) ferunt ne criminantium (C. lii.) . . . defuisse crede (C. liii.); <span class="italic">deinde</span> tanta vis hominum (C. xlvi.) . . . multo apud patrem sermone orasse (C. lii.); <span class="italic">deinde</span> dicebatur audita interim (C. liv.), <span class="italic">verbum ultimum</span> (C. liii.) <span class="italic">in duas partes discerptum erat</span> crede batur: <span class="italic">foliis transpositis librarius quidam syllabas</span> batur <span class="italic">in</span> dicebatur <span class="italic">explevit. Verum ordinem restituit Agricola.</span></a></li><script type="text/javascript">document.getElementById('note_LCL249_86_2').style.display = "none";</script></ul></section></notes></section>