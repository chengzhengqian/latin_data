<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
comitantibus flexit<a class="footnoteLink" href="#note_LCL111_398_1" id="target_note_LCL111_398_1"><sup>1</sup></a> in Umbriam atque inde Etruriam, ubi cognito pugnae Cremonensis eventu non ignavum et, si provenisset, atrox consilium iniit, ut arreptis navibus in quamcumque partem Narbonensis provinciae egressus Gallias et exercitus et Germaniae gentis novumque bellum cieret.</p>
<p>XLII. Digresso Valente trepidos, qui Ariminum tenebant, Cornelius Fuscus, admoto exercitu et missis per proxima litorum Liburnicis, terra marique circumvenit: occupantur plana Umbriae et qua Picenus ager Hadria adluitur, omnisque Italia inter Vespasianum ac Vitellium Appennini<a class="footnoteLink" href="#note_LCL111_398_2" id="target_note_LCL111_398_2"><sup>2</sup></a> iugis dividebatur. Fabius Valens e sinu Pisano segnitia maris aut adversante vento portum Herculis Monoeci depellitur. Haud procul inde agebat Marius Maturus Alpium maritimarum procurator, fidus Vitellio, cuius sacramentum cunctis circa hostilibus nondum exuerat. Is Valentem comiter exceptum, ne Galliam Narbonensem temere ingrederetur, monendo terruit; simul ceterorum fides metu infracta.</p>
<p>XLIII. Namque circumiectas civitates procurator Valerius Paulinus, strenuus militiae et Vespasiano ante fortunam amicus, in verba eius adegerat; concitisque omnibus, qui exauctorati a Vitellio bellum


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_398_1"><a class="footnoteCrossrefLink" href="#target_note_LCL111_398_1" title="Click to highlight in text"><sup class="lineRef">1</sup>eo metu et paucis . . . comitantibus cohortes . . . ipse flexit <span class="italic">M</span>: <span class="italic">verum ordinem rest. Acidalius.</span></a></li><script type="text/javascript">document.getElementById('note_LCL111_398_1').style.display = "none";</script><li class="note" id="note_LCL111_398_2"><a class="footnoteCrossrefLink" href="#target_note_LCL111_398_2" title="Click to highlight in text"><sup class="lineRef">2</sup>Appennini <span class="italic">Puteolanus</span>: appenninis <span class="italic">M.</span></a></li><script type="text/javascript">document.getElementById('note_LCL111_398_2').style.display = "none";</script></ul></section></notes></section>