<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
causa fidenter, de exercitu securi, in Vitellium ut inimici praesumpsere, facta tribunis centurionibusque retinendi quae Vitellius indulsisset spe; atque ipsum Caecinam non obscure ad transitionem hortabantur. Recitatae pro contione epistulae addidere fiduciam, quod submisse<a class="footnoteLink" href="#note_LCL111_344_1" id="target_note_LCL111_344_1"><sup>1</sup></a> Caecina, velut offendere Vespasianum timens, ipsorum duces contemptim tamquam insultantes Vitellio scripsissent.</p>
<p>X. Adventu deinde duarum legionum, e quibus tertiam Dillius Aponianus,<a class="footnoteLink" href="#note_LCL111_344_2" id="target_note_LCL111_344_2"><sup>2</sup></a> octavam Numisius Lupus ducebant, ostentare viris et militari vallo Veronam circumdare placuit. Forte Galbianae legioni in adversa fronte valli opus cesserat, et visi procul sociorum equites vanam formidinem ut hostes fecere. Rapiuntur arma metu<a class="footnoteLink" href="#note_LCL111_344_3" id="target_note_LCL111_344_3"><sup>3</sup></a> proditionis. Ira militum in Tampium Flavianum incubuit, nullo criminis argumento, sed iam pridem invisus turbine quodam ad exitium poscebatur: propinquum Vitellii, proditorem Othonis, interceptorem donativi clamitabant. Nec defensioni locus, quamquam supplicis manus tendered humi plerumque stratus, lacera veste, pectus atque ora singultu quatiens. Id ipsum apud infensos



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_344_1"><a class="footnoteCrossrefLink" href="#target_note_LCL111_344_1" title="Click to highlight in text"><sup class="lineRef">1</sup>summisisse <span class="italic">M.</span></a></li><script type="text/javascript">document.getElementById('note_LCL111_344_1').style.display = "none";</script><li class="note" id="note_LCL111_344_2"><a class="footnoteCrossrefLink" href="#target_note_LCL111_344_2" title="Click to highlight in text"><sup class="lineRef">2</sup>Aponianus <span class="italic">Rhenanus</span>: apontanus <span class="italic">M.</span></a></li><script type="text/javascript">document.getElementById('note_LCL111_344_2').style.display = "none";</script><li class="note" id="note_LCL111_344_3"><a class="footnoteCrossrefLink" href="#target_note_LCL111_344_3" title="Click to highlight in text"><sup class="lineRef">3</sup>arma metu <span class="italic">Faernus</span>: armƒÅ et ut <span class="italic">M.</span></a></li><script type="text/javascript">document.getElementById('note_LCL111_344_3').style.display = "none";</script></ul></section></notes></section>