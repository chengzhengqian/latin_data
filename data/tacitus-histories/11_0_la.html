<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
cum Servius Galba iterum Titus Vinius consules inchoavere annum sibi ultimum, rei publicae prope supremum.</p>
<p>XII. Paucis post kalendas Ianuarias diebus Pompei Propinqui procuratoris e Belgica litterae adferuntur, superioris Germaniae legiones rupta sacramenti reverentia imperatorem alium flagitare et senatui ac populo Romano arbitrium eligendi permittere quo seditio mollius acciperetur. Maturavit ea res consilium Galbae iam pridem de adoptione secum et cum proximis agitantis. Non sane crebrior tota civitate sermo per illos mensis fuerat, primum licentia ac libidine talia loquendi, dein fessa iam aetate Galbae. Paucis iudicium aut rei publicae amor: multi stulta spe, prout quis amicus vel cliens, hunc vel illum ambitiosis<a class="footnoteLink" href="#note_LCL111_22_1" id="target_note_LCL111_22_1"><sup>1</sup></a> rumoribus destinabant, etiam in Titi Vinii odium, qui in dies quanto potentior eodem actu invisior erat. Quippe hiantis in magna fortuna amicorum cupiditates ipsa Galbae facilitas intendebat, cum apud infirmum et credulum minore metu et maiore praemio peccaretur.</p>
<p>XIII. Potentia principatus divisa in Titum Vinium consulem Cornelium Laconem praetorii praefectum; nec minor gratia Icelo Galbae liberto, quem anulis

</p></section><notes><section class="footnotes"><ul><li class="note" id="note_LCL111_22_1"><a class="footnoteCrossrefLink" href="#target_note_LCL111_22_1" title="Click to highlight in text"><sup class="lineRef">1</sup>ambitiosis <span class="italic">Agricola</span>: ambitionis <span class="italic">M.</span></a></li><script type="text/javascript">document.getElementById('note_LCL111_22_1').style.display = "none";</script></ul></section></notes></section>