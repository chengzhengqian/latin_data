<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
qui imagines Neronis proponerent: atque etiam Othoni quibusdam diebus populus et miles, tamquam nobilitatem ac decus adstruerent, Neroni Othoni adclamavit. Ipse in suspenso tenuit, vetandi metu vel agnoscendi pudore.</p>
<p>LXXIX. Conversis ad civile bellum animis externa sine cura habebantur. Eo audentius Rhoxolani,<a class="footnoteLink" href="#note_LCL111_132_1" id="target_note_LCL111_132_1"><sup>1</sup></a> Sarmatica gens, priore hieme caesis duabus cohortibus, magna spe Moesiam inruperant,<a class="footnoteLink" href="#note_LCL111_132_2" id="target_note_LCL111_132_2"><sup>2</sup></a> ad novem milia equitum, ex ferocia et successu praedae magis quam pugnae intenta. Igitur vagos et incuriosos tertia legio adiunctis auxiliis repente invasit. Apud Romanos omnia proelio apta: Sarmatae dispersi aut cupidine praedae graves onere sarcinarum et lubrico itinerum adempta equorum pernicitate velut vincti caedebantur. Namque mirum dictu ut sit omnis Sarmatarum virtus velut extra ipsos. Nihil ad pedestrem pugnam tam ignavum: ubi per turmas advenere vix ulla acies obstiterit. Sed tum umido die et soluto gelu neque conti neque gladii, quos praelongos utraque manu regunt, usui, lapsantibus equis et catafractarum pondere. Id principibus et nobilissimo cuique tegimen, ferreis laminis aut praeduro corio consertum, ut adversus ictus impenetrabile


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_132_1"><a class="footnoteCrossrefLink" href="#target_note_LCL111_132_1" title="Click to highlight in text"><sup class="lineRef">1</sup>Rhoxolani <span class="italic">Beroaldus</span>: rhosolanis <span class="italic">M.</span></a></li><script type="text/javascript">document.getElementById('note_LCL111_132_1').style.display = "none";</script><li class="note" id="note_LCL111_132_2"><a class="footnoteCrossrefLink" href="#target_note_LCL111_132_2" title="Click to highlight in text"><sup class="lineRef">2</sup>ad Moesiam <span class="italic">M</span>: ad <span class="italic">ante</span> novem <span class="italic">posuit Acidalius.</span></a></li><script type="text/javascript">document.getElementById('note_LCL111_132_2').style.display = "none";</script></ul></section></notes></section>