<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
duci ad supplicium iussit: et dum mali pavent, optimus quisque iussis paruere. Exim consensu ducem Voculam poscentibus, Flaccus summam rerum ei permisit.</p>
<p>XXVI. Sed discordis animos multa efferabant<a class="footnoteLink" href="#note_LCL249_50_1" id="target_note_LCL249_50_1"><sup>1</sup></a>: inopia stipendii frumentique et simul dilectum tributaque Galliae aspernantes, Rhenus incognita illi caelo siccitate vix navium patiens, arti commeatus, dispositae per omnem ripam stationes quae Germanos vado arcerent, eademque de causa minus frugum et plures qui consumerent. Apud imperitos prodigii loco accipiebatur ipsa aquarum penuria, tamquam nos amnes quoque et vetera imperii munimenta desererent: quod in pace fors seu natura, tunc fatum et ira deum<a class="footnoteLink" href="#note_LCL249_50_2" id="target_note_LCL249_50_2"><sup>2</sup></a> vocabatur.</p>
<p>Ingressis Novaesium sexta decima legio coniungitur. Additus Voculae in partem curarum Herennius Gallus legatus; nec ausi ad hostem pergere . . .<a class="footnoteLink" href="#note_LCL249_50_3" id="target_note_LCL249_50_3"><sup>3</sup></a> (loco Gelduba nomen est) castra fecere. Ibi struenda acie, muniendo vallandoque et ceteris belli meditamentis militem firmabant. Utque praeda ad virtutem accenderetur, in proximos Cugernorum<a class="footnoteLink" href="#note_LCL249_50_4" id="target_note_LCL249_50_4"><sup>4</sup></a> pagos, qui societatem Civilis acceperant, ductus <span class="italic">a</span><a class="footnoteLink" href="#note_LCL249_50_5" id="target_note_LCL249_50_5"><sup>5</sup></a> Vocula exercitus; pars cum Herennio Gallo permansit.</p>
<p>XXVII. Forte navem haud procul castris, fru-mento









</p></section><notes><section class="footnotes"><ul><li class="note" id="note_LCL249_50_1"><a class="footnoteCrossrefLink" href="#target_note_LCL249_50_1" title="Click to highlight in text"><sup class="lineRef">1</sup>efferabant <span class="italic">Beroaldus</span>: efferebant <span class="italic">M.</span></a></li><script type="text/javascript">document.getElementById('note_LCL249_50_1').style.display = "none";</script><li class="note" id="note_LCL249_50_2"><a class="footnoteCrossrefLink" href="#target_note_LCL249_50_2" title="Click to highlight in text"><sup class="lineRef">2</sup>dcum <span class="italic">Nipperdey</span>: dÄ« <span class="italic">M.</span></a></li><script type="text/javascript">document.getElementById('note_LCL249_50_2').style.display = "none";</script><li class="note" id="note_LCL249_50_3"><a class="footnoteCrossrefLink" href="#target_note_LCL249_50_3" title="Click to highlight in text"><sup class="lineRef">3</sup><span class="italic">lacunam not. Wurm.</span></a></li><script type="text/javascript">document.getElementById('note_LCL249_50_3').style.display = "none";</script><li class="note" id="note_LCL249_50_4"><a class="footnoteCrossrefLink" href="#target_note_LCL249_50_4" title="Click to highlight in text"><sup class="lineRef">4</sup>Cugernorum <span class="italic">Nipperdey</span>: gugernorum <span class="italic">M.</span></a></li><script type="text/javascript">document.getElementById('note_LCL249_50_4').style.display = "none";</script><li class="note" id="note_LCL249_50_5"><a class="footnoteCrossrefLink" href="#target_note_LCL249_50_5" title="Click to highlight in text"><sup class="lineRef">5</sup>a <span class="italic">om. M.</span></a></li><script type="text/javascript">document.getElementById('note_LCL249_50_5').style.display = "none";</script></ul></section></notes></section>