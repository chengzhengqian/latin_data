<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
equestri dignitate donaret, inhonestam adulationem conpescit; dein mobilitate ingenii, quod palam abnuerat, inter secreta convivii largitur, honoravitque Asiaticum anulis, foedum mancipium et malis artibus ambitiosum.</p>
<p>LVIII. Isdem diebus accessisse partibus utramque Mauretaniam, interfecto procuratore Albino, nuntii venere. Lucceius Albinus a Nerone Mauretaniae Caesariensi praepositus, addita per Galbam Tingitanae provinciae administratione, haud spernendis viribus agebat. Decem novem cohortes, quinque alae, ingens Maurorum numerus aderat, per latrocinia et raptus apta bello manus. Caeso Galba in Othonem pronus nec Africa contentus Hispaniae angusto freto diremptae imminebat. Inde Cluvio Rufo metus, et decimam legionem propinquare litori ut transmissurus iussit; praemissi centuriones qui Maurorum animos Vitellio conciliarent. Neque arduum fuit, magna per provincias Germanici exercitus fama; spargebatur insuper spreto procuratoris vocabulo Albinum insigne regis et Iubae nomen usurpare.</p>
<p>LIX. Ita mutatis animis Asinius Pollio alae praefectus, e fidissimis<a class="footnoteLink" href="#note_LCL111_252_1" id="target_note_LCL111_252_1"><sup>1</sup></a> Albino, et Festus ac Scipio

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_252_1"><a class="footnoteCrossrefLink" href="#target_note_LCL111_252_1" title="Click to highlight in text"><sup class="lineRef">1</sup>et fidissimis <span class="italic">M.</span></a></li><script type="text/javascript">document.getElementById('note_LCL111_252_1').style.display = "none";</script></ul></section></notes></section>