<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
erat, infensi expugnationes urbium, populationes agrorum, raptus penatium hauserunt animo, super avaritiam et adrogantiam, praecipua validiorum vitia, contumacia Gallorum inritati, qui remissam sibi a Galba quartam tributorum partem et publice donatos in ignominiam exercitus iactabant. Accessit callide vulgatum, temere creditum, decimari legiones et promptissimum quemque centurionum dimitti. Undique atroces nuntii, sinistra ex urbe fama; infensa Lugdunensis colonia et pertinaci pro Nerone fide fecunda<a class="footnoteLink" href="#note_LCL111_88_1" id="target_note_LCL111_88_1"><sup>1</sup></a> rumoribus; sed plurima ad fingendum credendumque materies in ipsis castris, odio metu et, ubi viris suas respexerant, securitate.</p>
<p>LII. Sub ipsas superioris anni kalendas Decembris Aulus Vitellius inferiorem Germaniam ingressus hiberna legionum cum cura adierat: redditi plerisque ordines, remissa ignominia, adlevatae notae; plura ambitione, quaedam iudicio, in quibus sordes<a class="footnoteLink" href="#note_LCL111_88_2" id="target_note_LCL111_88_2"><sup>2</sup></a> et avaritiam Fontei Capitonis adimendis adsignandisve militiae ordinibus integre mutaverat. Nec consularis legati mensura sed in maius omnia accipiebantur. Et ut<a class="footnoteLink" href="#note_LCL111_88_3" id="target_note_LCL111_88_3"><sup>3</sup></a> Vitellius apud severos humilis, ita comitatem bonitatemque faventes vocabant, quod sine modo,



</p></section><notes><section class="footnotes"><ul><li class="note" id="note_LCL111_88_1"><a class="footnoteCrossrefLink" href="#target_note_LCL111_88_1" title="Click to highlight in text"><sup class="lineRef">1</sup>facunda <span class="italic">M.</span></a></li><script type="text/javascript">document.getElementById('note_LCL111_88_1').style.display = "none";</script><li class="note" id="note_LCL111_88_2"><a class="footnoteCrossrefLink" href="#target_note_LCL111_88_2" title="Click to highlight in text"><sup class="lineRef">2</sup>sordes <span class="italic">Acidalius</span>: sorde <span class="italic">M.</span></a></li><script type="text/javascript">document.getElementById('note_LCL111_88_2').style.display = "none";</script><li class="note" id="note_LCL111_88_3"><a class="footnoteCrossrefLink" href="#target_note_LCL111_88_3" title="Click to highlight in text"><sup class="lineRef">3</sup>ut <span class="italic">add. Rhenanus.</span></a></li><script type="text/javascript">document.getElementById('note_LCL111_88_3').style.display = "none";</script></ul></section></notes></section>