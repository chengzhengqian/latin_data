<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
multo iam noctis serum auxilium venit. Illic interfectum Sabinum, conflagrasse Capitolium, tremere urbem, maesta omnia accepit; plebem quoque et servitia pro Vitellio armari nuntiabatur. Et Petilio Ceriali equestre proelium adversum fuerat; namque incautum et tamquam ad victos ruentem Vitelliani, interiectus equiti pedes, excepere. Pugnatum haud procul urbe inter aedificia hortosque et anfractus viarum, quae gnara Vitellianis, incomperta hostibus metum fecerant. Neque omnis eques concors, adiunctis quibusdam, qui nuper apud Narniam dediti fortunam partium speculabantur. Capitur praefectus alae Iulius<a class="footnoteLink" href="#note_LCL111_466_1" id="target_note_LCL111_466_1"><sup>1</sup></a> Flavianus; ceteri foeda fuga consternantur, non ultra Fidenas secutis victoribus.</p>
<p>LXXX. Eo successu studia populi aucta; vulgus urbanum arma cepit. Paucis scuta militaria, plures raptis<a class="footnoteLink" href="#note_LCL111_466_2" id="target_note_LCL111_466_2"><sup>2</sup></a> quod cuique obvium telis signum pugnae exposcunt. Agit grates Vitellius et ad tuendam urbem prorumpere iubet. Mox vocato senatu deliguntur legati ad exercitus ut praetexto rei publicae concordiam pacemque suaderent. Varia legatorum sors fuit. Qui Petilio Ceriali occurrerant extremum discrimen adiere, aspernante milite condiciones pacis.


</p></section><notes><section class="footnotes"><ul><li class="note" id="note_LCL111_466_1"><a class="footnoteCrossrefLink" href="#target_note_LCL111_466_1" title="Click to highlight in text"><sup class="lineRef">1</sup>Iulius <span class="italic">Agricola</span>: tulius <span class="italic">M.</span></a></li><script type="text/javascript">document.getElementById('note_LCL111_466_1').style.display = "none";</script><li class="note inline" id="note_LCL111_466_2"><a class="footnoteCrossrefLink" href="#target_note_LCL111_466_2" title="Click to highlight in text"><sup class="lineRef">2</sup>rapti <span class="italic">M.</span></a></li><script type="text/javascript">document.getElementById('note_LCL111_466_2').style.display = "none";</script></ul></section></notes></section>