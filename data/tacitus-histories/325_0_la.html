<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
ad spem vel ad ultionem accingerentur. Namque et Civilis illuc intenderat, non invalidus, flagrantissima cohortium suarum integra, quae e Chaucis<a class="footnoteLink" href="#note_LCL249_156_1" id="target_note_LCL249_156_1"><sup>1</sup></a> Frisiisque composita Tolbiaci in finibus Agrippinensium agebat: sed tristis nuntius avertit, deletam cohortem dolo Agrippinensium, qui largis epulis vinoque sopitos Germanos, clausis foribus, igne iniecto cremavere; simul Cerialis propero agmine subvenit. Circumsteterat Civilem et alius metus, ne quarta decima legio adiuncta Britannica classe adflictaret Batavos, qua Oceano ambiuntur. Sed legionem terrestri itinere Fabius Priscus legatus in Nervios Tungrosque duxit, eaeque civitates in deditionem acceptae: classem ultro Canninefates adgressi sunt maiorque pars navium depressa aut capta. Et Nerviorum multitudinem, sponte commotam ut pro Romanis bellum capesseret, idem Canninefates fudere. Classicus quoque adversus equites Novaesium a Ceriale praemissos secundum proelium fecit: quae modica sed crebra damna famam victoriae nuper partae lacerabant.</p>
<p>LXXX. Isdem diebus Mucianus Vitellii filium interfici iubet, mansuram discordiam obtendens, ni<a class="footnoteLink" href="#note_LCL249_156_2" id="target_note_LCL249_156_2"><sup>2</sup></a> semina belli restinxisset. Neque Antonium Primum adsciri inter comites a<a class="footnoteLink" href="#note_LCL249_156_3" id="target_note_LCL249_156_3"><sup>3</sup></a> Domitiano passus est, favore







</p></section><notes><section class="footnotes"><ul><li class="note" id="note_LCL249_156_1"><a class="footnoteCrossrefLink" href="#target_note_LCL249_156_1" title="Click to highlight in text"><sup class="lineRef">1</sup>integra quae e Chaucis <span class="italic">Pichena</span>: integraque et e cauchis <span class="italic">M.</span></a></li><script type="text/javascript">document.getElementById('note_LCL249_156_1').style.display = "none";</script><li class="note" id="note_LCL249_156_2"><a class="footnoteCrossrefLink" href="#target_note_LCL249_156_2" title="Click to highlight in text"><sup class="lineRef">2</sup>ne <span class="italic">M.</span></a></li><script type="text/javascript">document.getElementById('note_LCL249_156_2').style.display = "none";</script><li class="note" id="note_LCL249_156_3"><a class="footnoteCrossrefLink" href="#target_note_LCL249_156_3" title="Click to highlight in text"><sup class="lineRef">3</sup>ad <span class="italic">M.</span></a></li><script type="text/javascript">document.getElementById('note_LCL249_156_3').style.display = "none";</script></ul></section></notes></section>