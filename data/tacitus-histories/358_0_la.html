<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2">
<p>4. Deinde, ut verbis Cornelii Taciti loquar, sene Augusto Ianus patefactus, dum apud extremos terrarum terminos novae gentes saepe ex usu et aliquando cum damno quaeruntur, usque ad Vespasiani duravit imperium. Hucusque Cornelius.—Orosius vii. 3. 7.</p>
<p>5. Gordianus . . . Iani portas aperuit: quas utrum post Vespasianum et Titum aliquis clauserit, neminem scripsisse memini, cum tamen eas ab ipso Vespasiano post annum apertas Cornelius Tacitus prodat.—Orosius vii. 19. 4.</p>
<p>6. Nam quanta fuerint Diurpanei, Dacorum regis, cum Fusco duce proelia quantaeque Romanorum clades, longo textu evolverem, nisi Cornelius Tacitus, qui hanc historiam diligentissime contexuit, de reticendo interfectorum numero et Sallustium Crispum et alios auctores quam plurimos sanxisse et se ipsum idem potissimum elegisse dixisset.—Orosius vii. 10. 4.</p>
<p>7. Theodosius . . . maximas illas Scythicas gentis formidatasque cunctis maioribus, Alexandro quoque illi Magno, sicut Pompeius Corneliusque testati sunt, evitatis . . ., hoc est Alanos Hunos et Gothos, incunctanter adgressus magnis multisque proeliis vicit.—Orosius vii. 34. 5.</p>
<p>8. Hi vero (Locri), qui iuxta Delphos colunt, Ozolae nuncupantur . . . qui autem Libyam delati sunt, Nasamones appellantur, ut Cornelius Tacitus refert, oriundi a Naryciis etc. Servii <span class="italic">Comment, in Verg. Aen.</span> iii. 399 = I. p. 413, Thilo.</p>
</section><notes></notes></section>