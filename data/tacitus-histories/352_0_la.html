<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
defendere. Interim Germanorum manus Batavoduri interrumpere<a class="footnoteLink" href="#note_LCL249_210_1" id="target_note_LCL249_210_1"><sup>1</sup></a> inchoatum pontem nitebantur: ambiguum proelium nox diremit.</p>
<p>XXI. Plus discriminis apud Grinnes Vadamque. Vadam Civilis, Grinnes Classicus obpugnabant: nec sisti poterant interfecto fortissimo quoque, in quis Briganticus praefectus alae ceciderat, quem fidum Romanis et Civili avunculo infensum diximus. Sed ubi Cerialis cum delecta equitum manu subvenit, versa fortuna praecipites Germani in amnem aguntur. Civilis dum fugientis retentat, agnitus petitus que telis relicto equo transnatavit<a class="footnoteLink" href="#note_LCL249_210_2" id="target_note_LCL249_210_2"><sup>2</sup></a>; idem Veraci<a class="footnoteLink" href="#note_LCL249_210_3" id="target_note_LCL249_210_3"><sup>3</sup></a> effugium: Tutorem Classicumque adpulsae lintres transvexere.<a class="footnoteLink" href="#note_LCL249_210_4" id="target_note_LCL249_210_4"><sup>4</sup></a> Ne tum quidem Romana classis pugnae adfuit, et iussum erat, sed obstitit formido et remiges per alia militiae munia dispersi. Sane Cerialis parum temporis ad exequenda imperia dabat, subitus consiliis set eventu clarus: aderat fortuna, etiam ubi artes defuissent: hinc ipsi exercituique minor cura disciplinae. Et paucos post dies, quamquam periculum captivitatis evasisset, infamiam non vitavit.<a class="footnoteLink" href="#note_LCL249_210_5" id="target_note_LCL249_210_5"><sup>5</sup></a></p>
<p>XXII. Profectus Novaesium Bonnamque ad visenda castra, quae hiematuris legionibus erigebantur, navibus remeabat disiecto agmine, incuriosis vigiliis.</p>
</section><notes><section class="footnotes"><ul><li class="note" id="note_LCL249_210_1"><a class="footnoteCrossrefLink" href="#target_note_LCL249_210_1" title="Click to highlight in text"><sup class="lineRef">1</sup>interrumpere <span class="italic">Kiessling</span>: inrumpere <span class="italic">M</span><sup>2</sup>.</a></li><script type="text/javascript">document.getElementById('note_LCL249_210_1').style.display = "none";</script><li class="note" id="note_LCL249_210_2"><a class="footnoteCrossrefLink" href="#target_note_LCL249_210_2" title="Click to highlight in text"><sup class="lineRef">2</sup>tnataum <span class="italic">M</span><sup>2</sup>.</a></li><script type="text/javascript">document.getElementById('note_LCL249_210_2').style.display = "none";</script><li class="note" id="note_LCL249_210_3"><a class="footnoteCrossrefLink" href="#target_note_LCL249_210_3" title="Click to highlight in text"><sup class="lineRef">3</sup>Veraci <span class="italic">Ritter</span>: germani <span class="italic">M</span><sup>2</sup>.</a></li><script type="text/javascript">document.getElementById('note_LCL249_210_3').style.display = "none";</script><li class="note" id="note_LCL249_210_4"><a class="footnoteCrossrefLink" href="#target_note_LCL249_210_4" title="Click to highlight in text"><sup class="lineRef">4</sup>transvexere <span class="italic">Halm</span>: vexere <span class="italic">M</span><sup>2</sup>.</a></li><script type="text/javascript">document.getElementById('note_LCL249_210_4').style.display = "none";</script><li class="note" id="note_LCL249_210_5"><a class="footnoteCrossrefLink" href="#target_note_LCL249_210_5" title="Click to highlight in text"><sup class="lineRef">5</sup>mutavit <span class="italic">M</span><sup>2</sup>.</a></li><script type="text/javascript">document.getElementById('note_LCL249_210_5').style.display = "none";</script></ul></section></notes></section>