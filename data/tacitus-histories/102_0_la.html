<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
Gratus, tamquam fratri apud Othonem militanti proditionem ageret, cum fratrem eius, Iulium Frontonem tribunum, Othoniani sub eodem crimine vinxissent. Ceterum ea ubique formido fuit apud fugientis occursantis, in acie pro vallo, ut deleri cum universo exercitu Caecinam potuisse, ni Suetonius Paulinus receptui cecinisset, utrisque in partibus percrebruerit.<a class="footnoteLink" href="#note_LCL111_204_1" id="target_note_LCL111_204_1"><sup>1</sup></a> Timuisse se Paulinus ferebat tantum insuper laboris atque itineris, ne Vitellianus miles recens e castris fessos adgrederetur et perculsis<a class="footnoteLink" href="#note_LCL111_204_2" id="target_note_LCL111_204_2"><sup>2</sup></a> nullum retro subsidium foret. Apud paucos ea ducis ratio probata, in vulgus adverso rumore fuit.</p>
<p>XXVII. Haud proinde id damnum Vitellianos in metum compulit quam ad modestiam composuit: nec solum apud Caecinam, qui culpam in militem conferebat seditioni magis quam proelio paratum: Fabii quoque Valentis copiae (iam enim Ticinum venerat) posito hostium contemptu et reciperandi decoris cupidine reverentius et aequalius duci parebant. Gravis alioquin seditio exarserat, quam altiore initio (neque enim rerum a Caecina gestarum ordinem interrumpi oportuerat) repetam. Cohortes Batavorum, quas bello Neronis a quarta decima legione digressas, cum


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_204_1"><a class="footnoteCrossrefLink" href="#target_note_LCL111_204_1" title="Click to highlight in text"><sup class="lineRef">1</sup>percrebuerit <span class="italic">Beroaldus</span>: percrebuit <span class="italic">M.</span></a></li><script type="text/javascript">document.getElementById('note_LCL111_204_1').style.display = "none";</script><li class="note" id="note_LCL111_204_2"><a class="footnoteCrossrefLink" href="#target_note_LCL111_204_2" title="Click to highlight in text"><sup class="lineRef">2</sup>periculosis <span class="italic">M.</span></a></li><script type="text/javascript">document.getElementById('note_LCL111_204_2').style.display = "none";</script></ul></section></notes></section>