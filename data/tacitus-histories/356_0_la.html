<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
et si dominorum electio sit, honestius principes Romanorum quam Germanorum feminas tolerari. Haec vulgus, proceres atrociora: Civilis rabie semet in arma trusos; illum domesticis malis excidium gentis opposuisse. Tunc infensos Batavis deos, cum obsiderentur legiones, interficerentur legati, bellum uni necessarium, ferale ipsis sumeretur. Ventum ad extrema, ni resipiscere incipiant et noxii capitis poena paenitentiam fateantur.</p>
<p>XXVI. Non fefellit Civilem ea inclinatio et praevenire statuit, super taedium malorum etiam spe<a class="footnoteLink" href="#note_LCL249_218_1" id="target_note_LCL249_218_1"><sup>1</sup></a> vitae, quae plerumque magnos animos infringit. Petito conloquio scinditur Nabaliae fluminis pons, in cuius abrupta progressi duces, et Civilis ita coepit: â€œsi apud Vitellii<a class="footnoteLink" href="#note_LCL249_218_2" id="target_note_LCL249_218_2"><sup>2</sup></a> legatum defenderer, neque facto meo venia neque dictis fides debebatur; cuncta inter nos inimica: hostilia ab illo coepta, a me aucta erant: erga Vespasianum vetus mihi observantia, et cum privatus esset, amici vocabamur. Hoc Primo Antonio notum, cuius epistulis ad bellum actus sum, ne Germanicae legiones et Gallica iuventus Alpis transcenderent. Quae Antonius epistulis, Hordeonius Flaccus praesens monebat: arma in Germania movi,<a class="footnoteLink" href="#note_LCL249_218_3" id="target_note_LCL249_218_3"><sup>3</sup></a> quae Mucianus in Syria, Aponius in Moesia, Flavianus in Pannonia<a class="footnoteLink" href="#note_LCL249_218_4" id="target_note_LCL249_218_4"><sup>4</sup></a> * * * *</p>
</section><notes><section class="footnotes"><ul><li class="note" id="note_LCL249_218_1"><a class="footnoteCrossrefLink" href="#target_note_LCL249_218_1" title="Click to highlight in text"><sup class="lineRef">1</sup>spem <span class="italic">M.</span></a></li><script type="text/javascript">document.getElementById('note_LCL249_218_1').style.display = "none";</script><li class="note" id="note_LCL249_218_2"><a class="footnoteCrossrefLink" href="#target_note_LCL249_218_2" title="Click to highlight in text"><sup class="lineRef">2</sup>vitellium <span class="italic">M.</span></a></li><script type="text/javascript">document.getElementById('note_LCL249_218_2').style.display = "none";</script><li class="note" id="note_LCL249_218_3"><a class="footnoteCrossrefLink" href="#target_note_LCL249_218_3" title="Click to highlight in text"><sup class="lineRef">3</sup>movit <span class="italic">M.</span></a></li><script type="text/javascript">document.getElementById('note_LCL249_218_3').style.display = "none";</script><li class="note" id="note_LCL249_218_4"><a class="footnoteCrossrefLink" href="#target_note_LCL249_218_4" title="Click to highlight in text"><sup class="lineRef">4</sup>pannia <span class="italic">M.</span></a></li><script type="text/javascript">document.getElementById('note_LCL249_218_4').style.display = "none";</script></ul></section></notes></section>