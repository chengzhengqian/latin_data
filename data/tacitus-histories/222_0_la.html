<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
acie cecidere: in sua contione Vitellius, inter suos milites, prospectantibus etiam feminis, pauca et praesenti maestitiae congruentia locutus—cedere se pacis et rei publicae causa, retinerent tantum memoriam sui fratremque et coniugem et innoxiam liberorum aetatem miserarentur—simul filium protendens, modo singulis modo universis commendans, postremo fletu praepediente adsistenti consuli (Caecilius Simplex erat) exsolutum a latere pugionem, velut ius necis vitaeque civium, reddebat. Aspernante consule, reclamantibus qui in contione adstiterant, ut in aede Concordiae positurus insignia imperii domumque fratris petiturus discessit. Maior hic clamor obsistentium penatibus privatis, in Palatium vocantium. Interclusum<a class="footnoteLink" href="#note_LCL111_444_1" id="target_note_LCL111_444_1"><sup>1</sup></a> aliud iter, idque solum quo<a class="footnoteLink" href="#note_LCL111_444_2" id="target_note_LCL111_444_2"><sup>2</sup></a> in sacram viam pergeret patebat: tum consilii inops in Palatium rediit.</p>
<p>LXIX. Praevenerat rumor eiurari<a class="footnoteLink" href="#note_LCL111_444_3" id="target_note_LCL111_444_3"><sup>3</sup></a> ab eo imperium, scripseratque Flavius Sabinus cohortium tribunis ut militem cohiberent. Igitur tamquam omnis res publica in Vespasiani sinum cecidisset, primores senatus et plerique equestris ordinis omnisque miles urbanus et vigiles domum Flavii Sabini complevere. Illuc de studiis vulgi et minis Germanicarum cohortium adfertur. Longius iam progressus erat quam



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_444_1"><a class="footnoteCrossrefLink" href="#target_note_LCL111_444_1" title="Click to highlight in text"><sup class="lineRef">1</sup>inter clausum <span class="italic">M.</span></a></li><script type="text/javascript">document.getElementById('note_LCL111_444_1').style.display = "none";</script><li class="note inline" id="note_LCL111_444_2"><a class="footnoteCrossrefLink" href="#target_note_LCL111_444_2" title="Click to highlight in text"><sup class="lineRef">2</sup>quod <span class="italic">M.</span></a></li><script type="text/javascript">document.getElementById('note_LCL111_444_2').style.display = "none";</script><li class="note" id="note_LCL111_444_3"><a class="footnoteCrossrefLink" href="#target_note_LCL111_444_3" title="Click to highlight in text"><sup class="lineRef">3</sup>iurari <span class="italic">M.</span></a></li><script type="text/javascript">document.getElementById('note_LCL111_444_3').style.display = "none";</script></ul></section></notes></section>