<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
quateret. Actae utrobique praedae, infestius in Ubiis, quod gens Germanicae originis eiurata patria [Romanorum nomen]<a class="footnoteLink" href="#note_LCL249_54_1" id="target_note_LCL249_54_1"><sup>1</sup></a> Agrippinenses vocarentur. Caesae cohortes eorum in vico Marcoduro incuriosius agentes, quia procul ripa aberant. Nec quievere Ubii quo minus praedas e Germania peterent, primo impune, dein circumventi sunt, per omne id bellum meliore usi fide quam fortuna. Contusis Ubiis gravior et successu rerum ferocior Civilis obsidium legionum urgebat, intentis custodiis ne quis occultus nuntius venientis auxilii penetraret. Machinas molemque operum Batavis delegat: Transrhenanos proelium poscentis ad scindendum vallum ire detrusosque redintegrare certamen iubet, superante multitudine et facili damno.</p>
<p>XXIX. Nec finem labori nox attulit: congestis circum lignis accensisque, simul epulantes, ut quisque vino incaluerat, ad pugnam temeritate inani ferebantur. Quippe ipsorum tela per tenebras vana: Romani conspicuam barbarorum aciem, et si quis audacia aut insignibus effulgens,<a class="footnoteLink" href="#note_LCL249_54_2" id="target_note_LCL249_54_2"><sup>2</sup></a> ad ictum destinabant. Intellectum id Civili et restincto igne misceri






</p></section><notes><section class="footnotes"><ul><li class="note" id="note_LCL249_54_1"><a class="footnoteCrossrefLink" href="#target_note_LCL249_54_1" title="Click to highlight in text"><sup class="lineRef">1</sup>Romanorum nomen <span class="italic">secl. Gruter.</span></a></li><script type="text/javascript">document.getElementById('note_LCL249_54_1').style.display = "none";</script><li class="note" id="note_LCL249_54_2"><a class="footnoteCrossrefLink" href="#target_note_LCL249_54_2" title="Click to highlight in text"><sup class="lineRef">2</sup>et fulgens <span class="italic">M.</span></a></li><script type="text/javascript">document.getElementById('note_LCL249_54_2').style.display = "none";</script></ul></section></notes></section>