<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
tum elatis super capita scutis densa testudine succedunt. Romanae utrimque artes: pondera saxorum Vitelliani provolvunt, disiectam fluitantemque<a class="footnoteLink" href="#note_LCL111_376_1" id="target_note_LCL111_376_1"><sup>1</sup></a> testudinem lanceis contisque<a class="footnoteLink" href="#note_LCL111_376_2" id="target_note_LCL111_376_2"><sup>2</sup></a> scrutantur, donec soluta compage scutorum exsanguis aut laceros prosternerent multa cum strage. Incesserat cunctatio, ni duces fesso militi et velut inritas exhortationes abnuenti Cremonam monstrassent.</p>
<p>XXVIII. Hormine id ingenium, ut Messala tradit, an potior auctor sit C. Plinius, qui Antonium incusat, haud facile discreverim, nisi quod neque Antonius neque Hormus a fama vitaque sua quamvis pessimo flagitio degeneravere. Non iam sanguis neque vulnera morabantur quin subruerent vallum quaterentque portas, innixi umeris et super iteratam testudinem scandentes prensarent hostium tela brachiaque. Integri cum sauciis, semineces cum exspirantibus volvuntur, varia pereuntium forma et omni imagine mortium.</p>
<p>XXIX. Acerrimum tertiae septimaeque legionum certamen; et dux Antonius cum delectis auxiliaribus eodem incubuerat. Obstinatos inter se cum sustinere Vitelliani nequirent et superiacta tela de<a class="footnoteLink" href="#note_LCL111_376_3" id="target_note_LCL111_376_3"><sup>3</sup></a> testudine laberentur, ipsam postremo ballistam in subeuntis propulere, quae ut ad praesens disiecit



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_376_1"><a class="footnoteCrossrefLink" href="#target_note_LCL111_376_1" title="Click to highlight in text"><sup class="lineRef">1</sup>fluvitantemque <span class="italic">M.</span></a></li><script type="text/javascript">document.getElementById('note_LCL111_376_1').style.display = "none";</script><li class="note" id="note_LCL111_376_2"><a class="footnoteCrossrefLink" href="#target_note_LCL111_376_2" title="Click to highlight in text"><sup class="lineRef">2</sup>concitisque <span class="italic">M.</span></a></li><script type="text/javascript">document.getElementById('note_LCL111_376_2').style.display = "none";</script><li class="note" id="note_LCL111_376_3"><a class="footnoteCrossrefLink" href="#target_note_LCL111_376_3" title="Click to highlight in text"><sup class="lineRef">3</sup><span class="italic">add. Halm.</span></a></li><script type="text/javascript">document.getElementById('note_LCL111_376_3').style.display = "none";</script></ul></section></notes></section>