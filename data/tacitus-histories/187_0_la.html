<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
quid iuberent. Incipere obpugnationem fesso<a class="footnoteLink" href="#note_LCL111_374_1" id="target_note_LCL111_374_1"><sup>1</sup></a> per diem noctemque exercitu arduum et nullo iuxta subsidio anceps: sin Bedriacum redirent, intolerandus tam longi itineris labor, et victoria ad inritum revolvebatur: munire castra, id quoque propinquis hostibus formidolosum, ne dispersos et opus molientis subita eruptione<a class="footnoteLink" href="#note_LCL111_374_2" id="target_note_LCL111_374_2"><sup>2</sup></a> turbarent. Quae super cuncta terrebat ipsorum miles periculi quam morae patientior: quippe ingrata quae tuta, ex temeritate spes; omnisque caedes et vulnera et sanguis aviditate praedae pensabantur.</p>
<p>XXVII. Huc inclinavit Antonius cingique vallum corona iussit. Primo sagittis saxisque eminus certabant, maiore Flavianorum pernicie, in quos tela desuper librabantur; mox vallum portasque legionibus attribuit, ut discretus labor fortis ignavosque distingueret atque ipsa contentione decoris accenderentur. Proxima Bedriacensi viae tertiani septimanique sumpsere, dexteriora valli octava ac septima Claudiana; tertiadecimanos ad Brixianam portam impetus tulit. Paulum inde morae, dum ex<a class="footnoteLink" href="#note_LCL111_374_3" id="target_note_LCL111_374_3"><sup>3</sup></a> proximis agris ligones<a class="footnoteLink" href="#note_LCL111_374_4" id="target_note_LCL111_374_4"><sup>4</sup></a> dolabras et alii falcis scalasque convectant:




</p></section><notes><section class="footnotes"><ul><li class="note" id="note_LCL111_374_1"><a class="footnoteCrossrefLink" href="#target_note_LCL111_374_1" title="Click to highlight in text"><sup class="lineRef">1</sup>fessos <span class="italic">M.</span></a></li><script type="text/javascript">document.getElementById('note_LCL111_374_1').style.display = "none";</script><li class="note" id="note_LCL111_374_2"><a class="footnoteCrossrefLink" href="#target_note_LCL111_374_2" title="Click to highlight in text"><sup class="lineRef">2</sup>subite ruptione <span class="italic">M.</span></a></li><script type="text/javascript">document.getElementById('note_LCL111_374_2').style.display = "none";</script><li class="note" id="note_LCL111_374_3"><a class="footnoteCrossrefLink" href="#target_note_LCL111_374_3" title="Click to highlight in text"><sup class="lineRef">3</sup>et <span class="italic">M.</span></a></li><script type="text/javascript">document.getElementById('note_LCL111_374_3').style.display = "none";</script><li class="note" id="note_LCL111_374_4"><a class="footnoteCrossrefLink" href="#target_note_LCL111_374_4" title="Click to highlight in text"><sup class="lineRef">4</sup>ligones <span class="italic">Rhenanus</span>: legionem <span class="italic">M.</span></a></li><script type="text/javascript">document.getElementById('note_LCL111_374_4').style.display = "none";</script></ul></section></notes></section>