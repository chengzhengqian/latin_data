<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
eodem anno Othonem Vitellium passa, inter Vinios Fabios Icelos Asiaticos varia et pudenda sorte agebat, donec successere Mucianus et Marcellus et magis alii homines quam alii mores.</p>
<p>XCVI. Prima Vitellio tertiae legionis defectio nuntiatur, missis ab Aponio Saturnino epistulis, antequam is quoque Vespasiani partibus adgregaretur; sed neque Aponius cuncta, ut trepidans re subita, perscripserat, et amici adulantes mollius interpretabantur: unius legionis eam seditionem, ceteris exercitibus constare fidem. In hunc modum etiam Vitellius apud milites disseruit, praetorianos nuper exauctoratos<a class="footnoteLink" href="#note_LCL111_316_1" id="target_note_LCL111_316_1"><sup>1</sup></a> insectatus, a quibus falsos rumores dispergi, nec ullum civilis belli metum adseverabat, suppresso Vespasiani nomine et vagis per urbem militibus qui sermones populi coercerent. Id praecipuum alimentum famae erat.</p>
<p>XCVII. Auxilia tamen e Germania Britanniaque et Hispaniis excivit, segniter et necessitatem dissimulans. Perinde legati provinciaeque cunctabantur, Hordeonius Flaccus suspectis iam Batavis anxius proprio bello, Vettius Bolanus numquam satis quieta Britannia, et uterque ambigui. Neque ex Hispaniis properabatur, nullo tum ibi consulari: trium legionum legati, pares iure et prosperis Vitellii rebus

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_316_1"><a class="footnoteCrossrefLink" href="#target_note_LCL111_316_1" title="Click to highlight in text"><sup class="lineRef">1</sup>exaucto rato <span class="italic">M.</span></a></li><script type="text/javascript">document.getElementById('note_LCL111_316_1').style.display = "none";</script></ul></section></notes></section>