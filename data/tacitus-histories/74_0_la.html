<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
alia rudibus saeculis etiam in pace observata, quae nunc tantum in metu audiuntur. Sed praecipuus et cum praesenti exitio etiam futuri pavor subita inundatione Tiberis, qui immenso auctu proruto<a class="footnoteLink" href="#note_LCL111_148_1" id="target_note_LCL111_148_1"><sup>1</sup></a> ponte sublicio ac strage obstantis molis refusus, non modo iacentia et plana urbis loca, sed secura eius modi casuum implevit: rapti e publico plerique, plures in tabernis et cubilibus intercepti. Fames in vulgus inopia quaestus et penuria alimentorum. Corrupta stagnantibus aquis insularum fundamenta, dein remeante flumine dilapsa. Utque primum vacuus a periculo animus fuit, id ipsum quod paranti expeditionem Othoni campus Martius et via Flaminia iter belli esset obstructum, a fortuitis vel naturalibus causis in prodigium et omen imminentium cladium vertebatur.</p>
<p>LXXXVII. Otho lustrata urbe et expensis bello consiliis, quando Poeninae Cottiaeque Alpes et ceteri Galliarum aditus Vitellianis exercitibus claudebantur, Narbonensem Galliam adgredi statuit classe valida et partibus fida, quod reliquos caesorum ad pontem Mulvium et saevitia Galbae in custodia habitos in numeros legionis composuerat, facta et ceteris spe<a class="footnoteLink" href="#note_LCL111_148_2" id="target_note_LCL111_148_2"><sup>2</sup></a> honoratae in posterum militiae. Addidit classi urbanas


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_148_1"><a class="footnoteCrossrefLink" href="#target_note_LCL111_148_1" title="Click to highlight in text"><sup class="lineRef">1</sup>proruto <span class="italic">I. F. Gronovius</span>: prorupto <span class="italic">M.</span></a></li><script type="text/javascript">document.getElementById('note_LCL111_148_1').style.display = "none";</script><li class="note" id="note_LCL111_148_2"><a class="footnoteCrossrefLink" href="#target_note_LCL111_148_2" title="Click to highlight in text"><sup class="lineRef">2</sup>spe <span class="italic">I. F. Gronovius</span>: spes <span class="italic">M.</span></a></li><script type="text/javascript">document.getElementById('note_LCL111_148_2').style.display = "none";</script></ul></section></notes></section>