<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
otium adsidebat, nuntiis et promissis fidem legionum convellens.</p>
<p>XXXI. Haec in Germania ante Cremonense proelium gesta, cuius eventum litterae Primi Antonii docuere, addito Caecinae edicto; et praefectus cohortis e victis,<a class="footnoteLink" href="#note_LCL249_58_1" id="target_note_LCL249_58_1"><sup>1</sup></a> Alpinius Montanus, fortunam partium praesens fatebatur. Diversi hinc motus animorum: auxilia e Gallia, quis nec amor neque odium in partis, militia<a class="footnoteLink" href="#note_LCL249_58_2" id="target_note_LCL249_58_2"><sup>2</sup></a> sine adfectu, hortantibus praefectis statim a Vitellio desciscunt: vetus miles cunctabatur. Sed adigente Hordeonio Flacco, instantibus tribunis, dixit sacramentum, non vultu neque animo satis adfirmans: et cum cetera iuris iurandi verba conciperent, Vespasiani nomen haesitantes aut levi murmure et plerumque silentio transmittebant.</p>
<p>XXXII. Lectae deinde pro contione epistulae Antonii ad Civilem suspiciones militum inritavere, tamquam ad socium partium scriptae et de Germanico exercitu hostiliter. Mox adlatis Geldubam in castra nuntiis eadem dicta factaque, et missus cum mandatis Montanus ad Civilem ut absisteret<a class="footnoteLink" href="#note_LCL249_58_3" id="target_note_LCL249_58_3"><sup>3</sup></a> bello neve externa armis falsis velaret: si Vespasi anum iuvare adgressus foret, satis factum coeptis. Ad ea Civilis primo callide: post ubi videt Montanum praeferocem ingenio paratumque in res novas, orsus






</p></section><notes><section class="footnotes"><ul><li class="note" id="note_LCL249_58_1"><a class="footnoteCrossrefLink" href="#target_note_LCL249_58_1" title="Click to highlight in text"><sup class="lineRef">1</sup>victis <span class="italic">Rhenanus</span>: victus <span class="italic">M.</span></a></li><script type="text/javascript">document.getElementById('note_LCL249_58_1').style.display = "none";</script><li class="note" id="note_LCL249_58_2"><a class="footnoteCrossrefLink" href="#target_note_LCL249_58_2" title="Click to highlight in text"><sup class="lineRef">2</sup>militia <span class="italic">Rhenanus</span>: militiae <span class="italic">M</span>.</a></li><script type="text/javascript">document.getElementById('note_LCL249_58_2').style.display = "none";</script><li class="note" id="note_LCL249_58_3"><a class="footnoteCrossrefLink" href="#target_note_LCL249_58_3" title="Click to highlight in text"><sup class="lineRef">3</sup>absistere <span class="italic">M.</span></a></li><script type="text/javascript">document.getElementById('note_LCL249_58_3').style.display = "none";</script></ul></section></notes></section>