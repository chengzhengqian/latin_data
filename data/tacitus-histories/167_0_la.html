<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
Is quoque inclementer in Vitellium invehi solitus nihil spei sibi inter adversa reliquerat. Tampius Flavianus, natura ac senecta cunctantior,<a class="footnoteLink" href="#note_LCL111_334_1" id="target_note_LCL111_334_1"><sup>1</sup></a> suspiciones militum inritabat, tamquam adfinitatis cum Vitellio meminisset; idemque,<a class="footnoteLink" href="#note_LCL111_334_2" id="target_note_LCL111_334_2"><sup>2</sup></a> quod coeptante legionum motu profugus, dein sponte remeaverat, perfidiae locum quaesisse credebatur. Nam Flavianum, omissa Pannonia ingressum Italiam et discrimini exemptum, rerum novarum cupido legati nomen resumere et misceri civilibus armis impulerat, suadente Cornelio Fusco, non quia industria Flaviani egebat, sed ut consulare nomen surgentibus cum maxime partibus honesta specie praetenderetur.</p>
<p>V. Ceterum ut transmittere in Italiam impune et usui foret, scriptum Aponio Saturnino,<a class="footnoteLink" href="#note_LCL111_334_3" id="target_note_LCL111_334_3"><sup>3</sup></a> cum exercitu Moesico celeraret. Ac ne inermes provinciae barbaris nationibus exponerentur, principes Sarmatarum Iazugum, penes quos civitatis regimen, in commilitium adsciti. Plebem quoque et vim equitum, qua sola valent, offerebant: remissum id munus, ne inter discordias externa molirentur aut maiore ex diverso mercede ius fasque exuerent. Trahuntur in partis



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_334_1"><a class="footnoteCrossrefLink" href="#target_note_LCL111_334_1" title="Click to highlight in text"><sup class="lineRef">1</sup>cunctantior <span class="italic">Halm</span>: cunctatior <span class="italic">M.</span></a></li><script type="text/javascript">document.getElementById('note_LCL111_334_1').style.display = "none";</script><li class="note inline" id="note_LCL111_334_2"><a class="footnoteCrossrefLink" href="#target_note_LCL111_334_2" title="Click to highlight in text"><sup class="lineRef">2</sup>idque <span class="italic">M.</span></a></li><script type="text/javascript">document.getElementById('note_LCL111_334_2').style.display = "none";</script><li class="note" id="note_LCL111_334_3"><a class="footnoteCrossrefLink" href="#target_note_LCL111_334_3" title="Click to highlight in text"><sup class="lineRef">3</sup>aponio satiū <span class="italic">post quae sequitur</span> (7) revirescere . . . ut inimici (9), <span class="italic">deinde</span> ninocū exercitum moesico (5); <span class="italic">verum ordinem restituit Pichena.</span></a></li><script type="text/javascript">document.getElementById('note_LCL111_334_3').style.display = "none";</script></ul></section></notes></section>