<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
non extenti fluitabant, ut augescente flumine inoffensus ordo navium attolleretur. Claudebat pontem imposita turris et in extremam navem educta, unde tormentis ac machinis hostes propulsarentur. Othoniani in ripa turrim struxerant saxaque et faces iaculabantur.</p>
<p>XXXV. Et erat insula amne medio, in quam gladiatores navibus molientes, Germani nando praelabebantur. Ac forte pluris transgressos completis Liburnicis per promptissimos gladiatorum Macer adgreditur: sed neque ea constantia gladiatoribus ad proelia quae militibus, nec proinde nutantes e navibus quam stabili gradu e ripa vulnera derigebant. Et cum<a class="footnoteLink" href="#note_LCL111_218_1" id="target_note_LCL111_218_1"><sup>1</sup></a> variis trepidantium inclinationibus mixti remiges propugnatoresque turbarentur, desilire in vada ultro Germani, retentare puppis, scandere foros aut comminus mergere: quae cuncta in oculis utriusque exercitus quanto laetiora Vitellianis, tanto acrius Othoniani causam auctoremque cladis detestabantur.</p>
<p>XXXVI. Et proelium quidem, abruptis quae supererant navibus, fuga diremptum: Macer ad<a class="footnoteLink" href="#note_LCL111_218_2" id="target_note_LCL111_218_2"><sup>2</sup></a> exitium poscebatur, iamque vulneratum eminus lancea strictis gladiis invaserant, cum intercursu tribunorum


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_218_1"><a class="footnoteCrossrefLink" href="#target_note_LCL111_218_1" title="Click to highlight in text"><sup class="lineRef">1</sup>tum <span class="italic">M.</span></a></li><script type="text/javascript">document.getElementById('note_LCL111_218_1').style.display = "none";</script><li class="note inline" id="note_LCL111_218_2"><a class="footnoteCrossrefLink" href="#target_note_LCL111_218_2" title="Click to highlight in text"><sup class="lineRef">2</sup>ad <span class="italic">om. M.</span></a></li><script type="text/javascript">document.getElementById('note_LCL111_218_2').style.display = "none";</script></ul></section></notes></section>