<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
trucidati. Multa hominum milia caesa, multa sub corona venundata. Cumque dirutis omnibus Aventicum gentis caput infesto<a class="footnoteLink" href="#note_LCL111_116_1" id="target_note_LCL111_116_1"><sup>1</sup></a> agmine peteretur, missi qui dederent civitatem, et deditio accepta. In Iulium Alpinum e principibus ut concitorem belli Caecina animadvertit: ceteros veniae vel saevitiae Vitellii reliquit.</p>
<p>LXIX. Haud facile dictu est, legati Helvetiorum minus placabilem<a class="footnoteLink" href="#note_LCL111_116_2" id="target_note_LCL111_116_2"><sup>2</sup></a> imperatorem an militem invenerint. Civitatis<a class="footnoteLink" href="#note_LCL111_116_3" id="target_note_LCL111_116_3"><sup>3</sup></a> excidium poscunt, tela ac manus in ora legatorum intentant. Ne Vitellius quidem verbis et minis temperabat, cum Claudius Cossus, unus ex legatis, notae facundiae sed dicendi artem apta trepidatione occultans atque eo validior, militis animum mitigavit. Ut est mos, vulgus mutabile subitis et tam pronum in misericordiam<a class="footnoteLink" href="#note_LCL111_116_4" id="target_note_LCL111_116_4"><sup>4</sup></a> quam immodicum saevitia fuerat: effusis lacrimis et meliora constantius postulando impunitatem salutemque civitati impetravere.</p>
<p>LXX. Caecina paucos in Helvetiis moratus dies dum sententiae Vitellii certior fieret, simul transitum Alpium parans, laetum ex Italia nuntium accipit alam Silianam circa Padum agentem sacramento Vitellii accessisse. Pro consule Vitellium Siliani in Africa habuerant; mox a Nerone, ut in




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_116_1"><a class="footnoteCrossrefLink" href="#target_note_LCL111_116_1" title="Click to highlight in text"><sup class="lineRef">1</sup>infesto <span class="italic">Andresen</span>: iusto <span class="italic">M.</span></a></li><script type="text/javascript">document.getElementById('note_LCL111_116_1').style.display = "none";</script><li class="note" id="note_LCL111_116_2"><a class="footnoteCrossrefLink" href="#target_note_LCL111_116_2" title="Click to highlight in text"><sup class="lineRef">2</sup><span class="italic">Verba quae sequuntur</span> [placa]bilem <span class="italic">usque ad</span> incertum (c. 75), <span class="italic">item</span> inopia (c. 86), <span class="italic">usque ad</span> Cyprum (II, 2) <span class="italic">desunt in Mediceo, bifolio iam ante a. MCCCCLII deperdito; lectiones discrepantes sunt codd. Florentinorum lxviii.</span> 4, <span class="italic">lxviii. 5</span> (<span class="italic">a, b</span>), <span class="sc">ex Mediceo descriptorum.</span></a></li><script type="text/javascript">document.getElementById('note_LCL111_116_2').style.display = "none";</script><li class="note" id="note_LCL111_116_3"><a class="footnoteCrossrefLink" href="#target_note_LCL111_116_3" title="Click to highlight in text"><sup class="lineRef">3</sup>novitatis <span class="italic">a b.</span></a></li><script type="text/javascript">document.getElementById('note_LCL111_116_3').style.display = "none";</script><li class="note inline" id="note_LCL111_116_4"><a class="footnoteCrossrefLink" href="#target_note_LCL111_116_4" title="Click to highlight in text"><sup class="lineRef">4</sup>misericordia <span class="italic">a b.</span></a></li><script type="text/javascript">document.getElementById('note_LCL111_116_4').style.display = "none";</script></ul></section></notes></section>