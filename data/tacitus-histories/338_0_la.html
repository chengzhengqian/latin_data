<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
omnis alios hostile odium. Separati epulis, discreti cubilibus, proiectissima ad libidinem gens, alienarum concubitu abstinent; inter se nihil inlicitum. Circumcidere genitalia instituerunt ut diversitate noscantur. Transgressi in morem eorum idem usurpant, nec quicquam prius imbuuntur quam contemnere deos, exuere patriam, parentes liberos fratres vilia habere. Augendae tamen multitudini consulitur; nam et necare quemquam ex agnatis nefas, animosque proelio aut suppliciis peremptorum aeternos putant: hinc generandi amor et moriendi contemptus. Corpora condere quam cremare e more Aegyptio, eademque cura et de infernis persuasio, caelestium contra. Aegyptii pleraque animalia effigiesque compositas venerantur, Iudaei mente sola unumque numen intellegunt: profanos qui deum imagines mortalibus materiis in species hominum effingant; summum illud et aeternum neque imitabile neque interiturum. Igitur nulla simulacra urbibus suis, nedum templis sistunt<a class="footnoteLink" href="#note_LCL249_182_1" id="target_note_LCL249_182_1"><sup>1</sup></a>; non regibus haec adulatio, non Caesaribus honor. Sed quia sacerdotes eorum tibia tympanisque concinebant, hedera vinciebantur vitisque aurea in templo<a class="footnoteLink" href="#note_LCL249_182_2" id="target_note_LCL249_182_2"><sup>2</sup></a> reperta, Liberum patrem




</p></section><notes><section class="footnotes"><ul><li class="note" id="note_LCL249_182_1"><a class="footnoteCrossrefLink" href="#target_note_LCL249_182_1" title="Click to highlight in text"><sup class="lineRef">1</sup>sistunt <span class="italic">DÃ¶derlein</span>: sunt <span class="italic">M.</span></a></li><script type="text/javascript">document.getElementById('note_LCL249_182_1').style.display = "none";</script><li class="note" id="note_LCL249_182_2"><a class="footnoteCrossrefLink" href="#target_note_LCL249_182_2" title="Click to highlight in text"><sup class="lineRef">2</sup>in templo <span class="italic">Ritter</span>: templo <span class="italic">M.</span></a></li><script type="text/javascript">document.getElementById('note_LCL249_182_2').style.display = "none";</script></ul></section></notes></section>