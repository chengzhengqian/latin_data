<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
iussit, damnatos fidei crimine, gravissimo inter desciscentis. Accessere partibus Valerius Asiaticus, Belgicae provinciae legatus, quem mox Vitellius generum adscivit, et Iunius Blaesus, Lugdunensis Galliae rector, cum Italica legione et ala Tauriana Lugduni tendentibus. Nec in Raeticis copiis mora quo minus statim adiungerentur: ne in Britannia quidem dubitatum.</p>
<p>LX. Praeerat Trebellius<a class="footnoteLink" href="#note_LCL111_102_1" id="target_note_LCL111_102_1"><sup>1</sup></a> Maximus, per avaritiam ac sordis<a class="footnoteLink" href="#note_LCL111_102_2" id="target_note_LCL111_102_2"><sup>2</sup></a> contemptus exercitui invisusque. Accendebat odium eius Roscius Coelius<a class="footnoteLink" href="#note_LCL111_102_3" id="target_note_LCL111_102_3"><sup>3</sup></a> legatus vicensimae legionis, olim discors, sed occasione civilium armorum atrocius proruperat. Trebellius seditionem et confusum ordinem disciplinae Coelio, spoliatas et inopes legiones Coelius Trebellio obiectabat, cum interim foedis<a class="footnoteLink" href="#note_LCL111_102_4" id="target_note_LCL111_102_4"><sup>4</sup></a> legatorum certaminibus modestia exercitus corrupta eoque discordiae ventum ut auxiliarium quoque militum conviciis proturbatus et adgregantibus se Coelio cohortibus alisque desertus Trebellius ad Vitellium perfugerit. Quies provinciae quamquam remoto consulari mansit: rexere legati legionum, pares iure, Coelius audendo potentior.</p>
<p>LXI. Adiuncto Britannico exercitu ingens viribus opibusque Vitellius duos duces, duo itinera bello




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_102_1"><a class="footnoteCrossrefLink" href="#target_note_LCL111_102_1" title="Click to highlight in text"><sup class="lineRef">1</sup>trebellinus <span class="italic">M.</span></a></li><script type="text/javascript">document.getElementById('note_LCL111_102_1').style.display = "none";</script><li class="note inline" id="note_LCL111_102_2"><a class="footnoteCrossrefLink" href="#target_note_LCL111_102_2" title="Click to highlight in text"><sup class="lineRef">2</sup>sorde <span class="italic">M.</span></a></li><script type="text/javascript">document.getElementById('note_LCL111_102_2').style.display = "none";</script><li class="note" id="note_LCL111_102_3"><a class="footnoteCrossrefLink" href="#target_note_LCL111_102_3" title="Click to highlight in text"><sup class="lineRef">3</sup>celius <span class="italic">M</span>: Caelius <span class="italic">vulgo, sed cf. Acta Arvalium a</span>. 81.</a></li><script type="text/javascript">document.getElementById('note_LCL111_102_3').style.display = "none";</script><li class="note" id="note_LCL111_102_4"><a class="footnoteCrossrefLink" href="#target_note_LCL111_102_4" title="Click to highlight in text"><sup class="lineRef">4</sup>faedus <span class="italic">M</span>.</a></li><script type="text/javascript">document.getElementById('note_LCL111_102_4').style.display = "none";</script></ul></section></notes></section>