<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">censuit Mucianus prolixe pro accusatoribus; simul eos qui coeptam, deinde omissam actionem repeterent, monuit sermone molli et tamquam rogaret. Patres coeptatam libertatem, postquam obviam itum, omisere. Mucianus, ne sperni senatus iudicium et cunctis sub Nerone admissis data impunitas videretur, Octavium Sagittam<a class="footnoteLink" href="#note_LCL249_84_1" id="target_note_LCL249_84_1"><sup>1</sup></a> et Antistium Sosianum senatorii ordinis egressos exilium in easdem insulas redegit. Octavius Pontiam Postuminam,<a class="footnoteLink" href="#note_LCL249_84_2" id="target_note_LCL249_84_2"><sup>2</sup></a> stupro cognitam et nuptias suas abnuentem, impotens amoris interfecerat, Sosianus pravitate morum multis exitiosus. Ambo gravi senatus consulto damnati pulsique, quamvis concesso aliis reditu, in eadem poena retenti sunt. Nec ideo lenita erga Mucianum invidia: quippe Sosianus ac Sagitta viles, etiam si reverterentur: accusatorum ingenia et opes et exercita malis artibus potentia timebantur.</p>
<p>XLV. Reconciliavit paulisper studia patrum habita in senatu cognitio secundum veterem morem. Manlius Patruitus senator pulsatum se in colonia Seniensi coetu multitudinis et iussu magistratuum querebatur; nec finem iniuriae hic stetisse: planctum et lamenta et supremorum imaginem praesenti sibi circumdata cum contumeliis ac probris, quae in




</p></section><notes><section class="footnotes"><ul><li class="note" id="note_LCL249_84_1"><a class="footnoteCrossrefLink" href="#target_note_LCL249_84_1" title="Click to highlight in text"><sup class="lineRef">1</sup>sagittam <span class="italic">Rhenanus</span>: sabinum sagittam <span class="italic">M.</span></a></li><script type="text/javascript">document.getElementById('note_LCL249_84_1').style.display = "none";</script><li class="note" id="note_LCL249_84_2"><a class="footnoteCrossrefLink" href="#target_note_LCL249_84_2" title="Click to highlight in text"><sup class="lineRef">2</sup>Postuminam <span class="italic">Urlichs</span>: Postumiam <span class="italic">vulgo</span>: positū ināstu procognitā <span class="italic">M.</span></a></li><script type="text/javascript">document.getElementById('note_LCL249_84_2').style.display = "none";</script></ul></section></notes></section>