<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
Quippe intra vallum deformitas haud perinde notabilis: detexit ignominiam campus et dies. Revulsae imperatorum imagines, indecora<a class="footnoteLink" href="#note_LCL249_120_1" id="target_note_LCL249_120_1"><sup>1</sup></a> signa, fulgentibus hinc inde Gallorum vexillis; silens agmen et velut longae exequiae; dux Claudius Sanctus effosso oculo dirus ore, ingenio debilior. Duplicatur flagitium, postquam desertis Bonnensibus castris altera se legio miscuerat. Et vulgata captarum legionum fama cuncti qui paulo ante Romanorum nomen horrebant, procurrentes ex agris tectisque et undique effusi insolito spectaculo nimium fruebantur. Non tulit ala Picentina gaudium insultantis vulgi, spretisque Sancti promissis aut minis Mogontiacum abeunt; ac forte obvio interfectore Voculae Longino, coniectis in eum telis initium exolvendae in posterum culpae fecere: legiones nihil mutato itinere ante moenia Trevirorum considunt.</p>
<p>LXIII. Civilis et Classicus rebus secundis sublati, an coloniam Agrippinensem diripiendam exercitibus suis permitterent dubitavere. Saevitia ingenii<a class="footnoteLink" href="#note_LCL249_120_2" id="target_note_LCL249_120_2"><sup>2</sup></a> et cupidine praedae ad excidium civitatis trahebantur: obstabat ratio belli et novum imperium inchoantibus utilis clementiae fama; Civilem etiam beneficii





</p></section><notes><section class="footnotes"><ul><li class="note" id="note_LCL249_120_1"><a class="footnoteCrossrefLink" href="#target_note_LCL249_120_1" title="Click to highlight in text"><sup class="lineRef">1</sup>indecora <span class="italic">Madvig</span>: inhora <span class="italic">M.</span></a></li><script type="text/javascript">document.getElementById('note_LCL249_120_1').style.display = "none";</script><li class="note" id="note_LCL249_120_2"><a class="footnoteCrossrefLink" href="#target_note_LCL249_120_2" title="Click to highlight in text"><sup class="lineRef">2</sup>ingenii <span class="italic">Agricola</span>: ingenti <span class="italic">M.</span></a></li><script type="text/javascript">document.getElementById('note_LCL249_120_2').style.display = "none";</script></ul></section></notes></section>