<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
ostentet. Versas illuc omnium mentis, dum Vitellius amicorum inimicorumque neglegens fovet aemulum principis labores e convivio prospectantem. Reddendam pro intempestiva laetitia maestam et funebrem noctem, qua sciat et sentiat vivere Vitellium et imperare et, si quid fato accidat, filium habere.</p>
<p>XXXIX. Trepidanti inter scelus metumque, ne dilata Blaesi mors maturam perniciem, palam iussa atrocem invidiam ferret, placuit veneno grassari; addidit facinori fidem notabili<a class="footnoteLink" href="#note_LCL111_394_1" id="target_note_LCL111_394_1"><sup>1</sup></a> gaudio, Blaesum visendo. Quin et audita est saevissima Vitellii vox qua se (ipsa enim verba referam) pavisse oculos spectata inimici morte iactavit. Blaeso super claritatem natalium et elegantiam morum fidei obstinatio fuit. Integris quoque rebus a Caecina et primoribus partium iam Vitellium aspernantibus ambitus abnuere perseveravit. Sanctus, inturbidus, nullius repentini honoris, adeo non principatus adpetens, parum effugerat ne dignus crederetur.</p>
<p>XL. Fabius interim Valens multo ac molli concubinarum spadonumque agmine segnius quam ad bellum incedens, proditam a Lucilio Basso Ravennatem classem pernicibus nuntiis accepit. Et si coeptum

</p></section><notes><section class="footnotes"><ul><li class="note" id="note_LCL111_394_1"><a class="footnoteCrossrefLink" href="#target_note_LCL111_394_1" title="Click to highlight in text"><sup class="lineRef">1</sup>notabili <span class="italic">Faernus</span>: nobili <span class="italic">M.</span></a></li><script type="text/javascript">document.getElementById('note_LCL111_394_1').style.display = "none";</script></ul></section></notes></section>