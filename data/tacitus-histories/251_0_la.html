<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">

Vespasiani litterae tamquam manente bello scriptae. Ea prima specie forma; ceterum ut princeps loquebatur, civilia de se, et de re publica<a class="footnoteLink" href="#note_LCL249_8_1" id="target_note_LCL249_8_1"><sup>1</sup></a> egregia. Nec senatus obsequium deerat: ipsi consulatus cum Tito filio, praetura Domitiano et consulare imperium decernuntur.</p>
<p>IV. Miserat et Mucianus epistulas ad senatum, quae materiam sermonibus praebuere. Si privatus esset, cur publice loqueretur? Potuisse eadem paucos post dies loco sententiae dici. Ipsa quoque insectatio in Vitellium sera et sine libertate: id vero erga rem publicam superbum, erga principem contumeliosum, quod in manu sua fuisse imperium donatumque Vespasiano iactabat. Ceterum invidia in occulto, adulatio in aperto erant: multo cum honore verborum Muciano triumphalia de bello civium<a class="footnoteLink" href="#note_LCL249_8_2" id="target_note_LCL249_8_2"><sup>2</sup></a> data, sed in Sarmatas expeditio fingebatur. Adduntur Primo Antonio consularia, Cornelio Fusco et Arrio Varo praetoria insignia. Mox deos respexere<a class="footnoteLink" href="#note_LCL249_8_3" id="target_note_LCL249_8_3"><sup>3</sup></a>; restitui Capitolium placuit. Eaque omnia Valerius Asiaticus consul designatus censuit: ceteri vultu manuque, pauci, quibus conspicua dignitas aut ingenium adulatione exercitum, compositis orationibus adsentiebantur. Ubi ad Helvidium Priscum praetorem designatum ventum, prompsit sententiam





</p></section><notes><section class="footnotes"><ul><li class="note" id="note_LCL249_8_1"><a class="footnoteCrossrefLink" href="#target_note_LCL249_8_1" title="Click to highlight in text"><sup class="lineRef">1</sup>de re publica <span class="italic">Muretus</span>: et RP. <span class="italic">M.</span></a></li><script type="text/javascript">document.getElementById('note_LCL249_8_1').style.display = "none";</script><li class="note" id="note_LCL249_8_2"><a class="footnoteCrossrefLink" href="#target_note_LCL249_8_2" title="Click to highlight in text"><sup class="lineRef">2</sup>civium <span class="italic">Walther</span>: civilium <span class="italic">M.</span></a></li><script type="text/javascript">document.getElementById('note_LCL249_8_2').style.display = "none";</script><li class="note" id="note_LCL249_8_3"><a class="footnoteCrossrefLink" href="#target_note_LCL249_8_3" title="Click to highlight in text"><sup class="lineRef">3</sup>respere <span class="italic">M.</span></a></li><script type="text/javascript">document.getElementById('note_LCL249_8_3').style.display = "none";</script></ul></section></notes></section>