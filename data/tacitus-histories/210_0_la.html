<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
vera esse quae adferret, atque ultro corruptum arguenti “quando quidem” inquit “magno documento opus est, nec alius iam tibi aut vitae aut mortis meae usus, dabo cui credas.” Atque ita digressus voluntaria morte dicta firmavit. Quidam iussu Vitellii interfectum, de fide constantiaque eadem tradidere.</p>
<p>LV. Vitellius ut e somno excitus Iulium Priscum et Alfenum Varum cum quattuordecim praetoriis cohortibus et omnibus equitum alis obsidere Appenninum iubet; secuta e classicis legio. Tot milia armatorum, lecta equis virisque, si dux alius foret, inferendo quoque bello satis pollebant. Ceterae cohortes ad tuendam urbem L. Vitellio fratri datae: ipse nihil e solito luxu remittens et diffidentia properus festinare comitia, quibus consules in multos annos destinabat; foedera sociis, Latium externis<a class="footnoteLink" href="#note_LCL111_420_1" id="target_note_LCL111_420_1"><sup>1</sup></a> dilargiri; his tributa dimittere, alios immunitatibus iuvare; denique nulla in posterum cura lacerare imperium. Sed vulgus ad magnitudinem beneficiorum aderat,<a class="footnoteLink" href="#note_LCL111_420_2" id="target_note_LCL111_420_2"><sup>2</sup></a> stultissimus quisque pecuniis mercabatur, apud sapientis cassa habebantur quae neque dari neque accipi salva re publica poterant. Tandem


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_420_1"><a class="footnoteCrossrefLink" href="#target_note_LCL111_420_1" title="Click to highlight in text"><sup class="lineRef">1</sup>ternis <span class="italic">M.</span></a></li><script type="text/javascript">document.getElementById('note_LCL111_420_1').style.display = "none";</script><li class="note" id="note_LCL111_420_2"><a class="footnoteCrossrefLink" href="#target_note_LCL111_420_2" title="Click to highlight in text"><sup class="lineRef">2</sup>haberat <span class="italic">M.</span></a></li><script type="text/javascript">document.getElementById('note_LCL111_420_2').style.display = "none";</script></ul></section></notes></section>