<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2">
</section>
<section class="div2">
<h3>LIBER V</h3>
<p>I. <span class="sc">Eiusdem</span> anni principio Caesar Titus, perdomandae Iudaeae delectus a patre et privatis<a class="footnoteLink" href="#note_LCL249_174_1" id="target_note_LCL249_174_1"><sup>1</sup></a> utriusque rebus militia clarus, maiore tum vi famaque agebat, certantibus provinciarum et exercituum studiis. Atque ipse, ut super fortunam<a class="footnoteLink" href="#note_LCL249_174_2" id="target_note_LCL249_174_2"><sup>2</sup></a> crederetur, decorum se promptumque in armis ostendebat, comitate et adloquiis officia provocans ac plerumque in opere, in agmine gregario militi mixtus, incorrupto ducis honore. Tres eum in Iudaea legiones, quinta et decima et quinta decima, vetus Vespasiani miles, excepere. Addidit e Syria duodecimam et adductos Alexandria duoetvicensimanos tertianosque; comitabantur viginti sociae cohortes, octo equitum alae, simul Agrippa Sohaemusque reges et auxilia regis Antiochi validaque et solito inter accolas odio infensa Iudaeis Arabum manus, multi quos urbe atque Italia sua quemque spes acciverat occupandi principem adhuc vacuum. His cum copiis finis hostium






</p></section><notes><section class="footnotes"><ul><li class="note" id="note_LCL249_174_1"><a class="footnoteCrossrefLink" href="#target_note_LCL249_174_1" title="Click to highlight in text"><sup class="lineRef">1</sup>privatis <span class="italic">Rhenanus</span>: Ì„latis <span class="italic">M.</span></a></li><script type="text/javascript">document.getElementById('note_LCL249_174_1').style.display = "none";</script><li class="note" id="note_LCL249_174_2"><a class="footnoteCrossrefLink" href="#target_note_LCL249_174_2" title="Click to highlight in text"><sup class="lineRef">2</sup>super fortunam <span class="italic">Lipsius</span>: superiori unam <span class="italic">M.</span></a></li><script type="text/javascript">document.getElementById('note_LCL249_174_2').style.display = "none";</script></ul></section></notes></section>