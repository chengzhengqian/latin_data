<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
lacrimis, vulnus manusque eius exosculantes. Quidam militum iuxta rogum interfecere se, non noxa neque ob metum, sed aemulatione decoris et caritate principis. Ac postea promisce Bedriaci, Placentiae aliisque in castris celebratum id genus mortis. Othoni sepulchrum extructum est modicum et mansurum. Hunc vitae finem habuit septimo et tricensimo aetatis anno.</p>
<p>L. Origo illi e municipio Ferentino,<a class="footnoteLink" href="#note_LCL111_242_1" id="target_note_LCL111_242_1"><sup>1</sup></a> pater consularis, avus praetorius; maternum genus impar nec tamen indecorum. Pueritia ac iuventa, qualem monstravimus. Duobus facinoribus, altero flagitiosissimo, altero egregio, tantundem apud posteros meruit bonae famae quantum malae. Ut conquirere fabulosa et fictis oblectare legentium animos procul gravitate coepti operis crediderim, ita vulgatis traditisque demere fidem non ausim. Die, quo Bedriaci certabatur, avem invisitata specie apud Regium Lepidum celebri luco consedisse incolae memorant, nec deinde coetu hominum aut circumvolitantium alitum territam pulsamve, donec Otho se ipse interficeret; tum ablatam ex oculis: et tempora reputantibus initium finemque miraculi cum Othonis exitu competisse.</p>
<p>LI. In funere eius novata luctu ac dolore militum

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_242_1"><a class="footnoteCrossrefLink" href="#target_note_LCL111_242_1" title="Click to highlight in text"><sup class="lineRef">1</sup>Ferentino <span class="italic">Puteolanus</span>: ferentio <span class="italic">M.</span></a></li><script type="text/javascript">document.getElementById('note_LCL111_242_1').style.display = "none";</script></ul></section></notes></section>