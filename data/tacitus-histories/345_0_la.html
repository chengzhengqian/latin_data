<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
Pompeio expugnatis metus atque usus pleraque monstravere. Atque per avaritiam Claudianorum temporum empto iure muniendi struxere muros in pace tamquam ad bellum, magna conluvie et ceterarum urbium clade aueti; nam pervicacissimus quisque illuc perfugerat eoque seditiosius agebant. Tres duces, totidem exercitus: extrema et latissima moenium Simo, mediam urbem Ioannes [quem et Bargioram<a class="footnoteLink" href="#note_LCL249_196_1" id="target_note_LCL249_196_1"><sup>1</sup></a> vocabant],<a class="footnoteLink" href="#note_LCL249_196_2" id="target_note_LCL249_196_2"><sup>2</sup></a> templum Eleazarus<a class="footnoteLink" href="#note_LCL249_196_3" id="target_note_LCL249_196_3"><sup>3</sup></a> firmaverat. Multitudine et armis Ioannes ac Simo, Eleazarus loco pollebat: sed proelia dolus incendia inter ipsos, et magna vis frumenti ambusta. Mox Ioannes, missis per speciem sacrificandi qui Eleazarum manumque eius obtruncarent, templo potitur. Ita in duas factiones civitas discessit, donec propinquantibus Romanis bellum externum concordiam pareret.</p>
<p>XIII. Evenerant prodigia, quae neque hostiis neque votis piare fas habet gens superstitioni obnoxia, religionibus adversa. Visae per caelum concurrere acies, rutilantia arma et subito nubium igne conlucere templum. Apertae repente delubri fores et audita maior humana vox excedere deos; simul ingens







</p></section><notes><section class="footnotes"><ul><li class="note" id="note_LCL249_196_1"><a class="footnoteCrossrefLink" href="#target_note_LCL249_196_1" title="Click to highlight in text"><sup class="lineRef">1</sup>Bargioram <span class="italic">Rhenanus</span>: barbagiorem <span class="italic">M.</span></a></li><script type="text/javascript">document.getElementById('note_LCL249_196_1').style.display = "none";</script><li class="note" id="note_LCL249_196_2"><a class="footnoteCrossrefLink" href="#target_note_LCL249_196_2" title="Click to highlight in text"><sup class="lineRef">2</sup>quem . . . vocabant <span class="italic">secl.</span> Bipontini.</a></li><script type="text/javascript">document.getElementById('note_LCL249_196_2').style.display = "none";</script><li class="note" id="note_LCL249_196_3"><a class="footnoteCrossrefLink" href="#target_note_LCL249_196_3" title="Click to highlight in text"><sup class="lineRef">3</sup>alazarus <span class="italic">M; sic infra.</span></a></li><script type="text/javascript">document.getElementById('note_LCL249_196_3').style.display = "none";</script></ul></section></notes></section>