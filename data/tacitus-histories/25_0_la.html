<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
fatigabat alieni iam imperii deos, cum adfertur rumor rapi in castra incertum quem senatorem, mox Othonem esse qui raperetur, simul ex tota urbe, ut quisque obvius fuerat, alii formidine augentes, quidam minora vero, ne tum quidem obliti adulationis. Igitur consultantibus placuit pertemptari animum cohortis, quae in Palatio stationem agebat, nec per ipsum Galbam, cuius integra auctoritas maioribus remediis servabatur. Piso pro gradibus domus vocatos in hunc modum adlocutus est: “Sextus dies agitur commilitones, ex quo ignarus futuri, et sive optandum hoc nomen sive timendum erat, Caesar adscitus sum. Quo domus nostrae aut rei publicae fato<a class="footnoteLink" href="#note_LCL111_50_1" id="target_note_LCL111_50_1"><sup>1</sup></a> in vestra manu positum est, non quia meo nomine tristiorem casum paveam, ut qui adversas res expertus cum maxime discam<a class="footnoteLink" href="#note_LCL111_50_2" id="target_note_LCL111_50_2"><sup>2</sup></a> ne secundas quidem minus discriminis habere: patris et senatus et ipsius imperii vicem doleo, si nobis aut perire hodie necesse est aut, quod aeque apud bonos miserum est, occidere. Solacium proximi motus habebamus incruentam urbem et res sine discordia translatas: provisum adoptione videbatur ut ne post Galbam quidem bello locus esset.</p>
<p>XXX. “Nihil adrogabo mihi nobilitatis aut modestiae; neque enim relatu virtutum in comparatione Othonis opus est. Vitia, quibus solis gloriatur,


</p></section><notes><section class="footnotes"><ul><li class="note" id="note_LCL111_50_1"><a class="footnoteCrossrefLink" href="#target_note_LCL111_50_1" title="Click to highlight in text"><sup class="lineRef">1</sup>fato <span class="italic">Puteolanus</span>: fatum <span class="italic">M.</span></a></li><script type="text/javascript">document.getElementById('note_LCL111_50_1').style.display = "none";</script><li class="note" id="note_LCL111_50_2"><a class="footnoteCrossrefLink" href="#target_note_LCL111_50_2" title="Click to highlight in text"><sup class="lineRef">2</sup>discam <span class="italic">Freinsheim</span>: dicam <span class="italic">M.</span></a></li><script type="text/javascript">document.getElementById('note_LCL111_50_2').style.display = "none";</script></ul></section></notes></section>