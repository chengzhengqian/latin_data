<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
centurionumque protegitur. Nec multo post Vestricius Spurinna iussu Othonis, relicto Placentiae modico praesidio, cum cohortibus subvenit. Dein Flavium Sabinum consulem designatum Otho rectorem copiis misit, quibus Macer praefuerat, laeto milite ad<a class="footnoteLink" href="#note_LCL111_220_1" id="target_note_LCL111_220_1"><sup>1</sup></a> mutationem ducum et ducibus ob crebras seditiones tam infestam militiam aspernantibus.</p>
<p>XXXVII. Invenio apud quosdam auctores pavore belli seu fastidio utriusque principis, quorum flagitia ac dedecus apertiore in dies fama noscebantur, dubitasse exercitus num posito certamine vel ipsi in medium consultarent, vel senatui permitterent legere imperatorem, atque eo duces Othonianos spatium ac moras suasisse, praecipua spe<a class="footnoteLink" href="#note_LCL111_220_2" id="target_note_LCL111_220_2"><sup>2</sup></a> Paulini, quod vetustissimus consularium<a class="footnoteLink" href="#note_LCL111_220_3" id="target_note_LCL111_220_3"><sup>3</sup></a> et militia clarus gloriam nomenque Britannicis expeditionibus meruisset. Ego ut concesserim apud paucos tacito voto quietem pro discordia, bonum et innocentem principem pro pessimis ac flagitiosissimis expetitum, ita neque Paulinum, qua prudentia fuit, sperasse corruptissimo saeculo tantam vulgi moderationem reor ut qui pacem belli amore turbaverant, bellum pacis caritate deponerent, neque aut exercitus linguis moribusque dissonos in hunc consensum potuisse coalescere, aut legatos ac duces magna ex parte luxus egestatis scelerum sibi conscios



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_220_1"><a class="footnoteCrossrefLink" href="#target_note_LCL111_220_1" title="Click to highlight in text"><sup class="lineRef">1</sup>milite et ad <span class="italic">M.</span></a></li><script type="text/javascript">document.getElementById('note_LCL111_220_1').style.display = "none";</script><li class="note" id="note_LCL111_220_2"><a class="footnoteCrossrefLink" href="#target_note_LCL111_220_2" title="Click to highlight in text"><sup class="lineRef">2</sup>praecipua spe <span class="italic">Bipontini</span>: praecipuas <span class="italic">M.</span></a></li><script type="text/javascript">document.getElementById('note_LCL111_220_2').style.display = "none";</script><li class="note" id="note_LCL111_220_3"><a class="footnoteCrossrefLink" href="#target_note_LCL111_220_3" title="Click to highlight in text"><sup class="lineRef">3</sup>consularium <span class="italic">b</span><sup>2</sup> <span class="italic">et Rhenanus</span>: consiliarium <span class="italic">M.</span></a></li><script type="text/javascript">document.getElementById('note_LCL111_220_3').style.display = "none";</script></ul></section></notes></section>