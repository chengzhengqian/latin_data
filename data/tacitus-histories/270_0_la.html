<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2">
<p>XXIV. Flaccus interim cognito castrorum obsidio et missis per Gallias qui auxilia concirent, lectos e<a class="footnoteLink" href="#note_LCL249_46_1" id="target_note_LCL249_46_1"><sup>1</sup></a> legionibus Dillio Voculae duoetvicensimae legionis legato tradit, ut quam maximis per ripam itineribus celeraret, ipse navibus <span class="italic">vectus</span><a class="footnoteLink" href="#note_LCL249_46_2" id="target_note_LCL249_46_2"><sup>2</sup></a> invalidus corpore, invisus militibus. Neque enim ambigue fremebant<a class="footnoteLink" href="#note_LCL249_46_3" id="target_note_LCL249_46_3"><sup>3</sup></a>: emissas a Mogontiaco Batavorum cohortis, dissimulatos Civilis conatus, adsciri in societatem Germanos. Non Primi Antonii neque Muciani ope Vespasianum magis adolevisse. Aperta odia armaque palam depelli: fraudem et dolum obscura eoque inevitabilia. Civilem stare contra, struere aciem: Hordeonium e cubiculo et lectulo iubere quidquid hosti conducat. Tot armatas fortissimorum virorum manus unius senis valetudine regi: quin potius interfecto traditore fortunam virtutemque suam malo omine exolverent. His inter se vocibus instinctos flammavere insuper adlatae a Vespasiano litterae, quas Flaccus, quia occultari nequibant, pro contione recitavit, vinctosque qui attulerant ad Vitellium misit.</p>
<p>XXV. Sic mitigatis animis Bonnam, hiberna primae legionis, ventum. Infensior illic miles culpam cladis in Hordeonium vertebat: eius iussu derectam<a class="footnoteLink" href="#note_LCL249_46_4" id="target_note_LCL249_46_4"><sup>4</sup></a>
</p></section><notes><section class="footnotes"><ul><li class="note" id="note_LCL249_46_1"><a class="footnoteCrossrefLink" href="#target_note_LCL249_46_1" title="Click to highlight in text"><sup class="lineRef">1</sup>e <span class="italic">om. M.</span></a></li><script type="text/javascript">document.getElementById('note_LCL249_46_1').style.display = "none";</script><li class="note" id="note_LCL249_46_2"><a class="footnoteCrossrefLink" href="#target_note_LCL249_46_2" title="Click to highlight in text"><sup class="lineRef">2</sup>vectus <span class="italic">add. Haase.</span></a></li><script type="text/javascript">document.getElementById('note_LCL249_46_2').style.display = "none";</script><li class="note" id="note_LCL249_46_3"><a class="footnoteCrossrefLink" href="#target_note_LCL249_46_3" title="Click to highlight in text"><sup class="lineRef">3</sup>fremebant <span class="italic">Rhenamus</span>: Ì„mebant <span class="italic">M.</span></a></li><script type="text/javascript">document.getElementById('note_LCL249_46_3').style.display = "none";</script><li class="note" id="note_LCL249_46_4"><a class="footnoteCrossrefLink" href="#target_note_LCL249_46_4" title="Click to highlight in text"><sup class="lineRef">4</sup>derecta <span class="italic">M.</span></a></li><script type="text/javascript">document.getElementById('note_LCL249_46_4').style.display = "none";</script></ul></section></notes></section>