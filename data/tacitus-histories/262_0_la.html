<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
Civilem esse<a class="footnoteLink" href="#note_LCL249_30_1" id="target_note_LCL249_30_1"><sup>1</sup></a> patuit, erumpentibus paulatim indiciis quae Germani, laeta bello gens, non diu occultaverant. Ubi insidiae parum cessere, ad vim transgressus Canninefatis, Frisios, Batavos propriis cuneis componit: derecta ex diverso acies haud procul a flumine Rheno et obversis in hostem navibus, quas<a class="footnoteLink" href="#note_LCL249_30_2" id="target_note_LCL249_30_2"><sup>2</sup></a> incensis castellis illuc adpulerant. Nec diu certato Tungrorum cohors signa ad Civilem transtulit, perculsique milites improvisa proditione a sociis hostibusque caedebantur. Eadem etiam <span class="italic">in</span><a class="footnoteLink" href="#note_LCL249_30_3" id="target_note_LCL249_30_3"><sup>3</sup></a> navibus perfidia: pars remigum<a class="footnoteLink" href="#note_LCL249_30_4" id="target_note_LCL249_30_4"><sup>4</sup></a> e Batavis tamquam imperitia officia nautarum<a class="footnoteLink" href="#note_LCL249_30_5" id="target_note_LCL249_30_5"><sup>5</sup></a> propugnatorumque impediebant; mox contra tendere et puppis hostili ripae obicere: ad postremum gubernatores centurionesque, nisi eadem volentis, trucidant, donec universa quattuor et viginti navium classis transfugeret aut caperetur.</p>
<p>XVII. Clara ea victoria in praesens, in posterum usui; armaque et navis, quibus indigebant, adepti magna per Germanias Galliasque fama libertatis auctores celebrabantur. Germaniae statim misere legatos auxilia offerentis: Galliarum societatem Civilis arte donisque adfectabat, captos cohortium praefectos suas in civitates remittendo, cohortibus, abire an manere mallent, data potestate. Manentibus honorata militia, digredientibus spolia Ro-manorum





</p></section><notes><section class="footnotes"><ul><li class="note" id="note_LCL249_30_1"><a class="footnoteCrossrefLink" href="#target_note_LCL249_30_1" title="Click to highlight in text"><sup class="lineRef">1</sup>eius <span class="italic">M.</span></a></li><script type="text/javascript">document.getElementById('note_LCL249_30_1').style.display = "none";</script><li class="note" id="note_LCL249_30_2"><a class="footnoteCrossrefLink" href="#target_note_LCL249_30_2" title="Click to highlight in text"><sup class="lineRef">2</sup>quasi <span class="italic">M.</span></a></li><script type="text/javascript">document.getElementById('note_LCL249_30_2').style.display = "none";</script><li class="note" id="note_LCL249_30_3"><a class="footnoteCrossrefLink" href="#target_note_LCL249_30_3" title="Click to highlight in text"><sup class="lineRef">3</sup>in <span class="italic">add. Wurm.</span></a></li><script type="text/javascript">document.getElementById('note_LCL249_30_3').style.display = "none";</script><li class="note" id="note_LCL249_30_4"><a class="footnoteCrossrefLink" href="#target_note_LCL249_30_4" title="Click to highlight in text"><sup class="lineRef">4</sup>remigium <span class="italic">M.</span></a></li><script type="text/javascript">document.getElementById('note_LCL249_30_4').style.display = "none";</script><li class="note" id="note_LCL249_30_5"><a class="footnoteCrossrefLink" href="#target_note_LCL249_30_5" title="Click to highlight in text"><sup class="lineRef">5</sup>nautorum <span class="italic">M.</span></a></li><script type="text/javascript">document.getElementById('note_LCL249_30_5').style.display = "none";</script></ul></section></notes></section>