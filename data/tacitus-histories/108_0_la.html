<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
neu quis obviam ire sententiae auderet, in adulationem concesserant. Postquam pugnari placitum, interesse pugnae imperatorem an seponi melius foret dubitavere. Paulino et Celso iam non adversantibus, ne principem obiectare periculis viderentur idem illi deterioris consilii auctores perpulere ut Brixellum concederet ac dubiis proeliorum exemptus summae<a class="footnoteLink" href="#note_LCL111_216_1" id="target_note_LCL111_216_1"><sup>1</sup></a> rerum et imperii se ipsum reservaret. Is primus dies Othonianas partis adflixit; namque et cum ipso praetoriarum cohortium et speculatorum equitumque valida manus discessit, et remanentium fractus animus, quando suspecti duces et Otho,<a class="footnoteLink" href="#note_LCL111_216_2" id="target_note_LCL111_216_2"><sup>2</sup></a> cui uni apud militem fides, dum et ipse non nisi militibus credit, imperia ducum in<a class="footnoteLink" href="#note_LCL111_216_3" id="target_note_LCL111_216_3"><sup>3</sup></a> incerto reliquerat.</p>
<p>XXXIV. Nihil eorum Vitellianos fallebat, crebris, ut in civili bello, transfugiis; et exploratores cura diversa sciscitandi sua non occultabant. Quieti intentique Caecina ac Valens, quando hostis imprudentia rueret, quod loco sapientiae est, alienam stultitiam opperiebantur, inchoato ponte transitum Padi simulantes adversus obpositam gladiatorum manum, ac ne ipsorum miles segne otium tereret. Naves pari inter se spatio, validis utrimque trabibus conexae, adversum in flumen dirigebantur, iactis super ancoris quae firmitatem pontis continerent, sed ancorarum funes



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_216_1"><a class="footnoteCrossrefLink" href="#target_note_LCL111_216_1" title="Click to highlight in text"><sup class="lineRef">1</sup>summam <span class="italic">M.</span></a></li><script type="text/javascript">document.getElementById('note_LCL111_216_1').style.display = "none";</script><li class="note inline" id="note_LCL111_216_2"><a class="footnoteCrossrefLink" href="#target_note_LCL111_216_2" title="Click to highlight in text"><sup class="lineRef">2</sup>et ut Otho <span class="italic">M.</span></a></li><script type="text/javascript">document.getElementById('note_LCL111_216_2').style.display = "none";</script><li class="note inline" id="note_LCL111_216_3"><a class="footnoteCrossrefLink" href="#target_note_LCL111_216_3" title="Click to highlight in text"><sup class="lineRef">3</sup>in <span class="italic">om. M.</span></a></li><script type="text/javascript">document.getElementById('note_LCL111_216_3').style.display = "none";</script></ul></section></notes></section>