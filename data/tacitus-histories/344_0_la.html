<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
adsiduis damnis intra moenia pellerentur. Romani ad obpugnandum versi; neque enim dignum videbatur famem hostium opperiri, poscebantque pericula, pars virtute, multi ferocia et cupidine praemiorum. Ipsi Tito Roma et opes voluptatesque ante oculos; ac ni statim Hierosolyma conciderent, morari videbantur. Sed urbem arduam situ opera molesque firmaverant, quis vel plana satis munirentur. Nam duos collis in immensum editos claudebant muri per artem obliqui aut introrsus sinuati, ut latera obpugnantium ad ictus patescerent. Extrema rupis abrupta, et turres, ubi mons iuvisset, in sexagenos<a class="footnoteLink" href="#note_LCL249_194_1" id="target_note_LCL249_194_1"><sup>1</sup></a> pedes, inter devexa in centenos vicenosque attollebantur, mira specie ac procul intuentibus pares. Alia intus moenia regiae circumiecta, conspicuoque fastigio turris Antonia, in honorem M. Antonii ab Herode appellata.</p>
<p>XII. Templum in modum arcis propriique muri, labore et opere ante alios; ipsae porticus, quis templum ambibatur, egregium propugnaculum. Fons perennis aquae, cavati sub terra montes et piscinae cisternaeque servandis imbribus. Providerant conditores ex diversitate morum crebra bella: inde cuncta quamvis adversus longum obsidium; et a






</p></section><notes><section class="footnotes"><ul><li class="note" id="note_LCL249_194_1"><a class="footnoteCrossrefLink" href="#target_note_LCL249_194_1" title="Click to highlight in text"><sup class="lineRef">1</sup>sexagenos <span class="italic">Bekker</span>: sexaginta <span class="italic">M</span>.</a></li><script type="text/javascript">document.getElementById('note_LCL249_194_1').style.display = "none";</script></ul></section></notes></section>