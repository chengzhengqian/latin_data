<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
plerisque militum, prona in eum aula Neronis ut similem.</p>
<p>XIV. Sed Galba post nuntios Germanicae seditionis, quamquam nihil adhuc de Vitellio certum, anxius quonam exercituum vis erumperet, ne urbano quidem militi confisus, quod remedium unicum rebatur, comitia imperii transigit; adhibitoque super Vinium ac Laconem Mario Celso consule designato ac Ducenio Gemino praefecto urbis, pauca praefatus de sua senectute, Pisonem Licinianum accersiri iubet, seu propria electione sive, ut quidam crediderunt, Lacone instante, cui apud Rubellium Plautum exercita cum Pisone amicitia; sed callide ut ignotum fovebat, et prospera de Pisone fama consilio eius fidem addiderat. Piso M. Crasso et Scribonia genitus, nobilis utrimque, vultu habituque moris antiqui et aestimatione<a class="footnoteLink" href="#note_LCL111_26_1" id="target_note_LCL111_26_1"><sup>1</sup></a> recta severus, deterius interpretantibus tristior habebatur: ea pars morum eius quo suspectior sollicitis adoptanti placebat.</p>
<p>XV. Igitur Galba, adprehensa Pisonis manu, in hunc modum locutus fertur: â€œSi te privatus lege

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_26_1"><a class="footnoteCrossrefLink" href="#target_note_LCL111_26_1" title="Click to highlight in text"><sup class="lineRef">1</sup>aestimatione <span class="italic">Beroaldus</span>: extimatione <span class="italic">M.</span></a></li><script type="text/javascript">document.getElementById('note_LCL111_26_1').style.display = "none";</script></ul></section></notes></section>