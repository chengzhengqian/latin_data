<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
Vitellio statim additum: Caesarem se appellari etiam victor prohibuit. Laetum augurium Fabio Valenti exercituique, quem in bellum agebat, ipso profectionis die aquila leni<a class="footnoteLink" href="#note_LCL111_106_1" id="target_note_LCL111_106_1"><sup>1</sup></a> meatu, prout agmen incederet, velut dux viae praevolavit, longumque per spatium is gaudentium militum clamor, ea quies interritae alitis fuit ut haud dubium magnae et prosperae rei omen<a class="footnoteLink" href="#note_LCL111_106_2" id="target_note_LCL111_106_2"><sup>2</sup></a> acciperetur.</p>
<p>LXIII. Et Treviros quidem ut socios securi adiere: Divoduri (Mediomatricorum id oppidum est) quamquam omni comitate exceptos subitus pavor terruit, raptis repente armis ad caedem innoxiae civitatis, non ob praedam aut spoliandi cupidine, sed furore et rabie et causis incertis eoque difficilioribus remediis, donec precibus ducis mitigati ab excidio civitatis temperavere; caesa tamen ad quattuor milia hominum. Isque terror Gallias invasit ut venienti mox agmini universae civitates cum magistratibus et precibus occurrerent, stratis per vias feminis puerisque: quaeque alia placamenta hostilis irae, non quidem in bello sed pro pace tendebantur.</p>
<p>LXIV. Nuntium de caede Galbae et imperio Othonis Fabius Valens in civitate Leucorum accepit. Nec militum animus in gaudium aut formidine permotus: bellum volvebat. Gallis cunctatio exempta est<a class="footnoteLink" href="#note_LCL111_106_3" id="target_note_LCL111_106_3"><sup>3</sup></a>: in Othonem ac Vitellium odium par,



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_106_1"><a class="footnoteCrossrefLink" href="#target_note_LCL111_106_1" title="Click to highlight in text"><sup class="lineRef">1</sup>leni <span class="italic">Acidalius</span>: levi <span class="italic">M.</span></a></li><script type="text/javascript">document.getElementById('note_LCL111_106_1').style.display = "none";</script><li class="note inline" id="note_LCL111_106_2"><a class="footnoteCrossrefLink" href="#target_note_LCL111_106_2" title="Click to highlight in text"><sup class="lineRef">2</sup>nomen <span class="italic">M.</span></a></li><script type="text/javascript">document.getElementById('note_LCL111_106_2').style.display = "none";</script><li class="note" id="note_LCL111_106_3"><a class="footnoteCrossrefLink" href="#target_note_LCL111_106_3" title="Click to highlight in text"><sup class="lineRef">3</sup>est <span class="italic">Halm</span>: et <span class="italic">M.</span></a></li><script type="text/javascript">document.getElementById('note_LCL111_106_3').style.display = "none";</script></ul></section></notes></section>