<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
nuntiis exterritus Caecinam ac Valentem expedire<a class="footnoteLink" href="#note_LCL111_320_1" id="target_note_LCL111_320_1"><sup>1</sup></a> ad bellum iubet. Praemissus Caecina, Valentem e gravi corporis morbo tum primum adsurgentem infirmitas tardabat. Longe alia proficiscentis ex urbe Germanici exercitus species: non vigor corporibus, non ardor animis; lentum et rarum agmen, fluxa arma, segnes equi; impatiens solis pulveris tempestatum, quantumque hebes ad sustinendum laborem miles, tanto ad discordias promptior. Accedebat huc Caecinae ambitio vetus, torpor recens, nimia fortunae indulgentia soluti in luxum, seu perfidiam meditanti<a class="footnoteLink" href="#note_LCL111_320_2" id="target_note_LCL111_320_2"><sup>2</sup></a> infringere exercitus virtutem inter artes erat. Credidere plerique Flavii Sabini consiliis concussam Caecinae mentem, ministro sermonum Rubrio Gallo: rata apud Vespasianum fore pacta transitionis. Simul odiorum invidiaeque erga Fabium Valentem admonebatur ut impar apud Vitellium gratiam virisque apud novum principem pararet.</p>
<p>C. Caecina e complexu Vitellii multo cum honore digressus partem equitum ad occupandam Cremonam praemisit. Mox vexilla primae, quartae, quintaedecimae, sextaedecimae<a class="footnoteLink" href="#note_LCL111_320_3" id="target_note_LCL111_320_3"><sup>3</sup></a> legionum, dein quinta et duoetvicensima secutae; postremo agmine unaetvicensima



</p></section><notes><section class="footnotes"><ul><li class="note" id="note_LCL111_320_1"><a class="footnoteCrossrefLink" href="#target_note_LCL111_320_1" title="Click to highlight in text"><sup class="lineRef">1</sup>expedire <span class="italic">Acidalius</span>: expediri <span class="italic">M.</span></a></li><script type="text/javascript">document.getElementById('note_LCL111_320_1').style.display = "none";</script><li class="note" id="note_LCL111_320_2"><a class="footnoteCrossrefLink" href="#target_note_LCL111_320_2" title="Click to highlight in text"><sup class="lineRef">2</sup>meditanti <span class="italic">Rhenanus</span>: meditatio <span class="italic">M.</span></a></li><script type="text/javascript">document.getElementById('note_LCL111_320_2').style.display = "none";</script><li class="note" id="note_LCL111_320_3"><a class="footnoteCrossrefLink" href="#target_note_LCL111_320_3" title="Click to highlight in text"><sup class="lineRef">3</sup>primae . . . sextaedecimae <span class="italic">Ferletus et Nipperdey</span>: in quattuor decum XVI <span class="italic">M.</span></a></li><script type="text/javascript">document.getElementById('note_LCL111_320_3').style.display = "none";</script></ul></section></notes></section>