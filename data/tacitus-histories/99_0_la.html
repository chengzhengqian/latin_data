<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
pulsum Caecinam pergere Cremonam accepit, aegre coercitam legionem et pugnandi ardore usque ad seditionem progressam Bedriaci sistit. Inter Veronam Cremonamque situs est vicus, duabus iam Romanis cladibus notus infaustusque.<a class="footnoteLink" href="#note_LCL111_198_1" id="target_note_LCL111_198_1"><sup>1</sup></a></p>
<p>Isdem diebus a Martio Macro haud procul Cremona prospere pugnatum; namque promptus<a class="footnoteLink" href="#note_LCL111_198_2" id="target_note_LCL111_198_2"><sup>2</sup></a> animi Martius transvectos navibus gladiatores in adversam Padi ripam repente effudit. Turbati ibi Vitellianorum auxilia, et ceteris Cremonam fugientibus caesi qui restiterant: sed repressus<a class="footnoteLink" href="#note_LCL111_198_3" id="target_note_LCL111_198_3"><sup>3</sup></a> vincentium impetus ne novis subsidiis firmati hostes fortunam proelii mutarent. Suspectum id Othonianis fuit, omnia ducum<a class="footnoteLink" href="#note_LCL111_198_4" id="target_note_LCL111_198_4"><sup>4</sup></a> facta prave aestimantibus. Certatim, ut quisque animo ignavus, procax ore, Annium Gallum et Suetonium Paulinum et Marium Celsum—nam eos quoque Otho praefecerat—variis criminibus incessebant.<a class="footnoteLink" href="#note_LCL111_198_5" id="target_note_LCL111_198_5"><sup>5</sup></a> Acerrima seditionum ac discordiae incitamenta, interfectores Galbae scelere et metu vaecordes miscere cuncta, modo palam turbidis vocibus, modo occultis ad Othonem litteris; qui humillimo cuique credulus, bonos metuens trepidabat,





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_198_1"><a class="footnoteCrossrefLink" href="#target_note_LCL111_198_1" title="Click to highlight in text"><sup class="lineRef">1</sup>infastusque <span class="italic">M.</span></a></li><script type="text/javascript">document.getElementById('note_LCL111_198_1').style.display = "none";</script><li class="note inline" id="note_LCL111_198_2"><a class="footnoteCrossrefLink" href="#target_note_LCL111_198_2" title="Click to highlight in text"><sup class="lineRef">2</sup>promptius <span class="italic">M.</span></a></li><script type="text/javascript">document.getElementById('note_LCL111_198_2').style.display = "none";</script><li class="note" id="note_LCL111_198_3"><a class="footnoteCrossrefLink" href="#target_note_LCL111_198_3" title="Click to highlight in text"><sup class="lineRef">3</sup>sed reprehensis <span class="italic">M.</span></a></li><script type="text/javascript">document.getElementById('note_LCL111_198_3').style.display = "none";</script><li class="note" id="note_LCL111_198_4"><a class="footnoteCrossrefLink" href="#target_note_LCL111_198_4" title="Click to highlight in text"><sup class="lineRef">4</sup>ducum <span class="italic">Freinsheim</span>: quocum <span class="italic">M.</span></a></li><script type="text/javascript">document.getElementById('note_LCL111_198_4').style.display = "none";</script><li class="note" id="note_LCL111_198_5"><a class="footnoteCrossrefLink" href="#target_note_LCL111_198_5" title="Click to highlight in text"><sup class="lineRef">5</sup>incessebant <span class="italic">Agricola</span>: incesserant <span class="italic">M.</span></a></li><script type="text/javascript">document.getElementById('note_LCL111_198_5').style.display = "none";</script></ul></section></notes></section>