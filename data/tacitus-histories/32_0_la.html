<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
hanc solam Galbae victoriam, cum in oculis urbis decimari deditos iuberet, quos deprecantis in fidem acceperat. His auspiciis urbem ingressus, quam gloriam ad principatum attulit nisi occisi Obultronii Sabini et Cornelii Marcelli in Hispania, Betui Cilonis in Gallia, Fontei Capitonis in Germania, Clodii Macri in Africa, Cingonii in via, Turpiliani in urbe, Nymphidii in castris? Quae usquam provincia, quae castra<a class="footnoteLink" href="#note_LCL111_64_1" id="target_note_LCL111_64_1"><sup>1</sup></a> sunt nisi cruenta et maculata aut, ut ipse praedicat, emendata et correcta? Nam quae alii scelera, hic remedia vocat, dum falsis nominibus severitatem pro saevitia, parsimoniam pro avaritia, supplicia et contumelias vestras disciplinam appellat. Septem a Neronis fine menses sunt, et iam plus rapuit Icelus quam quod Polycliti et Vatinii et Aegiali perdiderunt.<a class="footnoteLink" href="#note_LCL111_64_2" id="target_note_LCL111_64_2"><sup>2</sup></a> Minore avaritia ac licentia grassatus esset T. Vinius si ipse imperasset: nunc et subiectos nos habuit tamquam suos et vilis ut alienos. Una illa domus sufficit donativo quod vobis numquam datur et cotidie exprobratur.</p>
<p>XXXVIII. â€œAc ne qua saltem in successore Galbae spes esset accersit ab exilio quem tristitia et avaritia sui simillimum iudicabat. Vidistis, commilitones, notabili tempestate etiam deos infaustam


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_64_1"><a class="footnoteCrossrefLink" href="#target_note_LCL111_64_1" title="Click to highlight in text"><sup class="lineRef">1</sup>in castris <span class="italic">M.</span></a></li><script type="text/javascript">document.getElementById('note_LCL111_64_1').style.display = "none";</script><li class="note" id="note_LCL111_64_2"><a class="footnoteCrossrefLink" href="#target_note_LCL111_64_2" title="Click to highlight in text"><sup class="lineRef">2</sup>perdiderunt <span class="italic">Ritter</span>: perierunt <span class="italic">M.</span></a></li><script type="text/javascript">document.getElementById('note_LCL111_64_2').style.display = "none";</script></ul></section></notes></section>