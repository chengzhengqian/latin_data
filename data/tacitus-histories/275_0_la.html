<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
cuncta tenebris et armis iubet. Tum vero strepitus dissoni, casus incerti,<a class="footnoteLink" href="#note_LCL249_56_1" id="target_note_LCL249_56_1"><sup>1</sup></a> neque feriendi neque declinandi providentia: unde clamor acciderat, circumagere corpora, tendere artus<a class="footnoteLink" href="#note_LCL249_56_2" id="target_note_LCL249_56_2"><sup>2</sup></a>; nihil prodesse virtus, fors cuncta turbare et ignavorum saepe telis fortissimi cadere. Apud Germanos inconsulta ira: Romanus miles periculorum gnarus<a class="footnoteLink" href="#note_LCL249_56_3" id="target_note_LCL249_56_3"><sup>3</sup></a> ferratas sudis, gravia saxa non forte iaciebat. Ubi sonus molientium aut adpositae scalae hostem in manus dederant, propellere umbone, pilo sequi; multos in moenia egressos pugionibus fodere. Sic exhausta nocte novam aciem dies aperuit.</p>
<p>XXX. Eduxerant Batavi turrim duplici tabulato, quam praetoriae portae (is aequissimus locus) propinquantem promoti contra validi asseres et incussae trabes perfregere multa superstantium pernicie. Pugnatumque in perculsos subita et prospera eruptione; simul a legionariis peritia et arte praestantibus plura struebantur. Praecipuum pavorem intulit suspensum et nutans machinamentum, quo repente demisso praeter suorum ora singuli pluresve hostium sublime rapti verso pondere intra<a class="footnoteLink" href="#note_LCL249_56_4" id="target_note_LCL249_56_4"><sup>4</sup></a> castra effundebantur. Civilis omissa expugnandi<a class="footnoteLink" href="#note_LCL249_56_5" id="target_note_LCL249_56_5"><sup>5</sup></a> spe rursus per







</p></section><notes><section class="footnotes"><ul><li class="note" id="note_LCL249_56_1"><a class="footnoteCrossrefLink" href="#target_note_LCL249_56_1" title="Click to highlight in text"><sup class="lineRef">1</sup>casus incerti <span class="italic">codd. dett.</span>: corsus inceptti <span class="italic">in frustulo membranae adglutinato</span> M<sup>2</sup>.</a></li><script type="text/javascript">document.getElementById('note_LCL249_56_1').style.display = "none";</script><li class="note" id="note_LCL249_56_2"><a class="footnoteCrossrefLink" href="#target_note_LCL249_56_2" title="Click to highlight in text"><sup class="lineRef">2</sup>artus <span class="italic">Lipsius</span>: arcus <span class="italic">M.</span></a></li><script type="text/javascript">document.getElementById('note_LCL249_56_2').style.display = "none";</script><li class="note" id="note_LCL249_56_3"><a class="footnoteCrossrefLink" href="#target_note_LCL249_56_3" title="Click to highlight in text"><sup class="lineRef">3</sup>gnarus b<sup>2</sup>, <span class="italic">Rhenanus</span>: ignarus <span class="italic">M.</span></a></li><script type="text/javascript">document.getElementById('note_LCL249_56_3').style.display = "none";</script><li class="note" id="note_LCL249_56_4"><a class="footnoteCrossrefLink" href="#target_note_LCL249_56_4" title="Click to highlight in text"><sup class="lineRef">4</sup>infra <span class="italic">M.</span></a></li><script type="text/javascript">document.getElementById('note_LCL249_56_4').style.display = "none";</script><li class="note" id="note_LCL249_56_5"><a class="footnoteCrossrefLink" href="#target_note_LCL249_56_5" title="Click to highlight in text"><sup class="lineRef">5</sup>expugnandi <span class="italic">Ruperti</span>: obpugnandi <span class="italic">M.</span></a></li><script type="text/javascript">document.getElementById('note_LCL249_56_5').style.display = "none";</script></ul></section></notes></section>