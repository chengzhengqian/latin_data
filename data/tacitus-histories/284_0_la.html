<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
abnuisset, ne paratis quidem corrumpi facilis, adeo metuens incerta. Igitur Mucianus, quia propalam opprimi Antonius nequibat, multis in senatu laudibus cumulatum secretis promissis onerat, citeriorem Hispaniam ostentans discessu Cluvii Rufi vacuam; simul amicis eius tribunatus praefecturasque largitur. Dein postquam inanem animum spe et cupidine impleverat, viris abolet dimissa in hiberna legione septima, cuius flagrantissimus in Antonium amor. Et tertia legio, familiaris Arrio Varo miles, in Syriam remissa; pars exercitus in Germanias ducebatur. Sic egesto quidquid turbidum rediit<a class="footnoteLink" href="#note_LCL249_74_1" id="target_note_LCL249_74_1"><sup>1</sup></a> urbi sua forma legesque et munia magistratuum.</p>
<p>XL. Quo die senatum ingressus est Domitianus, de absentia patris fratrisque ac iuventa sua pauca et modica disseruit, decorus habitu; et ignotis adhuc moribus crebra oris confusio pro modestia accipiebatur. Referente Caesare de restituendis Galbae honoribus, censuit Curtius Montanus ut Pisonis quoque memoria celebraretur. Patres utrumque iussere: de Pisone inritum fuit. Tum sorte ducti per quos redderentur bello rapta, quique aera legum vetustate delapsa noscerent figerentque, et fastos




</p></section><notes><section class="footnotes"><ul><li class="note" id="note_LCL249_74_1"><a class="footnoteCrossrefLink" href="#target_note_LCL249_74_1" title="Click to highlight in text"><sup class="lineRef">1</sup>rediit <span class="italic">Haase</span>: redit <span class="italic">M.</span></a></li><script type="text/javascript">document.getElementById('note_LCL249_74_1').style.display = "none";</script></ul></section></notes></section>