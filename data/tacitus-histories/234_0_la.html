<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
Vulneratur praetor Arulenus Rusticus: auxit invidiam super violatum legati praetorisque nomen propria dignatio viri. Pulsantur<a class="footnoteLink" href="#note_LCL111_468_1" id="target_note_LCL111_468_1"><sup>1</sup></a> comites, occiditur proximus lictor, dimovere turbam ausus: et ni dato a duce praesidio defensi forent, sacrum etiam inter<a class="footnoteLink" href="#note_LCL111_468_2" id="target_note_LCL111_468_2"><sup>2</sup></a> exteras gentis legatorum ius ante ipsa patriae moenia civilis rabies usque in exitium temerasset. Aequioribus animis accepti sunt qui ad Antonium venerant, non quia modestior miles, sed duci plus auctoritatis.</p>
<p>LXXXI. Miscuerat se legatis Musonius Rufus equestris ordinis, studium philosophiae et placita Stoicorum aemulatus; coeptabatque permixtus manipulis, bona pacis ac belli discrimina disserens, armatos monere. Id plerisque ludibrio, pluribus taedio: nec deerant qui propellerent proculcarentque, ni admonitu modestissimi cuiusque et aliis minitantibus omisisset intempestivam sapientiam. Obviae fuere et virgines Vestales cum epistulis Vitellii ad Antonium scriptis: eximi supremo certamini<a class="footnoteLink" href="#note_LCL111_468_3" id="target_note_LCL111_468_3"><sup>3</sup></a> unum diem postulabat: si moram interiecissent, facilius omnia conventura. Virgines cum honore dimissae; Vitellio rescriptum



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_468_1"><a class="footnoteCrossrefLink" href="#target_note_LCL111_468_1" title="Click to highlight in text"><sup class="lineRef">1</sup>pulsantur <span class="italic">Kiessling</span>: palantur <span class="italic">M.</span></a></li><script type="text/javascript">document.getElementById('note_LCL111_468_1').style.display = "none";</script><li class="note" id="note_LCL111_468_2"><a class="footnoteCrossrefLink" href="#target_note_LCL111_468_2" title="Click to highlight in text"><sup class="lineRef">2</sup>in <span class="italic">M.</span></a></li><script type="text/javascript">document.getElementById('note_LCL111_468_2').style.display = "none";</script><li class="note inline" id="note_LCL111_468_3"><a class="footnoteCrossrefLink" href="#target_note_LCL111_468_3" title="Click to highlight in text"><sup class="lineRef">3</sup>certamine <span class="italic">M.</span></a></li><script type="text/javascript">document.getElementById('note_LCL111_468_3').style.display = "none";</script></ul></section></notes></section>