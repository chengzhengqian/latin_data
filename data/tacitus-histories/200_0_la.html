<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
sponte sumebant, Foroiuliensem coloniam, claustra maris, praesidio tuebatur, eo gravior auctor, quod Paulino patria Forum Iulii et honos apud praetorianos, quorum quondam tribunus fuerat, ipsique pagani favore municipali et futurae potentiae spe iuvare partis adnitebantur. Quae ut<a class="footnoteLink" href="#note_LCL111_400_1" id="target_note_LCL111_400_1"><sup>1</sup></a> paratu firma et aucta rumore apud varios Vitellianorum animos increbruere, Fabius Valens cum quattuor speculatoribus et tribus amicis, totidem centurionibus, ad navis regreditur; Maturo ceterisque remanere et in verba Vespasiani adigi volentibus fuit. Ceterum ut mare tutius Valenti quam litora aut urbes, ita futuri ambiguus et magis quid vitaret quam cui fideret certus, adversa tempestate Stoechadas Massiliensium insulas defertur.<a class="footnoteLink" href="#note_LCL111_400_2" id="target_note_LCL111_400_2"><sup>2</sup></a> Ibi eum missae a Paulino Liburnicae oppressere.</p>
<p>XLIV. Capto Valente cuncta ad victoris opes conversa, initio per Hispaniam a prima<a class="footnoteLink" href="#note_LCL111_400_3" id="target_note_LCL111_400_3"><sup>3</sup></a> Adiutrice legione orto, quae memoria Othonis infensa Vitellio decimam quoque ac sextam traxit. Nec Galliae cunctabantur. Et Britanniam inclinatus<a class="footnoteLink" href="#note_LCL111_400_4" id="target_note_LCL111_400_4"><sup>4</sup></a> erga Vespasianum favor, quod illic secundae legioni a Claudio praepositus et bello clarus egerat, non sine motu adiunxit ceterarum, in quibus plerique centuriones




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_400_1"><a class="footnoteCrossrefLink" href="#target_note_LCL111_400_1" title="Click to highlight in text"><sup class="lineRef">1</sup>ut <span class="italic">Jacob</span> vi <span class="italic">M.</span></a></li><script type="text/javascript">document.getElementById('note_LCL111_400_1').style.display = "none";</script><li class="note" id="note_LCL111_400_2"><a class="footnoteCrossrefLink" href="#target_note_LCL111_400_2" title="Click to highlight in text"><sup class="lineRef">2</sup>defertur <span class="italic">Ernesti</span>: adfertur <span class="italic">M.</span></a></li><script type="text/javascript">document.getElementById('note_LCL111_400_2').style.display = "none";</script><li class="note" id="note_LCL111_400_3"><a class="footnoteCrossrefLink" href="#target_note_LCL111_400_3" title="Click to highlight in text"><sup class="lineRef">3</sup>hispania adprima <span class="italic">M.</span></a></li><script type="text/javascript">document.getElementById('note_LCL111_400_3').style.display = "none";</script><li class="note" id="note_LCL111_400_4"><a class="footnoteCrossrefLink" href="#target_note_LCL111_400_4" title="Click to highlight in text"><sup class="lineRef">4</sup>inclinatus <span class="italic">Sch√ºtz</span>: inditus <span class="italic">M.</span></a></li><script type="text/javascript">document.getElementById('note_LCL111_400_4').style.display = "none";</script></ul></section></notes></section>