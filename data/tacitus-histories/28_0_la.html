<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
placatis animis, quod eos a Nerone Alexandriam praemissos atque inde reversos<a class="footnoteLink" href="#note_LCL111_56_1" id="target_note_LCL111_56_1"><sup>1</sup></a> longa navigatione aegros impensiore cura Galba refovebat.</p>
<p>XXXII. Universa iam plebs Palatium implebat, mixtis servitiis et dissono clamore caedem Othonis et coniuratorum exitium<a class="footnoteLink" href="#note_LCL111_56_2" id="target_note_LCL111_56_2"><sup>2</sup></a> poscentium ut si in circo aut<a class="footnoteLink" href="#note_LCL111_56_3" id="target_note_LCL111_56_3"><sup>3</sup></a> theatro ludicrum aliquod postularent: neque illis iudicium aut veritas, quippe eodem die diversa pari certamine postulaturis, sed tradito more quemcumque principem adulandi licentia adclamationum et studiis inanibus.</p>
<p>Interim Galbam duae sententiae distinebant: Titus Vinius manendum intra domum, opponenda servitia, firmandos aditus, non eundum ad iratos censebat: daret malorum paenitentiae, daret bonorum consensui spatium: scelera impetu, bona consilia mora valescere, denique eundi ultro, si ratio sit, eandem mox facultatem, regressus, si paeniteat, in aliena potestate.</p>
<p>XXXIII. Festinandum ceteris videbatur antequam cresceret invalida adhuc coniuratio paucorum: trepidaturum etiam Othonem, qui furtim digressus, ad ignaros inlatus, cunctatione nunc et segnitia



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_56_1"><a class="footnoteCrossrefLink" href="#target_note_LCL111_56_1" title="Click to highlight in text"><sup class="lineRef">1</sup>reversos <span class="italic">DÃ¶derlein</span>: rursus <span class="italic">M.</span></a></li><script type="text/javascript">document.getElementById('note_LCL111_56_1').style.display = "none";</script><li class="note" id="note_LCL111_56_2"><a class="footnoteCrossrefLink" href="#target_note_LCL111_56_2" title="Click to highlight in text"><sup class="lineRef">2</sup>exitium <span class="italic">Acidalius</span>: exitum <span class="italic">M.</span></a></li><script type="text/javascript">document.getElementById('note_LCL111_56_2').style.display = "none";</script><li class="note" id="note_LCL111_56_3"><a class="footnoteCrossrefLink" href="#target_note_LCL111_56_3" title="Click to highlight in text"><sup class="lineRef">3</sup>aut <span class="italic">ed. Spirensis</span>: a <span class="italic">M.</span></a></li><script type="text/javascript">document.getElementById('note_LCL111_56_3').style.display = "none";</script></ul></section></notes></section>