<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
duae legiones congressae sunt, pro Vitellio unaetvicensima cui cognomen Rapaci, vetere gloria insignis, e parte Othonis prima Adiutrix, non ante in aciem deducta, sed ferox et novi decoris avida. Primani stratis unaetvicensimanorum<a class="footnoteLink" href="#note_LCL111_230_1" id="target_note_LCL111_230_1"><sup>1</sup></a> principiis aquilam abstulere; quo dolore accensa legio et impulit rursus primanos, interfecto Orfidio Benigno legato, et plurima signa vexillaque ex hostibus rapuit. A parte alia propulsa quintanorum impetu tertia decima legio, circumventi plurium adcursu quartadecimani. Et ducibus Othonis iam pridem profugis Caecina ac Valens subsidiis suos firmabant. Accessit recens auxilium, Varus<a class="footnoteLink" href="#note_LCL111_230_2" id="target_note_LCL111_230_2"><sup>2</sup></a> Alfenus cum Batavis, fusa gladiatorum manu, quam navibus transvectam obpositae cohortes in ipso flumine trucidaverant: ita victores latus hostium invecti.</p>
<p>XLIV. Et media acie perrupta fugere passim Othoniani, Bedriacum petentes. Immensum id spatium, obstructae strage corporum viae, quo plus caedis fuit; neque enim civilibus bellis capti in praedam vertuntur. Suetonius Paulinus et Licinius Proculus diversis itineribus castra vitavere. Vedium Aquilam tertiae decimae legionis legatum irae militum inconsultus pavor obtulit. Multo adhuc die vallum ingressus clamore seditiosorum et fugacium circumstrepitur;


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_230_1"><a class="footnoteCrossrefLink" href="#target_note_LCL111_230_1" title="Click to highlight in text"><sup class="lineRef">1</sup>unÄ™ et vicensimamorum <span class="italic">M.</span></a></li><script type="text/javascript">document.getElementById('note_LCL111_230_1').style.display = "none";</script><li class="note" id="note_LCL111_230_2"><a class="footnoteCrossrefLink" href="#target_note_LCL111_230_2" title="Click to highlight in text"><sup class="lineRef">2</sup>Varus <span class="italic">Rhenanus</span>: varenus <span class="italic">M.</span></a></li><script type="text/javascript">document.getElementById('note_LCL111_230_2').style.display = "none";</script></ul></section></notes></section>