<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
pavetis aciem, indignum id quidem, sed est vallum murique et trahendi artes, donec e proximis provinciis auxilia exercitusque concurrant. Sane ego displiceam: sunt alii legati, tribuni, centurio denique aut miles; ne hoc prodigium toto terrarum orbe vulgetur, vobis satellitibus Civilem et Classicum Italiam invasuros. An, si ad moenia urbis Germani Gallique duxerint, arma patriae inferetis? Horret animus tanti flagitii imagine. Tutorine<a class="footnoteLink" href="#note_LCL249_112_1" id="target_note_LCL249_112_1"><sup>1</sup></a> Treviro agentur excubiae? Signum belli Batavus dabit? Et Germanorum catervas supplebitis? Quis deinde sceleris exitus, cum Romanae legiones <span class="italic">se</span> contra<a class="footnoteLink" href="#note_LCL249_112_2" id="target_note_LCL249_112_2"><sup>2</sup></a> derexerint? Transfugae e transfugis et proditores e proditoribus inter recens et vetus sacramentum invisi deis errabitis? Te, Iuppiter optime maxime, quem per octingentos viginti annos tot triumphis coluimus, te, Quirine Romanae parens urbis, precor venerorque ut, si vobis non fuit cordi me duce haec castra incorrupta et intemerata servari, at certe pollui foedarique a Tutore et Classico ne sinatis, militibus Romanis aut innocentiam detis aut maturam et sine noxa paenitentiam.‚Äù</p>
<p>LIX. Varie excepta oratio inter spem metumque ac pudorem. Digressum Voculam et de supremis agitantem liberti servique prohibuere foedissimam


</p></section><notes><section class="footnotes"><ul><li class="note" id="note_LCL249_112_1"><a class="footnoteCrossrefLink" href="#target_note_LCL249_112_1" title="Click to highlight in text"><sup class="lineRef">1</sup>Tutorine <span class="italic">I</span>. <span class="italic">Gronovius</span>: tutor in <span class="italic">M.</span></a></li><script type="text/javascript">document.getElementById('note_LCL249_112_1').style.display = "none";</script><li class="note" id="note_LCL249_112_2"><a class="footnoteCrossrefLink" href="#target_note_LCL249_112_2" title="Click to highlight in text"><sup class="lineRef">2</sup>se contra <span class="italic">Madvig.</span></a></li><script type="text/javascript">document.getElementById('note_LCL249_112_2').style.display = "none";</script></ul></section></notes></section>