<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
concupiscerent Romam capere potius quam servare. Maiora<a class="footnoteLink" href="#note_LCL111_432_1" id="target_note_LCL111_432_1"><sup>1</sup></a> illis praemia et multo maximum decus, si incolumitatem senatui populoque Romano sine sanguine quaesissent. His ac talibus mitigati animi.</p>
<p>LXI. Nec multo post legiones venere. Et terrore famaque aucti exercitus Vitellianae cohortes nutabant, nullo in bellum adhortante, multis ad transitionem, qui suas centurias turmasque tradere, donum victori et sibi in posterum gratiam, certabant. Per eos cognitum est Interamnam proximis campis praesidio quadringentorum equitum teneri. Missus extemplo Varus cum expedita manu paucos repugnantium interfecit; plures abiectis armis veniam petivere. Quidam in castra refugi cuncta formidine implebant, augendo rumoribus<a class="footnoteLink" href="#note_LCL111_432_2" id="target_note_LCL111_432_2"><sup>2</sup></a> virtutem copiasque hostium, quo amissi praesidii dedecus lenirent. Nec ulla apud Vitellianos flagitii poena, et praemiis defectorum versa<a class="footnoteLink" href="#note_LCL111_432_3" id="target_note_LCL111_432_3"><sup>3</sup></a> fides ac reliquum perfidiae certamen. Crebra transfugia tribunorum centurionumque; nam gregarius miles induruerat pro Vitellio, donec Priscus et Alfenus desertis castris ad Vitellium regressi pudore proditionis cunctos exsolverent.</p>
<p>LXII. Isdem diebus Fabius Valens Urbini in



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_432_1"><a class="footnoteCrossrefLink" href="#target_note_LCL111_432_1" title="Click to highlight in text"><sup class="lineRef">1</sup>maior <span class="italic">M.</span></a></li><script type="text/javascript">document.getElementById('note_LCL111_432_1').style.display = "none";</script><li class="note" id="note_LCL111_432_2"><a class="footnoteCrossrefLink" href="#target_note_LCL111_432_2" title="Click to highlight in text"><sup class="lineRef">2</sup>augendorum oribus <span class="italic">M.</span></a></li><script type="text/javascript">document.getElementById('note_LCL111_432_2').style.display = "none";</script><li class="note" id="note_LCL111_432_3"><a class="footnoteCrossrefLink" href="#target_note_LCL111_432_3" title="Click to highlight in text"><sup class="lineRef">3</sup>versa <span class="italic">Freinsheim</span>: verba <span class="italic">M.</span></a></li><script type="text/javascript">document.getElementById('note_LCL111_432_3').style.display = "none";</script></ul></section></notes></section>