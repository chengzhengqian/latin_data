<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
ordine agebantur; adiecta ingens lintrium vis, tricenos quadragenosque . . .<a class="footnoteLink" href="#note_LCL249_214_1" id="target_note_LCL249_214_1"><sup>1</sup></a> armamenta Liburnicis solita; et simul captae lintres sagulis versicoloribus haud indecore<a class="footnoteLink" href="#note_LCL249_214_2" id="target_note_LCL249_214_2"><sup>2</sup></a> pro velis iuvabantur. Spatium velut aequoris electum quo Mosae fluminis os amnem Rhenum Oceano adfundit. Causa instruendae classis super insitam genti vanitatem ut eo terrore commeatus Gallia adventantes interciperentur. Cerialis miraculo magis quam metu derexit classem, numero imparem, usu remigum,<a class="footnoteLink" href="#note_LCL249_214_3" id="target_note_LCL249_214_3"><sup>3</sup></a> gubernatorum arte, navium magnitudine potiorem. His flumen secundum, illi vento agebantur: sic praevecti temptato levium telorum iactu dirimuntur. Civilis nihil ultra ausus trans Rhenum concessit: Cerialis insulam Batavorum hostiliter populatus agros villasque Civilis intactas nota arte ducum sinebat, cum interim flexu autumni et crebris per aequinoctium<a class="footnoteLink" href="#note_LCL249_214_4" id="target_note_LCL249_214_4"><sup>4</sup></a> imbribus superfusus amnis palustrem humilemque insulam in faciem stagni opplevit. Nec classis aut commeatus aderant, castraque in plano sita vi fluminis differebantur.</p>
<p>XXIV. Potuisse tunc opprimi legiones et volu isse Germanos, sed dolo a se flexos imputavit Civilis; neque abhorret vero, quando paucis post







</p></section><notes><section class="footnotes"><ul><li class="note" id="note_LCL249_214_1"><a class="footnoteCrossrefLink" href="#target_note_LCL249_214_1" title="Click to highlight in text"><sup class="lineRef">1</sup><span class="italic">lacunam notavit Ritter.</span></a></li><script type="text/javascript">document.getElementById('note_LCL249_214_1').style.display = "none";</script><li class="note" id="note_LCL249_214_2"><a class="footnoteCrossrefLink" href="#target_note_LCL249_214_2" title="Click to highlight in text"><sup class="lineRef">2</sup><span class="italic">ab</span> haud indecore <span class="italic">usque ad</span> concussa transrhenanorum fide inter <span class="italic">c.</span> <span class="italic">xxv</span> scripturam evanidam superscripsit <span class="italic">M</span><sup>2</sup>.</a></li><script type="text/javascript">document.getElementById('note_LCL249_214_2').style.display = "none";</script><li class="note" id="note_LCL249_214_3"><a class="footnoteCrossrefLink" href="#target_note_LCL249_214_3" title="Click to highlight in text"><sup class="lineRef">3</sup>remigium <span class="italic">M.</span></a></li><script type="text/javascript">document.getElementById('note_LCL249_214_3').style.display = "none";</script><li class="note" id="note_LCL249_214_4"><a class="footnoteCrossrefLink" href="#target_note_LCL249_214_4" title="Click to highlight in text"><sup class="lineRef">4</sup>aequinoctium <span class="italic">Orellius</span>: equin . . tium <span class="italic">in rasura M.</span></a></li><script type="text/javascript">document.getElementById('note_LCL249_214_4').style.display = "none";</script></ul></section></notes></section>