<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
Verona potior visa, patentibus circum campis ad pugnam equestrem, qua praevalebant: simul coloniam copiis validam auferre Vitellio in rem famamque videbatur. Possessa ipso transitu Vicetia; quod per se parvum<a class="footnoteLink" href="#note_LCL111_340_1" id="target_note_LCL111_340_1"><sup>1</sup></a> (etenim modicae municipio vires) magni momenti locum obtinuit reputantibus illic Caecinam genitum et patriam hostium duci ereptam. In Veronensibus pretium fuit: exemplo opibusque partis iuvere; et interiectus exercitus Raetiam Iuliasque Alpis, [ac]<a class="footnoteLink" href="#note_LCL111_340_2" id="target_note_LCL111_340_2"><sup>2</sup></a> ne pervium illa Germanicis exercitibus foret, obsaepserat. Quae ignara Vespasiano aut vetita: quippe Aquileiae sisti bellum expectarique Mucianum iubebat, adiciebatque imperio consilium, quando Aegyptus, claustra annonae, vectigalia opulentissimarum provinciarum obtinerentur, posse Vitellii exercitum egestate stipendii frumentique ad deditionem subigi. Eadem Mucianus crebris epistulis monebat, incruentam et sine luctu victoriam et alia huiusce modi praetexendo, sed gloriae avidus atque omne belli decus sibi retinens. Ceterum ex distantibus terrarum spatiis consilia post res adferebantur.</p>
<p>IX. Igitur repentino incurso Antonius stationes hostium inrupit; temptatisque levi proelio animis


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_340_1"><a class="footnoteCrossrefLink" href="#target_note_LCL111_340_1" title="Click to highlight in text"><sup class="lineRef">1</sup>parvum <span class="italic">Halm</span>: parum <span class="italic">M.</span></a></li><script type="text/javascript">document.getElementById('note_LCL111_340_1').style.display = "none";</script><li class="note inline" id="note_LCL111_340_2"><a class="footnoteCrossrefLink" href="#target_note_LCL111_340_2" title="Click to highlight in text"><sup class="lineRef">2</sup><span class="italic">secl. Lipsius.</span></a></li><script type="text/javascript">document.getElementById('note_LCL111_340_2').style.display = "none";</script></ul></section></notes></section>