<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
pavore, sonitu tubarum, clamore hostili turbarentur. Pauci gladiatorum resistentes neque inulti cecidere: ceteri ad navis ruebant, ubi cuncta pari formidine implicabantur, permixtis paganis, quos nullo discrimine Vitelliani trucidabant. Sex Liburnicae inter primum tumultum evasere, in quis praefectus classis Apollinaris; reliquae<a class="footnoteLink" href="#note_LCL111_462_1" id="target_note_LCL111_462_1"><sup>1</sup></a> in litore captae, aut<a class="footnoteLink" href="#note_LCL111_462_2" id="target_note_LCL111_462_2"><sup>2</sup></a> nimio ruentium onere pressas mare hausit. Iulianus ad L. Vitellium perductus et verberibus foedatus in ore eius iugulatur. Fuere qui uxorem L. Vitellii Triariam incesserent, tamquam gladio militari cincta<a class="footnoteLink" href="#note_LCL111_462_3" id="target_note_LCL111_462_3"><sup>3</sup></a> inter luctum cladisque expugnatae Tarracinae superbe saeveque egisset. Ipse lauream gestae prospere rei ad fratrem misit, percontatus statim regredi se an perdomandae Campaniae insistere iuberet. Quod salutare non modo partibus Vespasiani, sed rei publicae fuit. Nam si recens victoria miles et super insitam pervicaciam secundis ferox Romam contendisset, haud parva mole certatum nec sine exitio urbis foret. Quippe L. Vitellio quamvis infami inerat industria, nec virtutibus, ut boni, sed quo modo pessimus quisque, vitiis valebat.</p>
<p>LXXVIII. Dum haec in partibus Vitellii geruntur, digressus Narnia Vespasiani exercitus festos<a class="footnoteLink" href="#note_LCL111_462_4" id="target_note_LCL111_462_4"><sup>4</sup></a> Saturni dies Ocriculi per otium agitabat. Causa




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_462_1"><a class="footnoteCrossrefLink" href="#target_note_LCL111_462_1" title="Click to highlight in text"><sup class="lineRef">1</sup>reliquas <span class="italic">M.</span></a></li><script type="text/javascript">document.getElementById('note_LCL111_462_1').style.display = "none";</script><li class="note inline" id="note_LCL111_462_2"><a class="footnoteCrossrefLink" href="#target_note_LCL111_462_2" title="Click to highlight in text"><sup class="lineRef">2</sup>ut <span class="italic">M.</span></a></li><script type="text/javascript">document.getElementById('note_LCL111_462_2').style.display = "none";</script><li class="note" id="note_LCL111_462_3"><a class="footnoteCrossrefLink" href="#target_note_LCL111_462_3" title="Click to highlight in text"><sup class="lineRef">3</sup>cinctam <span class="italic">M.</span></a></li><script type="text/javascript">document.getElementById('note_LCL111_462_3').style.display = "none";</script><li class="note inline" id="note_LCL111_462_4"><a class="footnoteCrossrefLink" href="#target_note_LCL111_462_4" title="Click to highlight in text"><sup class="lineRef">4</sup>festo <span class="italic">M.</span></a></li><script type="text/javascript">document.getElementById('note_LCL111_462_4').style.display = "none";</script></ul></section></notes></section>