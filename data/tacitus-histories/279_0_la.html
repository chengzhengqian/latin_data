<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
diebus castra in hostem movit, quem sistatim impellere cursumque rerum sequi maturasset, solvere obsidium legionum eodem impetu potuit. Temptaverat interim Civilis obsessorum animos, tamquam perditae apud Romanos res et suis victoria provenisset: circumferebantur signa vexillaque, ostentati etiam captivi. Ex quibus unus, egregium facinus ausus, clara voce gesta patefecit, confossus ilico<a class="footnoteLink" href="#note_LCL249_64_1" id="target_note_LCL249_64_1"><sup>1</sup></a> a Germanis: unde maior indici fides; simul vastatione incendiisque flagrantium villarum venire victorem exercitum intellegebatur. In conspectu castrorum constitui signa fossamque et vallum circumdari Vocula iubet: depositis impedimentis sarcinisque expediti certarent. Hinc in ducem clamor pugnam poscentium; et minari adsueverant. Ne tempore quidem ad ordinandam aciem capto incompositi fessique proelium sumpsere; nam Civilis aderat, non minus vitiis hostium quam virtute suorum fretus. Varia apud Romanos fortuna et seditiosissimus quisque ignavus: quidam recentis victoriae memores retinere locum, ferire hostem, seque et proximos hortari et redintegrata acie manus ad obsessos tendere ne tempori deessent. Illi cuncta e muris cernentes omnibus portis prorumpunt. Ac forte Civilis lapsu equi pro-stratus,

</p></section><notes><section class="footnotes"><ul><li class="note" id="note_LCL249_64_1"><a class="footnoteCrossrefLink" href="#target_note_LCL249_64_1" title="Click to highlight in text"><sup class="lineRef">1</sup>illico <span class="italic">Freinsheim</span>: ilico <span class="italic">Halm</span>: illic <span class="italic">M.</span></a></li><script type="text/javascript">document.getElementById('note_LCL249_64_1').style.display = "none";</script></ul></section></notes></section>