<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
illos esse campos, in quibus abolere labem prioris ignominiae, ubi reciperare gloriam possent. Tum ad Moesicos conversus principes auctoresque belli ciebat: frustra minis<a class="footnoteLink" href="#note_LCL111_370_1" id="target_note_LCL111_370_1"><sup>1</sup></a> et verbis provocatos Vitellianos, si manus eorum oculosque non tolerent.<a class="footnoteLink" href="#note_LCL111_370_2" id="target_note_LCL111_370_2"><sup>2</sup></a> Haec, ut quosque accesserat; plura ad tertianos, veterum recentiumque admonens, ut sub M. Antonio Parthos, sub Corbulone Armenios, nuper Sarmatas pepulissent. Mox infensus praetorianis “Vos” inquit, “nisi vincitis, pagani, quis alius imperator, quae castra alia excipient? Illic signa armaque vestra sunt, et mors victis; nam ignominiam<a class="footnoteLink" href="#note_LCL111_370_3" id="target_note_LCL111_370_3"><sup>3</sup></a> consumpsistis.” Undique clamor, et orientem solem (ita in Syria mos est) tertiani salutavere.</p>
<p>XXV. Vagus inde an consilio ducis subditus rumor, advenisse Mucianum, exercitus in vicem salutasse. Gradum inferunt quasi recentibus auxiliis aucti, rariore iam Vitellianorum acie, ut quos nullo rectore suus quemque impetus vel pavor contraheret diduceretve.<a class="footnoteLink" href="#note_LCL111_370_4" id="target_note_LCL111_370_4"><sup>4</sup></a> Postquam impulsos<a class="footnoteLink" href="#note_LCL111_370_5" id="target_note_LCL111_370_5"><sup>5</sup></a> sensit Antonius, denso agmine obturbabat. Laxati ordines abrumpuntur,





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_370_1"><a class="footnoteCrossrefLink" href="#target_note_LCL111_370_1" title="Click to highlight in text"><sup class="lineRef">1</sup>frustrā Inisset <span class="italic">M.</span></a></li><script type="text/javascript">document.getElementById('note_LCL111_370_1').style.display = "none";</script><li class="note inline" id="note_LCL111_370_2"><a class="footnoteCrossrefLink" href="#target_note_LCL111_370_2" title="Click to highlight in text"><sup class="lineRef">2</sup>tollerent <span class="italic">M</span>.</a></li><script type="text/javascript">document.getElementById('note_LCL111_370_2').style.display = "none";</script><li class="note inline" id="note_LCL111_370_3"><a class="footnoteCrossrefLink" href="#target_note_LCL111_370_3" title="Click to highlight in text"><sup class="lineRef">3</sup>ignominia <span class="italic">M.</span></a></li><script type="text/javascript">document.getElementById('note_LCL111_370_3').style.display = "none";</script><li class="note" id="note_LCL111_370_4"><a class="footnoteCrossrefLink" href="#target_note_LCL111_370_4" title="Click to highlight in text"><sup class="lineRef">4</sup>diduceretve <span class="italic">Lipsius</span>: duceretve <span class="italic">M.</span></a></li><script type="text/javascript">document.getElementById('note_LCL111_370_4').style.display = "none";</script><li class="note" id="note_LCL111_370_5"><a class="footnoteCrossrefLink" href="#target_note_LCL111_370_5" title="Click to highlight in text"><sup class="lineRef">5</sup>inpulsos <span class="italic">Bipontini</span>: pulsos <span class="italic">M.</span></a></li><script type="text/javascript">document.getElementById('note_LCL111_370_5').style.display = "none";</script></ul></section></notes></section>