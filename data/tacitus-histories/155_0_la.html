<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
intempestivis blanditiis mutabilem, contemnebant metuebantque. Nec eo segnius invaserant domos hortos opesque imperii, cum flebilis et egens nobilium turba, quos ipsos liberosque patriae Galba reddiderat, nulla principis misericordia iuvarentur. Gratum primoribus civitatis etiam plebs adprobavit, quod reversis ab exilio iura libertorum concessisset, quamquam id omni modo servilia ingenia corrumpebant, abditis pecuniis per occultos aut ambitiosos sinus, et quidam in domum Caesaris transgressi atque ipsis dominis potentiores.</p>
<p>XCIII. Sed miles, plenis castris et redundante multitudine, in porticibus aut delubris et urbe tota vagus, non principia noscere, non servare vigilias neque labore firmari: per inlecebras urbis et inhonesta dictu corpus otio, animum libidinibus imminuebant. Postremo ne salutis quidem cura infamibus Vaticani locis magna pars tetendit, unde crebrae in vulgus mortes; et adiacente Tiberi Germanorum Gallorumque<a class="footnoteLink" href="#note_LCL111_310_1" id="target_note_LCL111_310_1"><sup>1</sup></a> obnoxia morbis corpora fluminis aviditas<a class="footnoteLink" href="#note_LCL111_310_2" id="target_note_LCL111_310_2"><sup>2</sup></a> et aestus impatientia labefecit. Insuper confusus pravitate vel ambitu ordo militiae: sedecim


</p></section><notes><section class="footnotes"><ul><li class="note" id="note_LCL111_310_1"><a class="footnoteCrossrefLink" href="#target_note_LCL111_310_1" title="Click to highlight in text"><sup class="lineRef">1</sup>gavorumque <span class="italic">M.</span></a></li><script type="text/javascript">document.getElementById('note_LCL111_310_1').style.display = "none";</script><li class="note" id="note_LCL111_310_2"><a class="footnoteCrossrefLink" href="#target_note_LCL111_310_2" title="Click to highlight in text"><sup class="lineRef">2</sup>aviditas <span class="italic">Puteolanus</span>: aviditate <span class="italic">M.</span></a></li><script type="text/javascript">document.getElementById('note_LCL111_310_2').style.display = "none";</script></ul></section></notes></section>