<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
gloriosum, promptum<a class="footnoteLink" href="#note_LCL111_280_1" id="target_note_LCL111_280_1"><sup>1</sup></a> effectu aut certe non<a class="footnoteLink" href="#note_LCL111_280_2" id="target_note_LCL111_280_2"><sup>2</sup></a> arduum sit; simul ipse qui suadet considerandus est, adiciatne consilio periculum suum, et, si fortuna coeptis adfuerit, cui summum decus adquiratur. Ego te, Vespasiane, ad imperium voco, quam<a class="footnoteLink" href="#note_LCL111_280_3" id="target_note_LCL111_280_3"><sup>3</sup></a> salutare rei publicae, quam tibi magnificum, iuxta deos in tua manu positum est. Nec speciem adulantis expaveris: a contumelia quam a laude propius fuerit post Vitellium eligi. Non adversus divi Augusti acerrimam mentem nec adversus cautissimam Tiberii senectutem, ne contra Gai quidem aut Claudii vel Neronis fundatam longo imperio domum exsurgimus; cessisti etiam Galbae imaginibus: torpere ultra et polluendam perdendamque rem publicam relinquere sopor et ignavia videretur, etiam si tibi quam inhonesta, tam tuta servitus esset. Abiit iam et transvectum est tempus quo posses videri non cupisse<a class="footnoteLink" href="#note_LCL111_280_4" id="target_note_LCL111_280_4"><sup>4</sup></a>: confugiendum est ad imperium. An excidit trucidatus Corbulo? Splendidior origine quam nos sumus, fateor, sed et Nero nobilitate natalium Vitellium anteibat. Satis clarus est apud timentem quisquis timetur. Et posse ab exercitu principem fieri sibi ipse Vitellius documento, nullis stipendiis, nulla militari fama, Galbae odio provectus. Ne Othonem quidem ducis arte aut exercitus vi,<a class="footnoteLink" href="#note_LCL111_280_5" id="target_note_LCL111_280_5"><sup>5</sup></a> sed





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_280_1"><a class="footnoteCrossrefLink" href="#target_note_LCL111_280_1" title="Click to highlight in text"><sup class="lineRef">1</sup>promptum <span class="italic">Nipperdey</span>: aut promptum <span class="italic">M.</span></a></li><script type="text/javascript">document.getElementById('note_LCL111_280_1').style.display = "none";</script><li class="note" id="note_LCL111_280_2"><a class="footnoteCrossrefLink" href="#target_note_LCL111_280_2" title="Click to highlight in text"><sup class="lineRef">2</sup>non certe non <span class="italic">M.</span></a></li><script type="text/javascript">document.getElementById('note_LCL111_280_2').style.display = "none";</script><li class="note" id="note_LCL111_280_3"><a class="footnoteCrossrefLink" href="#target_note_LCL111_280_3" title="Click to highlight in text"><sup class="lineRef">3</sup>quam <span class="italic">MÃ¼ller</span>: tanquam <span class="italic">M.</span></a></li><script type="text/javascript">document.getElementById('note_LCL111_280_3').style.display = "none";</script><li class="note" id="note_LCL111_280_4"><a class="footnoteCrossrefLink" href="#target_note_LCL111_280_4" title="Click to highlight in text"><sup class="lineRef">4</sup>non cupisse <span class="italic">Ruperli et Madvig</span>: concupisse <span class="italic">M.</span></a></li><script type="text/javascript">document.getElementById('note_LCL111_280_4').style.display = "none";</script><li class="note" id="note_LCL111_280_5"><a class="footnoteCrossrefLink" href="#target_note_LCL111_280_5" title="Click to highlight in text"><sup class="lineRef">5</sup>exercitus vi <span class="italic">Rhenanus</span>: exercitu sui <span class="italic">M.</span></a></li><script type="text/javascript">document.getElementById('note_LCL111_280_5').style.display = "none";</script></ul></section></notes></section>