<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2">
</section>
<section class="div2">
<h2><span class="ac">Liber II</span></h2>
<p>I. <span class="sc">Struebat</span> iam fortuna in diversa parte terrarum initia causasque imperio, quod varia sorte<a class="footnoteLink" href="#note_LCL111_160_1" id="target_note_LCL111_160_1"><sup>1</sup></a> laetum rei publicae aut atrox, ipsis principibus prosperum vel exitio fuit. Titus Vespasianus, e Iudaea incolumi adhuc Galba missus a patre, causam profectionis officium erga principem et maturam petendis honoribus iuventam ferebat, sed vulgus fingendi avidum disperserat accitum in adoptionem. Materia sermonibus senium et orbitas principis et intemperantia civitatis, donec unus eligatur, multos destinandi. Augebat famam ipsius Titi ingenium quantaecumque fortunae capax, decor oris<a class="footnoteLink" href="#note_LCL111_160_2" id="target_note_LCL111_160_2"><sup>2</sup></a> cum quadam maiestate, prosperae Vespasiani res, praesaga responsa, et inclinatis ad credendum animis loco ominum etiam fortuita.<a class="footnoteLink" href="#note_LCL111_160_3" id="target_note_LCL111_160_3"><sup>3</sup></a> Ubi Corinthi, Achaiae urbe, certos nuntios accepit de interitu Galbae et aderant qui arma Vitellii bellumque adfirmarent, anxius animo paucis amicorum adhibitis cuncta utrimque perlustrat: si



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_160_1"><a class="footnoteCrossrefLink" href="#target_note_LCL111_160_1" title="Click to highlight in text"><sup class="lineRef">1</sup>varia sorte <span class="italic">Lipsius</span>: varie ortum <span class="italic">a b.</span></a></li><script type="text/javascript">document.getElementById('note_LCL111_160_1').style.display = "none";</script><li class="note" id="note_LCL111_160_2"><a class="footnoteCrossrefLink" href="#target_note_LCL111_160_2" title="Click to highlight in text"><sup class="lineRef">2</sup>decor oris <span class="italic">Rhenanus</span>: decoris <span class="italic">a b.</span></a></li><script type="text/javascript">document.getElementById('note_LCL111_160_2').style.display = "none";</script><li class="note" id="note_LCL111_160_3"><a class="footnoteCrossrefLink" href="#target_note_LCL111_160_3" title="Click to highlight in text"><sup class="lineRef">3</sup>fortuita <span class="italic">Grotius</span>: fortuna <span class="italic">a b.</span></a></li><script type="text/javascript">document.getElementById('note_LCL111_160_3').style.display = "none";</script></ul></section></notes></section>