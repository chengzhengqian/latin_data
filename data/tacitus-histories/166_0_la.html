<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
sed quamquam rebus adversis disiectam Vitellii aciem. “Duae tunc Pannonicae ac Moesicae alae perrupere hostem: nunc sedecim alarum coniuncta signa pulsu sonituque et nube ipsa operient ac superfundent oblitos proeliorum equites equosque. Nisi quis retinet, idem suasor auctorque consilii ero. Vos, quibus fortuna in integro est, legiones continete: mihi expeditae cohortes sufficient. Iam reseratam Italiam,<a class="footnoteLink" href="#note_LCL111_332_1" id="target_note_LCL111_332_1"><sup>1</sup></a> impulsas Vitellii res audietis. Iuvabit sequi et vestigiis vincentis insistere.”</p>
<p>III. Haec ac talia flagrans oculis, truci voce, quo latius audiretur (etenim se centuriones et quidam militum consilio miscuerant), ita effudit ut cautos quoque ac providos permoveret, vulgus et ceteri unum virum ducemque, spreta aliorum segnitia, laudibus ferrent. Hanc sui famam ea statim contione commoverat, qua recitatis Vespasiani epistulis non ut plerique incerta disseruit, huc illuc tracturus interpretatione,<a class="footnoteLink" href="#note_LCL111_332_2" id="target_note_LCL111_332_2"><sup>2</sup></a> prout conduxisset: aperte descendisse in causam videbatur, eoque gravior militibus erat culpae vel gloriae socius.</p>
<p>IV. Proxima Cornelii Fusci procuratoris auctoritas.


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_332_1"><a class="footnoteCrossrefLink" href="#target_note_LCL111_332_1" title="Click to highlight in text"><sup class="lineRef">1</sup>reseratam Italiam <span class="italic">Pichena</span>: reserata militiam <span class="italic">M.</span></a></li><script type="text/javascript">document.getElementById('note_LCL111_332_1').style.display = "none";</script><li class="note" id="note_LCL111_332_2"><a class="footnoteCrossrefLink" href="#target_note_LCL111_332_2" title="Click to highlight in text"><sup class="lineRef">2</sup>interpretatione <span class="italic">Acidalius</span>: interpraetationem <span class="italic">M.</span></a></li><script type="text/javascript">document.getElementById('note_LCL111_332_2').style.display = "none";</script></ul></section></notes></section>