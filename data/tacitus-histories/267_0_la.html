<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">portis prorumpunt<a class="footnoteLink" href="#note_LCL249_40_1" id="target_note_LCL249_40_1"><sup>1</sup></a> ut Batavos numero imparis circumfundant. Illi veteres militiae in cuneos congregantur, densi undique et frontem tergaque ac latus tuti; sic tenuem nostrorum aciem perfringunt. Cedentibus Belgis pellitur legio, et vallum portasque trepidi petebant. Ibi plurimum cladis: cumulatae corporibus fossae, nec caede tantum et vulneribus, sed ruina et suis plerique telis interiere.<a class="footnoteLink" href="#note_LCL249_40_2" id="target_note_LCL249_40_2"><sup>2</sup></a> Victores colonia Agrippinensium vitata, nihil cetero in itinere hostile ausi, Bonnense proelium excusabant, tamquam petita pace, postquam negabatur, sibimet ipsi consuluissent.</p>
<p>XXI. Civilis adventu veteranarum cohortium iusti iam exercitus ductor, sed consilii ambiguus et vim Romanam reputans, cunctos qui aderant in verba Vespasiani adigit mittitque legatos ad duas legiones, quae priore acie pulsae in Vetera castra concesserant, ut idem sacramentum acciperent. Redditur responsum: neque proditoris neque hostium se consiliis uti; esse sibi Vitellium principem, pro quo fidem et arma usque ad supremum spiritum retenturos: proinde perfuga Batavus arbitrium rerum Romanarum<a class="footnoteLink" href="#note_LCL249_40_3" id="target_note_LCL249_40_3"><sup>3</sup></a> ne ageret, sed meritas<a class="footnoteLink" href="#note_LCL249_40_4" id="target_note_LCL249_40_4"><sup>4</sup></a> sceleris poenas expectaret. Quae ubi relata Civili, incensus ira universam Batavorum gentem in arma rapit; iunguntur Bructeri Tencterique et excita nuntiis Germania ad praedam famamque.</p>
<p>XXII. Adversus has concurrentis belli minas legati






</p></section><notes><section class="footnotes"><ul><li class="note" id="note_LCL249_40_1"><a class="footnoteCrossrefLink" href="#target_note_LCL249_40_1" title="Click to highlight in text"><sup class="lineRef">1</sup>prorumpunt <span class="italic">Ritter</span>: rumpunt <span class="italic">M.</span></a></li><script type="text/javascript">document.getElementById('note_LCL249_40_1').style.display = "none";</script><li class="note" id="note_LCL249_40_2"><a class="footnoteCrossrefLink" href="#target_note_LCL249_40_2" title="Click to highlight in text"><sup class="lineRef">2</sup>interire <span class="italic">M.</span></a></li><script type="text/javascript">document.getElementById('note_LCL249_40_2').style.display = "none";</script><li class="note" id="note_LCL249_40_3"><a class="footnoteCrossrefLink" href="#target_note_LCL249_40_3" title="Click to highlight in text"><sup class="lineRef">3</sup>romanorum <span class="italic">M.</span></a></li><script type="text/javascript">document.getElementById('note_LCL249_40_3').style.display = "none";</script><li class="note" id="note_LCL249_40_4"><a class="footnoteCrossrefLink" href="#target_note_LCL249_40_4" title="Click to highlight in text"><sup class="lineRef">4</sup>merita <span class="italic">M.</span></a></li><script type="text/javascript">document.getElementById('note_LCL249_40_4').style.display = "none";</script></ul></section></notes></section>