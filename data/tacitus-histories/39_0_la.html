<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
averteret,<a class="footnoteLink" href="#note_LCL111_78_1" id="target_note_LCL111_78_1"><sup>1</sup></a> fiscum suum vacationes annuas exsoluturum promisit, rem haud dubie utilem et a bonis postea principibus perpetuitate disciplinae firmatam. Laco praefectus, tamquam in insulam seponeretur, ab evocato, quem ad caedem eius Otho praemiserat, confossus; in Marcianum Icelum ut in libertum palam animadversum.</p>
<p>XLVII. Exacto per scelera die novissimum malorum fuit laetitia. Vocat<a class="footnoteLink" href="#note_LCL111_78_2" id="target_note_LCL111_78_2"><sup>2</sup></a> senatum praetor urbanus, certant adulationibus ceteri magistratus, adcurrunt patres: decernitur Othoni tribunicia potestas et nomen Augusti et omnes principum honores, adnitentibus cunctis abolere convicia ac probra, quae promisce iacta haesisse animo eius nemo sensit; omisisset offensas<a class="footnoteLink" href="#note_LCL111_78_3" id="target_note_LCL111_78_3"><sup>3</sup></a> an distulisset brevitate imperii in incerto fuit. Otho cruento adhuc foro per stragem iacentium in Capitolium atque inde in Palatium vectus concedi corpora sepulturae cremarique permisit. Pisonem Verania uxor ac frater Scribonianus, Titum Vinium Crispina filia composuere, quaesitis redemptisque capitibus, quae venalia interfectores servaverant.</p>
<p>XLVIII. Piso unum et tricensimum aetatis annum explebat, fama meliore quam fortuna. Fratres eius Magnum Claudius, Crassum Nero interfecerant: ipse diu exul, quadriduo Caesar, properata adoptione ad



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_78_1"><a class="footnoteCrossrefLink" href="#target_note_LCL111_78_1" title="Click to highlight in text"><sup class="lineRef">1</sup>averteret <span class="italic">I. Gronovius</span>: averteret et <span class="italic">M.</span></a></li><script type="text/javascript">document.getElementById('note_LCL111_78_1').style.display = "none";</script><li class="note" id="note_LCL111_78_2"><a class="footnoteCrossrefLink" href="#target_note_LCL111_78_2" title="Click to highlight in text"><sup class="lineRef">2</sup>vacat <span class="italic">M.</span></a></li><script type="text/javascript">document.getElementById('note_LCL111_78_2').style.display = "none";</script><li class="note inline" id="note_LCL111_78_3"><a class="footnoteCrossrefLink" href="#target_note_LCL111_78_3" title="Click to highlight in text"><sup class="lineRef">3</sup>omisisse tot fensas <span class="italic">M.</span></a></li><script type="text/javascript">document.getElementById('note_LCL111_78_3').style.display = "none";</script></ul></section></notes></section>