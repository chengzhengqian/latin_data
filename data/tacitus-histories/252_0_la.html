<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
ut honorificam in bonum principem, . . . falsa aberant, et studiis senatus attollebatur. Isque praecipuus illi dies magnae offensae initium et magnae gloriae fuit.</p>
<p>V. Res poscere videtur, quoniam iterum in mentionem incidimus viri saepius memorandi, ut vitam studiaque eius, et quali fortuna sit usus, paucis repetam. Helvidius Priscus [regione Italiae Carecina] e municipio Cluviis,<a class="footnoteLink" href="#note_LCL249_10_1" id="target_note_LCL249_10_1"><sup>1</sup></a> patre, qui ordinem primi pili duxisset, ingenium inlustre altioribus studiis iuvenis admodum dedit, non, ut plerique, ut nomine magnifico segne otium velaret, sed quo firmior adversus fortuita rem publicam capesseret. Doctores sapientiae secutus est, qui sola bona quae honesta, mala tantum quae turpia, potentiam nobilitatem ceteraque extra animum neque bonis neque malis adnumerant. Quaestorius adhuc a Paeto Thrasea gener delectus e moribus soceri nihil aeque ac libertatem hausit, civis, senator, maritus, gener, amicus, cunctis vitae officiis aequabilis, opum contemptor, recti pervicax, constans adversus metus.</p>
<p>VI. Erant quibus adpetentior famae videretur,





</p></section><notes><section class="footnotes"><ul><li class="note" id="note_LCL249_10_1"><a class="footnoteCrossrefLink" href="#target_note_LCL249_10_1" title="Click to highlight in text"><sup class="lineRef">1</sup>e Carecinae <span class="italic">Madvig</span>: Cluviis <span class="italic">Nipperdey</span>: e municipio Cluviis <span class="italic">Fisher</span>: regione italiae carecinae municipio cluvios <span class="italic">M.</span></a></li><script type="text/javascript">document.getElementById('note_LCL249_10_1').style.display = "none";</script></ul></section></notes></section>