<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
curiata apud pontifices, ut moris est, adoptarem, et mihi egregium erat Cn.<a class="footnoteLink" href="#note_LCL111_28_1" id="target_note_LCL111_28_1"><sup>1</sup></a> Pompei et M. Crassi subolem in penatis meos adsciscere, et tibi insigne Sulpiciae ac Lutatiae decora nobilitati tuae adiecisse: nunc me deorum hominumque consensu ad imperium vocatum praeclara indoles tua et amor patriae impulit ut principatum, de quo maiores nostri armis certabant, bello adeptus quiescenti offeram, exemplo divi Augusti qui sororis filium Marcellum, dein generum Agrippam, mox nepotes suos, postremo Tiberium Neronem privignum in proximo sibi fastigio conlocavit. Sed Augustus in domo successorem quaesivit, ego in re publica, non quia propinquos aut socios belli non habeam, sed neque ipse imperium ambitione accepi, et iudicii mei documentum sit non meae tantum necessitudines, quas tibi postposui, sed et tuae. Est tibi frater pari nobilitate, natu maior, dignus hac fortuna nisi tu potior esses. Ea aetas tua quae cupiditates adulescentiae iam effugerit, ea vita in qua nihil praeteritum excusandum habeas. Fortunam adhuc tantum adversam tulisti: secundae res acrioribus stimulis animos explorant, quia miseriae tolerantur, felicitate corrumpimur. Fidem, libertatem, amicitiam, praecipua humani animi bona, tu quidem eadem constantia retinebis, sed alii per obsequium imminuent: inrumpet adulatio, blanditiae et<a class="footnoteLink" href="#note_LCL111_28_2" id="target_note_LCL111_28_2"><sup>2</sup></a> pessimum


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_28_1"><a class="footnoteCrossrefLink" href="#target_note_LCL111_28_1" title="Click to highlight in text"><sup class="lineRef">1</sup>Cn. <span class="italic">Freinsheim</span>: nunc <span class="italic">M.</span></a></li><script type="text/javascript">document.getElementById('note_LCL111_28_1').style.display = "none";</script><li class="note" id="note_LCL111_28_2"><a class="footnoteCrossrefLink" href="#target_note_LCL111_28_2" title="Click to highlight in text"><sup class="lineRef">2</sup>et <span class="italic">add. Freudenburg.</span></a></li><script type="text/javascript">document.getElementById('note_LCL111_28_2').style.display = "none";</script></ul></section></notes></section>