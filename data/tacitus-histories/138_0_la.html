<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
certatim adgregabantur, cum pertractus ad Vitellium interrogatusque quisnam mortalium esset. Postquam nulla dictis fides et a domino noscebatur condicione fugitivus, nomine Geta, sumptum de eo supplicium in servilem modum.</p>
<p>LXXIII. Vix credibile memoratu est quantum superbiae socordiaeque Vitellio adoleverit, postquam speculatores e Syria ludaeaque adactum in verba eius Orientem nuntiavere. Nam etsi vagis adhuc et incertis auctoribus erat tamen in ore famaque Vespasianus ac plerumque ad nomen eius Vitellius excitabatur: tum ipse exercitusque, ut nullo aemulo, saevitia libidine raptu in externos mores proruperant.</p>
<p>LXXIV. At Vespasianus bellum armaque et procul vel iuxta sitas viris circumspectabat. Miles ipsi adeo paratus ut praeeuntem sacramentum et fausta Vitellio omnia precantem per silentium audierint; Muciani animus nec Vespasiano alienus et in Titum pronior; praefectus Aegypti Ti.<a class="footnoteLink" href="#note_LCL111_276_1" id="target_note_LCL111_276_1"><sup>1</sup></a> Alexander consilia sociaverat; tertiam legionem, quod e<a class="footnoteLink" href="#note_LCL111_276_2" id="target_note_LCL111_276_2"><sup>2</sup></a> Syria in Moesiam transisset, suam numerabat; ceterae Illyrici legiones secuturae sperabantur; namque omnis exercitus flammaverat adrogantia venientium a Vitellio militum, quod truces corpore, horridi sermone ceteros


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_276_1"><a class="footnoteCrossrefLink" href="#target_note_LCL111_276_1" title="Click to highlight in text"><sup class="lineRef">1</sup>Ti. <span class="italic">add. Ursinus.</span></a></li><script type="text/javascript">document.getElementById('note_LCL111_276_1').style.display = "none";</script><li class="note" id="note_LCL111_276_2"><a class="footnoteCrossrefLink" href="#target_note_LCL111_276_2" title="Click to highlight in text"><sup class="lineRef">2</sup>e <span class="italic">Lipsius</span>: de <span class="italic">M.</span></a></li><script type="text/javascript">document.getElementById('note_LCL111_276_2').style.display = "none";</script></ul></section></notes></section>