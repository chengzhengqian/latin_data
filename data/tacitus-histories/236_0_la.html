<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
desperatione sola ruebant, et quamquam pulsi, rursus in urbe congregabantur.</p>
<p>LXXXIII. Aderat pugnantibus spectator populus, utque in ludicro certamine, hos, rursus illos clamore et plausu fovebat. Quotiens pars altera inclinasset, abditos in tabernis aut si quam in domum perfugerant, erui iugularique expostulantes parte maiore praedae potiebantur: nam milite ad sanguinem et caedis obverso spolia in vulgus cedebant. Saeva ac deformis urbe tota facies: alibi<a class="footnoteLink" href="#note_LCL111_472_1" id="target_note_LCL111_472_1"><sup>1</sup></a> proelia et vulnera, alibi balineae popinaeque; simul cruor et strues corporum, iuxta scorta et scortis similes; quantum in luxurioso otio libidinum, quidquid in acerbissima captivitate scelerum, prorsus ut eandem civitatem et furere crederes et lascivire. Conflixerant et<a class="footnoteLink" href="#note_LCL111_472_2" id="target_note_LCL111_472_2"><sup>2</sup></a> ante armati exercitus in urbe, bis Lucio Sulla, semel Cinna victoribus, nec tunc minus crudelitatis: nunc inhumana securitas et ne minimo quidem temporis voluptates intermissae: velut festis diebus id quoque gaudium accederet, exultabant, fruebantur, nulla partium cura, malis publicis laeti.</p>
<p>LXXXIV. Plurimum molis in obpugnatione castrorum fuit, quae acerrimus quisque ut novissimam spem retinebant. Eo intentius victores, praecipuo


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_472_1"><a class="footnoteCrossrefLink" href="#target_note_LCL111_472_1" title="Click to highlight in text"><sup class="lineRef">1</sup>alii <span class="italic">M.</span></a></li><script type="text/javascript">document.getElementById('note_LCL111_472_1').style.display = "none";</script><li class="note inline" id="note_LCL111_472_2"><a class="footnoteCrossrefLink" href="#target_note_LCL111_472_2" title="Click to highlight in text"><sup class="lineRef">2</sup>et <span class="italic">add. Ritter.</span></a></li><script type="text/javascript">document.getElementById('note_LCL111_472_2').style.display = "none";</script></ul></section></notes></section>