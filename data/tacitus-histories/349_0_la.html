<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
castra sanguine hostium reciperarent. Alacrior omnium clamor, quis vel ex longa pace proelii cupido vel fessis bello pacis amor, praemiaque et quies in posterum sperabantur.</p>
<p>XVII. Nec Civilis silens<a class="footnoteLink" href="#note_LCL249_204_1" id="target_note_LCL249_204_1"><sup>1</sup></a> instruxit aciem, locum pugnae testem virtutis ciens: stare Germanos Batavosque super vestigia gloriae, cineres ossaque legionum calcantis. Quocumque oculos Romanus intenderet, captivitatem clademque et dira omnia obversari. Ne terrerentur vario Trevirici proelii eventu: suam illic victoriam Germanis obstitisse, dum omissis telis praeda manus impediunt: sed cuncta mox prospera et hosti contraria evenisse. Quae provideri<a class="footnoteLink" href="#note_LCL249_204_2" id="target_note_LCL249_204_2"><sup>2</sup></a> astu ducis oportuerit, providisse, campos madentis et ipsis gnaros, paludes hostibus noxias. Rhenum et Germaniae deos in aspectu: quorum numine capesserent pugnam, coniugum parentum patriae memores: illum diem aut gloriosissimum inter maiores aut ignominiosum apud posteros fore. Ubi sono armorum tripudiisque (ita illis mos) adprobata sunt dicta, saxis glandibusque et ceteris missilibus proelium incipitur, neque nostro milite paludem ingrediente et Germanis, ut elicerent, lacessentibus.</p>
<p>XVIII. Absumptis quae iaciuntur et ardescente pugna procursum ab hoste infestius: immensis corporibus et praelongis hastis fluitantem labantem-que





</p></section><notes><section class="footnotes"><ul><li class="note" id="note_LCL249_204_1"><a class="footnoteCrossrefLink" href="#target_note_LCL249_204_1" title="Click to highlight in text"><sup class="lineRef">1</sup>silens <span class="italic">Pichena</span>: silentem <span class="italic">M.</span></a></li><script type="text/javascript">document.getElementById('note_LCL249_204_1').style.display = "none";</script><li class="note" id="note_LCL249_204_2"><a class="footnoteCrossrefLink" href="#target_note_LCL249_204_2" title="Click to highlight in text"><sup class="lineRef">2</sup>previse <span class="italic">in rasura M</span><sup>2</sup>, Ì„vise <span class="italic">in margine M</span>.<sup>2</sup></a></li><script type="text/javascript">document.getElementById('note_LCL249_204_2').style.display = "none";</script></ul></section></notes></section>