<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
aetate invalidi<a class="footnoteLink" href="#note_LCL111_152_1" id="target_note_LCL111_152_1"><sup>1</sup></a> et longa pace desides, segnis et oblita bellorum nobilitas, ignarus militiae eques, quanto magis occultare et abdere pavorem nitebantur, manifestius pavidi. Nec deerant e contrario qui ambitione stolida conspicua arma, insignis equos, quidam luxuriosos apparatus conviviorum et inritamenta libidinum ut instrumentum belli mercarentur. Sapientibus quietis et rei publicae cura; levissimus quisque et futuri improvidus spe vana tumens; multi<a class="footnoteLink" href="#note_LCL111_152_2" id="target_note_LCL111_152_2"><sup>2</sup></a> adflicta fide in pace anxii,<a class="footnoteLink" href="#note_LCL111_152_3" id="target_note_LCL111_152_3"><sup>3</sup></a> turbatis rebus alacres et per incerta tutissimi.</p>
<p>LXXXIX. Sed vulgus et magnitudine nimia communium curarum expers populus sentire paulatim belli mala, conversa in militum usum omni pecunia, intentis alimentorum pretiis, quae motu Vindicis haud perinde plebem attriverant, secura tum urbe et provinciali bello, quod inter legiones Galliasque velut externum fuit. Nam ex quo divus Augustus res Caesarum composuit, procul et in unius sollicitudinem aut decus populus Romanus bellaverat; sub Tiberio et Gaio tantum pacis adversa ad rem publicam pertinuere<a class="footnoteLink" href="#note_LCL111_152_4" id="target_note_LCL111_152_4"><sup>4</sup></a>; Scriboniani contra Claudium incepta simul audita et coercita; Nero nuntiis magis et rumoribus quam armis depulsus: tum legiones




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_152_1"><a class="footnoteCrossrefLink" href="#target_note_LCL111_152_1" title="Click to highlight in text"><sup class="lineRef">1</sup>invalida <span class="italic">a b.</span></a></li><script type="text/javascript">document.getElementById('note_LCL111_152_1').style.display = "none";</script><li class="note inline" id="note_LCL111_152_2"><a class="footnoteCrossrefLink" href="#target_note_LCL111_152_2" title="Click to highlight in text"><sup class="lineRef">2</sup>multis <span class="italic">a b.</span></a></li><script type="text/javascript">document.getElementById('note_LCL111_152_2').style.display = "none";</script><li class="note" id="note_LCL111_152_3"><a class="footnoteCrossrefLink" href="#target_note_LCL111_152_3" title="Click to highlight in text"><sup class="lineRef">3</sup>anxii <span class="italic">Nolte</span>: ac si <span class="italic">a b.</span></a></li><script type="text/javascript">document.getElementById('note_LCL111_152_3').style.display = "none";</script><li class="note inline" id="note_LCL111_152_4"><a class="footnoteCrossrefLink" href="#target_note_LCL111_152_4" title="Click to highlight in text"><sup class="lineRef">4</sup>ad r.p.p. <span class="italic">Halm</span>: r.p.p. <span class="italic">a b.</span></a></li><script type="text/javascript">document.getElementById('note_LCL111_152_4').style.display = "none";</script></ul></section></notes></section>