<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
composita, eoque plus formidinis adferebant falsae virtutes et vitia reditura. Marium Celsum consulem designatum, per speciem vinculorum saevitiae militum subtractum, acciri in Capitolium iubet; clementiae titulus e viro claro et partibus inviso petebatur. Celsus constanter servatae erga Galbam fidei crimen confessus, exemplum ultro imputavit. Nec Otho quasi ignosceret sed, ne hostem metueret, conciliationes adhibens,<a class="footnoteLink" href="#note_LCL111_120_1" id="target_note_LCL111_120_1"><sup>1</sup></a> statim inter intimos amicos habuit et mox bello inter duces delegit, mansitque Celso velut fataliter etiam pro Othone fides integra et infelix. Laeta primoribus civitatis, celebrata in vulgus Celsi salus ne militibus quidem ingrata fuit, eandem virtutem admirantibus cui irascebantur.</p>
<p>LXXII. Par inde exultatio disparibus causis consecuta impetrato Tigellini exitio. Ofonius<a class="footnoteLink" href="#note_LCL111_120_2" id="target_note_LCL111_120_2"><sup>2</sup></a> Tigellinus obscuris parentibus, foeda pueritia, impudica senecta, praefecturam vigilum et praetorii et alia praemia virtutum, quia velocius erat, vitiis adeptus, crudelitatem mox, deinde avaritiam, virilia scelera, exercuit, corrupto ad omne facinus Nerone, quaedam ignaro ausus, ac postremo eiusdem desertor ac


</p></section><notes><section class="footnotes"><ul><li class="note" id="note_LCL111_120_1"><a class="footnoteCrossrefLink" href="#target_note_LCL111_120_1" title="Click to highlight in text"><sup class="lineRef">1</sup>ne hostem metueret, conciliationes adhibens <span class="italic">Halm</span>: ne hostes metueret conciliationis <span class="italic">a b.</span></a></li><script type="text/javascript">document.getElementById('note_LCL111_120_1').style.display = "none";</script><li class="note" id="note_LCL111_120_2"><a class="footnoteCrossrefLink" href="#target_note_LCL111_120_2" title="Click to highlight in text"><sup class="lineRef">2</sup>Ophonius <span class="italic">a b, sed cf. Dion. Cass.</span> lix. 23, <span class="italic">ed. Boissevain.</span></a></li><script type="text/javascript">document.getElementById('note_LCL111_120_2').style.display = "none";</script></ul></section></notes></section>