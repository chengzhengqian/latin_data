<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
citus equo Numida cum atrocibus mandatis, quibus Otho increpita ducum segnitia rem in discrimen mitti iubebat, aeger mora et spei impatiens.</p>
<p>XLI. Eodem die ad Caecinam operi pontis intentum duo praetoriarum cohortium tribuni, conloquium eius postulantes, venerunt: audire condiciones ac reddere parabat, cum praecipites exploratores<a class="footnoteLink" href="#note_LCL111_226_1" id="target_note_LCL111_226_1"><sup>1</sup></a> adesse hostem nuntiavere. Interruptus tribunorum sermo, eoque incertum fuit insidias an proditionem vel aliquod honestum consilium coeptaverint. Caecina dimissis tribunis revectus in castra datum iussu Fabii Valentis pugnae signum et militem in armis invenit. Dum legiones de ordine agminis sortiuntur, equites prorupere; et mirum dictu, a paucioribus Othonianis quo minus in vallum inpingerentur, Italicae legionis virtute deterriti sunt: ea strictis<a class="footnoteLink" href="#note_LCL111_226_2" id="target_note_LCL111_226_2"><sup>2</sup></a> mucronibus redire pulsos et pugnam resumere coegit. Disposita Vitellianarum legionum acies<a class="footnoteLink" href="#note_LCL111_226_3" id="target_note_LCL111_226_3"><sup>3</sup></a> sine trepidatione: etenim quamquam vicino hoste aspectus armorum densis arbustis prohibebatur. Apud Othonianos pavidi duces, miles ducibus infensus, mixta vehicula et lixae, et praeruptis utrimque fossis via quieto quoque agmini angusta. Circumsistere alii signa sua, quaerere



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_226_1"><a class="footnoteCrossrefLink" href="#target_note_LCL111_226_1" title="Click to highlight in text"><sup class="lineRef">1</sup>Explora | adesse <span class="italic">M.</span></a></li><script type="text/javascript">document.getElementById('note_LCL111_226_1').style.display = "none";</script><li class="note" id="note_LCL111_226_2"><a class="footnoteCrossrefLink" href="#target_note_LCL111_226_2" title="Click to highlight in text"><sup class="lineRef">2</sup>ea strictis <span class="italic">Rhenanus</span>: et astrictis <span class="italic">M.</span></a></li><script type="text/javascript">document.getElementById('note_LCL111_226_2').style.display = "none";</script><li class="note" id="note_LCL111_226_3"><a class="footnoteCrossrefLink" href="#target_note_LCL111_226_3" title="Click to highlight in text"><sup class="lineRef">3</sup>acies <span class="italic">Lipsius</span>: arte <span class="italic">M.</span></a></li><script type="text/javascript">document.getElementById('note_LCL111_226_3').style.display = "none";</script></ul></section></notes></section>