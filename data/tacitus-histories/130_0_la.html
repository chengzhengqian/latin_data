<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
pleraque municipia et coloniae aemulabantur corruptissimum quemque adulescentium pretio inlicere.</p>
<p>LXIII. Sed Vitellius adventu fratris et inrepentibus dominationis magistris superbior et atrocior occidi Dolabellam iussit, quem in coloniam Aquinatem sepositum ab Othone rettulimus. Dolabella audita morte Othonis urbem introierat: id ei Plancius Varus praetura functus, ex intimis Dolabellae amicis, apud Flavium Sabinum praefectum urbis obiecit, tamquam rupta custodia ducem se victis partibus ostentasset; addidit temptatam cohortem quae Ostiae ageret; nec ullis tantorum criminum probationibus in paenitentiam versus seram veniam post scelus quaerebat. Cunctantem super tanta<a class="footnoteLink" href="#note_LCL111_260_1" id="target_note_LCL111_260_1"><sup>1</sup></a> re Flavium Sabinum Triaria L. Vitellii uxor, ultra feminam ferox, terruit ne<a class="footnoteLink" href="#note_LCL111_260_2" id="target_note_LCL111_260_2"><sup>2</sup></a> periculo principis famam clementia adfectaret. Sabinus suopte ingenio mitis, ubi formido incessisset, facilis mutatu et in alieno discrimine sibi pavens, ne adlevasse videretur, impulit ruentem.</p>
<p>LXIV. Igitur Vitellius metu et odio quod Petroniam uxorem eius mox Dolabella in matrimonium accepisset, vocatum per epistulas vitata Flaminiae


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_260_1"><a class="footnoteCrossrefLink" href="#target_note_LCL111_260_1" title="Click to highlight in text"><sup class="lineRef">1</sup>supertÄ“ntare <span class="italic">M.</span></a></li><script type="text/javascript">document.getElementById('note_LCL111_260_1').style.display = "none";</script><li class="note inline" id="note_LCL111_260_2"><a class="footnoteCrossrefLink" href="#target_note_LCL111_260_2" title="Click to highlight in text"><sup class="lineRef">2</sup>e <span class="italic">M.</span></a></li><script type="text/javascript">document.getElementById('note_LCL111_260_2').style.display = "none";</script></ul></section></notes></section>