<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
vetustate in consuetudinem<a class="footnoteLink" href="#note_LCL249_126_1" id="target_note_LCL249_126_1"><sup>1</sup></a> vertantur. Arbitrum habebimus Civilem et Veledam, apud quos pacta sancientur.” Sic lenitis Tencteris legati ad Civilem ac Veledam missi cum donis cuncta ex voluntate Agrippinensium perpetravere; sed coram adire adloquique Veledam negatum: arcebantur aspectu quo venerationis plus inesset. Ipsa edita in turre; delectus e propinquis consulta responsaque ut internuntius numinis portabat.</p>
<p>LXVI. Civilis societate Agrippinensium auctus proximas civitates adfectare aut adversantibus bellum inferre statuit. Occupatisque Sunucis et iuventute eorum per cohortis composita, quo minus ultra pergeret, Claudius Labeo Baetasiorum Tungrorumque et Nerviorum tumultuaria manu restitit, fretus loco, quia pontem Mosae fluminis anteceperat. Pugnabaturque in angustiis ambigue donec Germani transnatantes terga Labeonis invasere; simul Civilis, ausus an ex composito, intulit se agmini Tungrorum, et clara voce “non ideo<a class="footnoteLink" href="#note_LCL249_126_2" id="target_note_LCL249_126_2"><sup>2</sup></a>” inquit “bellum sumpsimus, ut Batavi et Treviri gentibus imperent: procul haec a nobis adrogantia. Accipite societatem: trans-gredior





</p></section><notes><section class="footnotes"><ul><li class="note" id="note_LCL249_126_1"><a class="footnoteCrossrefLink" href="#target_note_LCL249_126_1" title="Click to highlight in text"><sup class="lineRef">1</sup>vetustate in consuetudinem <span class="italic">Madvig</span>: in vetustatem consuetudine <span class="italic">M.</span></a></li><script type="text/javascript">document.getElementById('note_LCL249_126_1').style.display = "none";</script><li class="note" id="note_LCL249_126_2"><a class="footnoteCrossrefLink" href="#target_note_LCL249_126_2" title="Click to highlight in text"><sup class="lineRef">2</sup>non dō <span class="italic">M.</span></a></li><script type="text/javascript">document.getElementById('note_LCL249_126_2').style.display = "none";</script></ul></section></notes></section>