<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
proximo civili bello turbatis aliis inconcussa ibi pax, dein fides erga Galbam. Mox, ut Othonem ac Vitellium scelestis armis res Romanas raptum ire vulgatum est, ne penes ceteros imperii praemia, penes ipsos tantum servitii necessitas esset, fremere miles et viris suas circumspicere. Septem legiones statim et cum ingentibus auxiliis Syria Iudaeaque; inde continua Aegyptus duaeque legiones, hinc Cappadocia Pontusque et quicquid castrorum Armeniis praetenditur. Asia et ceterae provinciae nec virorum inopes et pecunia<a class="footnoteLink" href="#note_LCL111_170_1" id="target_note_LCL111_170_1"><sup>1</sup></a> opulentae. Quantum insularum mari cingitur, et parando interim bello secundum tutumque ipsum mare.</p>
<p>VII. Non fallebat duces impetus militum, sed bellantibus aliis placuit expectari. Bello civili<a class="footnoteLink" href="#note_LCL111_170_2" id="target_note_LCL111_170_2"><sup>2</sup></a> victores victosque numquam solida fide coalescere, nec referre Vitellium an Othonem superstitem fortuna faceret. Rebus secundis etiam egregios duces insolescere: discordia militis ignavia luxurie<a class="footnoteLink" href="#note_LCL111_170_3" id="target_note_LCL111_170_3"><sup>3</sup></a> et suismet vitiis alterum bello, alterum victoria periturum. Igitur arma in occasionem distulere, Vespasianus Mucianusque nuper, ceteri olim mixtis



</p></section><notes><section class="footnotes"><ul><li class="note" id="note_LCL111_170_1"><a class="footnoteCrossrefLink" href="#target_note_LCL111_170_1" title="Click to highlight in text"><sup class="lineRef">1</sup>pecunia <span class="italic">Ritter:</span> pecuniae <span class="italic">M.</span></a></li><script type="text/javascript">document.getElementById('note_LCL111_170_1').style.display = "none";</script><li class="note" id="note_LCL111_170_2"><a class="footnoteCrossrefLink" href="#target_note_LCL111_170_2" title="Click to highlight in text"><sup class="lineRef">2</sup>bello civili <span class="italic">Heinisch</span>: bellū cū /n <span class="italic">M.</span></a></li><script type="text/javascript">document.getElementById('note_LCL111_170_2').style.display = "none";</script><li class="note" id="note_LCL111_170_3"><a class="footnoteCrossrefLink" href="#target_note_LCL111_170_3" title="Click to highlight in text"><sup class="lineRef">3</sup>discordiam militis ignavia luxurie <span class="italic">Madvig</span>: discordiam his ignaviam luxurieι <span class="italic">M.</span></a></li><script type="text/javascript">document.getElementById('note_LCL111_170_3').style.display = "none";</script></ul></section></notes></section>