<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
regnum et id genus hominum ut invisum deis alias in terras avehere iussum. Sic conquisitum collectumque vulgus, postquam vastis locis relictum sit, ceteris per lacrimas torpentibus, Moysen unum exulum monuisse ne quam deorum hominumve opem expectarent utrisque deserti, sed<a class="footnoteLink" href="#note_LCL249_178_1" id="target_note_LCL249_178_1"><sup>1</sup></a> sibimet duce caelesti crederent, primo cuius auxilio praesentis<a class="footnoteLink" href="#note_LCL249_178_2" id="target_note_LCL249_178_2"><sup>2</sup></a> miserias pepulissent. Adsensere atque omnium ignari fortuitum iter incipiunt. Sed nihil aeque quam inopia aquae fatigabat, iamque haud procul exitio totis campis procubuerant, cum grex asinorum agrestium e pastu in rupem nemore opacam concessit. Secutus Moyses coniectura herbidi soli largas aquarum venas aperit. Id levamen; et continuum sex dierum iter emensi septimo pulsis cultoribus obtinuere terras, in quis urbs et templum dicata.</p>
<p>IV. Moyses quo sibi in posterum gentem firmaret, novos ritus contrariosque ceteris mortalibus indidit. Profana illic omnia quae apud nos sacra, rursum concessa apud illos quae nobis incesta. Effigiem animalis, quo monstrante errorem sitimque depulerant, penetrali sacravere, caeso ariete velut in contumeliam Hammonis; bos quoque immolatur, quoniam<a class="footnoteLink" href="#note_LCL249_178_3" id="target_note_LCL249_178_3"><sup>3</sup></a> Aegyptii Apin colunt. Sue abstinent







</p></section><notes><section class="footnotes"><ul><li class="note" id="note_LCL249_178_1"><a class="footnoteCrossrefLink" href="#target_note_LCL249_178_1" title="Click to highlight in text"><sup class="lineRef">1</sup>sed <span class="italic">dett., Orosius</span>: et <span class="italic">M.</span></a></li><script type="text/javascript">document.getElementById('note_LCL249_178_1').style.display = "none";</script><li class="note" id="note_LCL249_178_2"><a class="footnoteCrossrefLink" href="#target_note_LCL249_178_2" title="Click to highlight in text"><sup class="lineRef">2</sup>praesentes <span class="italic">Orosius</span>: credentes Ì„sentes <span class="italic">M.</span></a></li><script type="text/javascript">document.getElementById('note_LCL249_178_2').style.display = "none";</script><li class="note" id="note_LCL249_178_3"><a class="footnoteCrossrefLink" href="#target_note_LCL249_178_3" title="Click to highlight in text"><sup class="lineRef">3</sup>quoniam <span class="italic">Orellius</span>: <img alt="special character" class="glyph" src="/view/LCL249/figures/LCL249-p178-g1.png"/> <span class="italic">M.</span></a></li><script type="text/javascript">document.getElementById('note_LCL249_178_3').style.display = "none";</script></ul></section></notes></section>