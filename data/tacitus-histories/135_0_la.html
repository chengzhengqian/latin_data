<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
infestavit: manebat admiratio viri et fama, set oderant ut fastiditi.</p>
<p>LXIX. Postero die Vitellius senatus legatione, quam ibi opperiri iusserat, audita transgressus in castra ultro pietatem militum conlaudavit, frementibus auxiliis tantum impunitatis atque adrogantiae legionariis accessisse. Batavorum cohortes, ne quid truculentius auderent,<a class="footnoteLink" href="#note_LCL111_270_1" id="target_note_LCL111_270_1"><sup>1</sup></a> in Germaniam remissae, principium interno simul externoque bello parantibus fatis. Reddita civitatibus Gallorum auxilia, ingens numerus et prima statim defectione inter inania belli adsumptus. Ceterum ut largitionibus adfectae iam<a class="footnoteLink" href="#note_LCL111_270_2" id="target_note_LCL111_270_2"><sup>2</sup></a> imperii opes sufficerent, amputari legionum auxiliorumque numeros iubet vetitis supplementis; et promiscae missiones offerebantur. Exitiabile id rei publicae, ingratum militi, cui eadem munia inter paucos periculaque ac labor crebrius redibant: et vires luxu corrumpebantur, contra veterem disciplinam et instituta maiorum apud quos virtute quam pecunia res Romana melius stetit.</p>
<p>LXX. Inde Vitellius Cremonam flexit et spectato


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_270_1"><a class="footnoteCrossrefLink" href="#target_note_LCL111_270_1" title="Click to highlight in text"><sup class="lineRef">1</sup>audirent <span class="italic">M.</span></a></li><script type="text/javascript">document.getElementById('note_LCL111_270_1').style.display = "none";</script><li class="note" id="note_LCL111_270_2"><a class="footnoteCrossrefLink" href="#target_note_LCL111_270_2" title="Click to highlight in text"><sup class="lineRef">2</sup>iam <span class="italic">Agricola</span>: tam <span class="italic">M.</span></a></li><script type="text/javascript">document.getElementById('note_LCL111_270_2').style.display = "none";</script></ul></section></notes></section>