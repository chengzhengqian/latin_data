<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
veri adfectus venenum, sua cuique utilitas. Etiam si<a class="footnoteLink" href="#note_LCL111_30_1" id="target_note_LCL111_30_1"><sup>1</sup></a> ego ac tu simplicissime inter nos hodie loquimur, ceteri libentius cum fortuna nostra quam nobiscum; nam suadere principi quod oporteat multi laboris, adsentatio erga quemcumque principem sine adfectu peragitur.</p>
<p>XVI. â€œSi immensum imperii corpus stare ac librari sine rectore posset, dignus eram a quo res publica inciperet: nunc eo necessitatis iam pridem ventum est ut nec mea senectus conferre plus populo Romano possit<a class="footnoteLink" href="#note_LCL111_30_2" id="target_note_LCL111_30_2"><sup>2</sup></a> quam bonum successorem, nec tua plus iuventa quam bonum principem. Sub Tiberio et Gaio et Claudio unius familiae quasi hereditas fuimus: loco libertatis erit quod eligi coepimus; et finita Iuliorum Claudiorumque domo optimum quemque adoptio inveniet. Nam generari et nasci a principibus fortuitum, nec ultra aestimatur: adoptandi iudicium integrum et, si velis eligere, consensu monstratur. Sit ante oculos Nero quem longa Caesarum serie tumentem non Vindex cum inermi provincia aut ego cum una legione, sed sua immanitas, sua luxuria cervicibus publicis depulerunt; neque erat adhuc damnati principis exemplum. Nos bello et ab aestimantibus adsciti cum invidia quamvis egregii erimus.


</p></section><notes><section class="footnotes"><ul><li class="note" id="note_LCL111_30_1"><a class="footnoteCrossrefLink" href="#target_note_LCL111_30_1" title="Click to highlight in text"><sup class="lineRef">1</sup>etiam si <span class="italic">Halm</span>: etiam <span class="italic">M.</span></a></li><script type="text/javascript">document.getElementById('note_LCL111_30_1').style.display = "none";</script><li class="note" id="note_LCL111_30_2"><a class="footnoteCrossrefLink" href="#target_note_LCL111_30_2" title="Click to highlight in text"><sup class="lineRef">2</sup>possit <span class="italic">Rhenanus</span>: posset <span class="italic">M.</span></a></li><script type="text/javascript">document.getElementById('note_LCL111_30_2').style.display = "none";</script></ul></section></notes></section>