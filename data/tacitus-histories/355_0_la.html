<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
diebus deditio insecuta est. Nam Cerialis per occultos nuntios Batavis pacem, Civili veniam ostentans, Veledam propinquosque monebat fortunam belli, tot cladibus adversam, opportuno erga populum Romanum merito mutare: caesos Treviros, receptos Ubios, ereptam Batavis patriam; neque aliud Civilis amicitia partum<a class="footnoteLink" href="#note_LCL249_216_1" id="target_note_LCL249_216_1"><sup>1</sup></a> quam vulnera fugas luctus. Exulem eum et extorrem recipientibus oneri, et satis peccavisse quod totiens Rhenum transcenderint. Si quid ultra moliantur, inde iniuriam et culpam, hinc ultionem et deos fore.</p>
<p>XXV. Miscebantur minis promissa; et concussa Transrhenanorum fide inter Batavos quoque sermones orti: non prorogandam ultra ruinam, nec posse ab una natione totius orbis servitium depelli. Quid profectum caede et incendiis legionum nisi ut plures<a class="footnoteLink" href="#note_LCL249_216_2" id="target_note_LCL249_216_2"><sup>2</sup></a> validioresque accirentur? Si Vespasiano bellum navaverint, Vespasianum rerum potiri: sin populum Romanum armis vocent, quotam partem generis humani Batavos esse? Respicerent Raetos Noricosque et ceterorum onera sociorum: sibi non tributa, sed virtutem et viros indici. Proximum id libertati;


</p></section><notes><section class="footnotes"><ul><li class="note" id="note_LCL249_216_1"><a class="footnoteCrossrefLink" href="#target_note_LCL249_216_1" title="Click to highlight in text"><sup class="lineRef">1</sup>partum Ritter: paratum <span class="italic">M.</span></a></li><script type="text/javascript">document.getElementById('note_LCL249_216_1').style.display = "none";</script><li class="note" id="note_LCL249_216_2"><a class="footnoteCrossrefLink" href="#target_note_LCL249_216_2" title="Click to highlight in text"><sup class="lineRef">2</sup>fures <span class="italic">M.</span></a></li><script type="text/javascript">document.getElementById('note_LCL249_216_2').style.display = "none";</script></ul></section></notes></section>