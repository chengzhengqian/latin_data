<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
manu Valentinus insederat, montibus aut Mosella amne saeptum; et addiderat fossas obicesque saxorum. Nec deterruere ea munimenta Romanum ducem quo minus peditem perrumpere iuberet, equitum aciem in collem erigeret,<a class="footnoteLink" href="#note_LCL249_140_1" id="target_note_LCL249_140_1"><sup>1</sup></a> spreto hoste, quem temere collectum haud ita loco iuvari ut non plus suis in virtute foret. Paulum morae in adscensu, dum missilia hostium praevehuntur: ut ventum in manus, deturbati ruinae modo praecipitantur. Et pars equitum aequioribus iugis circumvecta nobilissimos Belgarum, in quis ducem Valentinum, cepit.</p>
<p>LXXII. Cerialis postero die coloniam Trevirorum ingressus est, avido milite eruendae civitatis. Hanc esse Classici, hanc Tutoris patriam; horum scelere clausas caesasque legiones. Quid tantum Cremonam meruisse? Quam e gremio Italiae raptam quia unius noctis moram victoribus attulerit. Stare in confinio Germaniae integram sedem spoliis exercituum et ducum caedibus ovantem. Redigeretur praeda in fiscum: ipsis sufficere ignis et rebellis coloniae ruinas, quibus tot castrorum excidia pensarentur. Cerialis metu<a class="footnoteLink" href="#note_LCL249_140_2" id="target_note_LCL249_140_2"><sup>2</sup></a> infamiae, si licentia saevitiaque imbuere mili-tem




</p></section><notes><section class="footnotes"><ul><li class="note" id="note_LCL249_140_1"><a class="footnoteCrossrefLink" href="#target_note_LCL249_140_1" title="Click to highlight in text"><sup class="lineRef">1</sup>erigeret <span class="italic">b</span>: frigeret <span class="italic">M.</span></a></li><script type="text/javascript">document.getElementById('note_LCL249_140_1').style.display = "none";</script><li class="note" id="note_LCL249_140_2"><a class="footnoteCrossrefLink" href="#target_note_LCL249_140_2" title="Click to highlight in text"><sup class="lineRef">2</sup>ametu <span class="italic">M.</span></a></li><script type="text/javascript">document.getElementById('note_LCL249_140_2').style.display = "none";</script></ul></section></notes></section>