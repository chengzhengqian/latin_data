<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
fama Iovis Ditis: namque et muliebrem effigiem adsistere quam plerique Proserpinam vocent. Sed Ptolemaeus, ut sunt ingenia regum, pronus ad formidinem, ubi securitas rediit, voluptatum quam religionum adpetens neglegere paulatim aliasque ad curas animum vertere, donec eadem<a class="footnoteLink" href="#note_LCL249_164_1" id="target_note_LCL249_164_1"><sup>1</sup></a> species terribilior iam et instantior exitium ipsi regnoque denuntiaret ni iussa patrarentur.<a class="footnoteLink" href="#note_LCL249_164_2" id="target_note_LCL249_164_2"><sup>2</sup></a> Tum legatos et dona Scydrothemidi regi (is tunc Sinopensibus imperitabat) expediri iubet praecipitque<a class="footnoteLink" href="#note_LCL249_164_3" id="target_note_LCL249_164_3"><sup>3</sup></a> navigaturis ut Pythicum Apollinem adeant. Illis mare secundum, sors oraculi haud ambigua: irent simulacrumque patris sui reveherent, sororis relinquerent.</p>
<p>LXXXIV. Ut Sinopen venere, munera preces mandata regis sui Scydrothemidi adlegant. qui diversus<a class="footnoteLink" href="#note_LCL249_164_4" id="target_note_LCL249_164_4"><sup>4</sup></a> animi modo numen pavescere, modo minis adversantis populi terreri; saepe donis promissisque legatorum flectebatur. Atque interim triennio exacto Ptolemaeus non studium, non preces omittere: dignitatem legatorum, numerum navium, auri pondus augebat. Tum minax facies Scydrothemidi offertur ne destinata deo ultra moraretur: cunctantem varia pernicies morbique et manifesta caelestium ira graviorque in dies fatigabat. Advocata contione






</p></section><notes><section class="footnotes"><ul><li class="note" id="note_LCL249_164_1"><a class="footnoteCrossrefLink" href="#target_note_LCL249_164_1" title="Click to highlight in text"><sup class="lineRef">1</sup>caedem <span class="italic">M.</span></a></li><script type="text/javascript">document.getElementById('note_LCL249_164_1').style.display = "none";</script><li class="note" id="note_LCL249_164_2"><a class="footnoteCrossrefLink" href="#target_note_LCL249_164_2" title="Click to highlight in text"><sup class="lineRef">2</sup>paterentur <span class="italic">M.</span></a></li><script type="text/javascript">document.getElementById('note_LCL249_164_2').style.display = "none";</script><li class="note" id="note_LCL249_164_3"><a class="footnoteCrossrefLink" href="#target_note_LCL249_164_3" title="Click to highlight in text"><sup class="lineRef">3</sup>praecepitque <span class="italic">M.</span></a></li><script type="text/javascript">document.getElementById('note_LCL249_164_3').style.display = "none";</script><li class="note" id="note_LCL249_164_4"><a class="footnoteCrossrefLink" href="#target_note_LCL249_164_4" title="Click to highlight in text"><sup class="lineRef">4</sup>diversus <span class="italic">Puteolanus</span>: versus <span class="italic">M.</span></a></li><script type="text/javascript">document.getElementById('note_LCL249_164_4').style.display = "none";</script></ul></section></notes></section>