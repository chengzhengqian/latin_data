<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
hostium urere, vastare, rapere eo atrocius quod nihil usquam provisum adversum metus. Pleni agri, apertae domus; occursantes domini iuxta coniuges et liberos securitate pacis et belli malo circumveniebantur. Maritimas tum Alpis tenebat procurator Marius Maturus. Is concita gente (nec deest iuventus) arcere provinciae finibus Othonianos intendit: sed primo impetu caesi disiectique montani, ut quibus temere collectis, non castra, non ducem noscitantibus, neque in victoria decus esset neque in fuga flagitium.</p>
<p>XIII. Inritatus eo proelio Othonis miles vertit iras in municipium Albintimilium. Quippe in acie nihil praedae, inopes agrestes et vilia arma; nec capi poterant, pernix genus et gnari locorum: sed calamitatibus insontium expleta avaritia. Auxit invidiam praeclaro exemplo femina Ligus, quae filio abdito, cum simul pecuniam occultari milites credidissent eoque per cruciatus interrogarent ubi filium occuleret, uterum ostendens ibi<a class="footnoteLink" href="#note_LCL111_180_1" id="target_note_LCL111_180_1"><sup>1</sup></a> latere respondit, nec ullis deinde terroribus aut morte constantiam vocis egregiae mutavit.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL111_180_1"><a class="footnoteCrossrefLink" href="#target_note_LCL111_180_1" title="Click to highlight in text"><sup class="lineRef">1</sup>ibi <span class="italic">suppl. Ernesti.</span></a></li><script type="text/javascript">document.getElementById('note_LCL111_180_1').style.display = "none";</script></ul></section></notes></section>