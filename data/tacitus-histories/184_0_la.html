<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
praetorianis. Qui ubi excepere pugnam, pellunt hostem, dein pelluntur. Namque Vitelliani tormenta in aggerem viae contulerant ut tela vacuo atque aperto excuterentur, dispersa primo et arbustis sine hostium noxa inlisa. Magnitudine eximia quintae<a class="footnoteLink" href="#note_LCL111_368_1" id="target_note_LCL111_368_1"><sup>1</sup></a> decimae legionis ballista ingentibus saxis hostilem aciem proruebat. Lateque cladem intulisset ni duo milites praeclarum facinus ausi, arreptis e strage scutis ignorati, vincla ac libramenta tormentorum abscidissent. Statim confossi sunt eoque intercidere nomina: de facto haud ambigitur. Neutro inclinaverat fortuna donec adulta nocte luna surgens ostenderet acies falleretque. Sed Flavianis aequior a tergo; hinc maiores equorum virorumque umbrae, et falso, ut in corpora, ictu tela hostium citra cadebant: Vitelliani adverso lumine conlucentes velut ex occulto iaculantibus incauti offerebantur.</p>
<p>XXIV. Igitur Antonius, ubi noscere suos noscique poterat, alios pudore et probris, multos laude et hortatu, omnis spe promissisque accendens, cur resumpsissent<a class="footnoteLink" href="#note_LCL111_368_2" id="target_note_LCL111_368_2"><sup>2</sup></a> arma, Pannonicas legiones interrogabat:


</p></section><notes><section class="footnotes"><ul><li class="note" id="note_LCL111_368_1"><a class="footnoteCrossrefLink" href="#target_note_LCL111_368_1" title="Click to highlight in text"><sup class="lineRef">1</sup>quintae <span class="italic">Lipsius</span>: quartae <span class="italic">M.</span></a></li><script type="text/javascript">document.getElementById('note_LCL111_368_1').style.display = "none";</script><li class="note" id="note_LCL111_368_2"><a class="footnoteCrossrefLink" href="#target_note_LCL111_368_2" title="Click to highlight in text"><sup class="lineRef">2</sup>cur resumpsissent <span class="italic">Lipsius</span>: currari sumpsissent <span class="italic">M.</span></a></li><script type="text/javascript">document.getElementById('note_LCL111_368_2').style.display = "none";</script></ul></section></notes></section>