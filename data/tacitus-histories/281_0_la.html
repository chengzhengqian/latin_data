<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
Vetera obsessis, indomitum militem et ducibus infensum. Plures quam iussum erat profecti palam in agmine fremebant, non se ultra famem, insidias legatorum toleraturos: at qui remanserant, desertos se<a class="footnoteLink" href="#note_LCL249_68_1" id="target_note_LCL249_68_1"><sup>1</sup></a> abducta parte legionum querebantur. Duplex hinc seditio, aliis revocantibus Voculam, aliis redire in castra abnuentibus.</p>
<p>XXXVI. Interim Civilis Vetera circumsedit: Vocula Geldubam atque inde Novaesium concessit, [Civilis capit Geldubam]<a class="footnoteLink" href="#note_LCL249_68_2" id="target_note_LCL249_68_2"><sup>2</sup></a> mox haud procul Novaesio equestri proelio prospere certavit. Sed miles secundis adversisque perinde<a class="footnoteLink" href="#note_LCL249_68_3" id="target_note_LCL249_68_3"><sup>3</sup></a> in exitium ducum accendebatur; et adventu quintanorum quintadecimanorumque auctae legiones donativum exposcunt, comperto pecuniam a Vitellio missam. Nec diu cunctatus Hordeonius nomine Vespasiani dedit, idque praecipuum fuit seditionis alimentum. Effusi in luxum et epulas et nocturnos coetus veterem in Hordeonium iram renovant, nec ullo legatorum tribunorumve obsistere auso (quippe omnem pudorem nox ademerat) protractum e cubili interficiunt. Eadem in Voculam parabantur, nisi servili habitu per tenebras ignoratus evasisset.</p>
<p>XXXVII. Ubi sedato impetu metus rediit, centuriones cum epistulis ad civitates Galliarum misere,



</p></section><notes><section class="footnotes"><ul><li class="note" id="note_LCL249_68_1"><a class="footnoteCrossrefLink" href="#target_note_LCL249_68_1" title="Click to highlight in text"><sup class="lineRef">1</sup>que <span class="italic">M.</span></a></li><script type="text/javascript">document.getElementById('note_LCL249_68_1').style.display = "none";</script><li class="note" id="note_LCL249_68_2"><a class="footnoteCrossrefLink" href="#target_note_LCL249_68_2" title="Click to highlight in text"><sup class="lineRef">2</sup>Civilis capit Geldubam <span class="italic">secl. Urlichs.</span></a></li><script type="text/javascript">document.getElementById('note_LCL249_68_2').style.display = "none";</script><li class="note" id="note_LCL249_68_3"><a class="footnoteCrossrefLink" href="#target_note_LCL249_68_3" title="Click to highlight in text"><sup class="lineRef">3</sup>proinde <span class="italic">M.</span></a></li><script type="text/javascript">document.getElementById('note_LCL249_68_3').style.display = "none";</script></ul></section></notes></section>