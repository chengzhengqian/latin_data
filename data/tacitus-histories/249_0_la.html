<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
antea petulantia desideraretur. Duces partium accendendo<a class="footnoteLink" href="#note_LCL249_4_1" id="target_note_LCL249_4_1"><sup>1</sup></a> civili bello acres, temperandae victoriae impares, quippe inter<a class="footnoteLink" href="#note_LCL249_4_2" id="target_note_LCL249_4_2"><sup>2</sup></a> turbas et discordias pessimo cuique plurima vis, pax et quies bonis artibus indigent.</p>
<p>II. Nomen sedemque Caesaris Domitianus acceperat, nondum ad curas intentus, sed stupris et adulteriis filium principis agebat. Praefectura praetorii penes Arrium Varum, summa potentiae in Primo Antonio. Is pecuniam familiamque e principis domo quasi Cremonensem praedam rapere: ceteri modestia vel ignobilitate ut in bello obscuri, ita praemiorum expertes. Civitas pavida et servitio parata occupari redeuntem Tarracina L. Vitellium cum cohortibus extinguique reliqua belli postulabat: praemissi Ariciam equites, agmen legionum intra Bovillas stetit. Nec cunctatus est Vitellius seque et cohortis arbitrio victoris permittere, et miles infelicia arma haud minus ira quam metu abiecit. Longus deditorum ordo saeptus armatis per urbem incessit, nemo supplici vultu, sed tristes et truces et adversum plausus ac lasciviam insultantis vulgi immobiles. Paucos erumpere ausos circumiecti oppressere;<a class="footnoteLink" href="#note_LCL249_4_3" id="target_note_LCL249_4_3"><sup>3</sup></a> ceteri in custodiam conditi, nihil quisquam locutus






</p></section><notes><section class="footnotes"><ul><li class="note" id="note_LCL249_4_1"><a class="footnoteCrossrefLink" href="#target_note_LCL249_4_1" title="Click to highlight in text"><sup class="lineRef">1</sup>aecendo <span class="italic">M.</span></a></li><script type="text/javascript">document.getElementById('note_LCL249_4_1').style.display = "none";</script><li class="note" id="note_LCL249_4_2"><a class="footnoteCrossrefLink" href="#target_note_LCL249_4_2" title="Click to highlight in text"><sup class="lineRef">2</sup>inter <span class="italic">Wurm</span>: in <span class="italic">M.</span></a></li><script type="text/javascript">document.getElementById('note_LCL249_4_2').style.display = "none";</script><li class="note" id="note_LCL249_4_3"><a class="footnoteCrossrefLink" href="#target_note_LCL249_4_3" title="Click to highlight in text"><sup class="lineRef">3</sup>oppressere <span class="italic">Faernus</span>: pressure <span class="italic">M.</span></a></li><script type="text/javascript">document.getElementById('note_LCL249_4_3').style.display = "none";</script></ul></section></notes></section>