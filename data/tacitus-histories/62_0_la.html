<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
postea civitatis gratiam obtinuit, consulari matrimonio subnixa et apud Galbam Othonem Vitellium inlaesa, mox potens pecunia et orbitate, quae bonis malisque temporibus iuxta valent.</p>
<p>LXXIV. Crebrae interim et muliebribus blandimentis infectae ab Othone ad Vitellium epistulae<a class="footnoteLink" href="#note_LCL111_124_1" id="target_note_LCL111_124_1"><sup>1</sup></a> offerebant<a class="footnoteLink" href="#note_LCL111_124_2" id="target_note_LCL111_124_2"><sup>2</sup></a> pecuniam et gratiam et quemcumque<a class="footnoteLink" href="#note_LCL111_124_3" id="target_note_LCL111_124_3"><sup>3</sup></a> e<a class="footnoteLink" href="#note_LCL111_124_4" id="target_note_LCL111_124_4"><sup>4</sup></a> quietis locis prodigae vitae legisset. Paria Vitellius ostentabat, primo mollius, stulta utrimque et indecora simulatione, mox quasi rixantes stupra ac flagitia in vicem obiectavere, neuter falso. Otho, revocatis quos Galba miserat legatis, rursus ad utrumque Germanicum exercitum et ad legionem Italicam easque quae Lugduni agebant copias specie senatus misit. Legati apud Vitellium remansere, promptius quam ut retenti viderentur; praetoriani, quos per simulationem officii legatis Otho adiunxerat, remissi antequam legionibus miscerentur. Addidit epistulas<a class="footnoteLink" href="#note_LCL111_124_5" id="target_note_LCL111_124_5"><sup>5</sup></a> Fabius Valens nomine Germanici exercitus ad praetorias et urbanas cohortis de viribus partium magnificas et concordiam offerentis; increpabat ultro quod tanto ante traditum Vitellio imperium ad Othonem vertissent.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL111_124_1"><a class="footnoteCrossrefLink" href="#target_note_LCL111_124_1" title="Click to highlight in text"><sup class="lineRef">1</sup>epulae <span class="italic">a b.</span></a></li><script type="text/javascript">document.getElementById('note_LCL111_124_1').style.display = "none";</script><li class="note" id="note_LCL111_124_2"><a class="footnoteCrossrefLink" href="#target_note_LCL111_124_2" title="Click to highlight in text"><sup class="lineRef">2</sup>offerebant <span class="italic">Rhenanus</span>: offerebantur <span class="italic">a b.</span></a></li><script type="text/javascript">document.getElementById('note_LCL111_124_2').style.display = "none";</script><li class="note" id="note_LCL111_124_3"><a class="footnoteCrossrefLink" href="#target_note_LCL111_124_3" title="Click to highlight in text"><sup class="lineRef">3</sup>quaecunque <span class="italic">a b.</span></a></li><script type="text/javascript">document.getElementById('note_LCL111_124_3').style.display = "none";</script><li class="note inline" id="note_LCL111_124_4"><a class="footnoteCrossrefLink" href="#target_note_LCL111_124_4" title="Click to highlight in text"><sup class="lineRef">4</sup>e <span class="italic">add. Madvig.</span></a></li><script type="text/javascript">document.getElementById('note_LCL111_124_4').style.display = "none";</script><li class="note" id="note_LCL111_124_5"><a class="footnoteCrossrefLink" href="#target_note_LCL111_124_5" title="Click to highlight in text"><sup class="lineRef">5</sup>epulas <span class="italic">a b.</span></a></li><script type="text/javascript">document.getElementById('note_LCL111_124_5').style.display = "none";</script></ul></section></notes></section>