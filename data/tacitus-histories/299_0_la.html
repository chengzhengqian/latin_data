<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
praefectum alae Trevirorum. Classicus nobilitate opibusque ante alios: regium illi genus et pace belloque clara origo, ipse e maioribus suis hostis populi Romani quam socios<a class="footnoteLink" href="#note_LCL249_104_1" id="target_note_LCL249_104_1"><sup>1</sup></a> iactabat. Miscuere sese Iulius Tutor et Iulius Sabinus, hic Trevir, hic Lingonus, Tutor ripae Rheni a Vitellio praefectus; Sabinum super insitam vanitatem falsae stirpis gloria incendebat: proaviam suam divo Iulio per Gallias bellanti corpore atque adulterio placuisse. Hi secretis sermonibus animos ceterorum scrutati,<a class="footnoteLink" href="#note_LCL249_104_2" id="target_note_LCL249_104_2"><sup>2</sup></a> ubi quos idoneos rebantur conscientia obstrinxere, in colonia Agrippinensi in domum privatam conveniunt; nam publice civitas talibus inceptis abhorrebat; ac tamen interfuere quidam Ubiorum Tungrorumque. Sed plurima vis penes Treviros ac Lingonas, nec tulere moras consultandi. Certatim proclamant furere discordiis populum Romanum, caesas legiones, vastatam Italiam, capi cum maxime urbem, omnis exercitus suis quemque bellis distineri: si Alpes praesidiis firmentur, coalita libertate disceptaturas<a class="footnoteLink" href="#note_LCL249_104_3" id="target_note_LCL249_104_3"><sup>3</sup></a> Gallias quem virium suarum terminum velint.</p>
<p>LVI. Haec dicta pariter probataque: de reliquiis Vitelliani exercitus dubitavere. Plerique inter-ficiendos






</p></section><notes><section class="footnotes"><ul><li class="note" id="note_LCL249_104_1"><a class="footnoteCrossrefLink" href="#target_note_LCL249_104_1" title="Click to highlight in text"><sup class="lineRef">1</sup>socios <span class="italic">Mercerus</span>: socius <span class="italic">M.</span></a></li><script type="text/javascript">document.getElementById('note_LCL249_104_1').style.display = "none";</script><li class="note" id="note_LCL249_104_2"><a class="footnoteCrossrefLink" href="#target_note_LCL249_104_2" title="Click to highlight in text"><sup class="lineRef">2</sup>scrutati <span class="italic">Pichena</span>: scrutari <span class="italic">M.</span></a></li><script type="text/javascript">document.getElementById('note_LCL249_104_2').style.display = "none";</script><li class="note" id="note_LCL249_104_3"><a class="footnoteCrossrefLink" href="#target_note_LCL249_104_3" title="Click to highlight in text"><sup class="lineRef">3</sup>disceptaturas <span class="italic">Victorius</span>: discepras <span class="italic">M.</span></a></li><script type="text/javascript">document.getElementById('note_LCL249_104_3').style.display = "none";</script></ul></section></notes></section>