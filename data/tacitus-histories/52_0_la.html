<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
destinavit: Fabius Valens adlicere vel, si abnuerent,<a class="footnoteLink" href="#note_LCL111_104_1" id="target_note_LCL111_104_1"><sup>1</sup></a> vastare Gallias et Cottianis Alpibus Italiam inrumpere, Caecina propiore transitu Poeninis<a class="footnoteLink" href="#note_LCL111_104_2" id="target_note_LCL111_104_2"><sup>2</sup></a> iugis degredi iussus. Valenti inferioris exercitus electi cum aquila quintae legionis et cohortibus alisque, ad quadraginta milia armatorum data; triginta milia Caecina e superiore Germania ducebat, quorum robur legio unaetvicensima<a class="footnoteLink" href="#note_LCL111_104_3" id="target_note_LCL111_104_3"><sup>3</sup></a> fuit. Addita utrique Germanorum auxilia, e quibus Vitellius suas quoque copias supplevit, tota mole belli secuturus.</p>
<p>LXII. Mira inter<a class="footnoteLink" href="#note_LCL111_104_4" id="target_note_LCL111_104_4"><sup>4</sup></a> exercitum imperatoremque diversitas: instare miles, arma poscere, dum Galliae trepident, dum Hispaniae cunctentur: non obstare hiemem neque ignavae pacis moras: invadendam Italiam, occupandam urbem; nihil in discordiis civilibus<a class="footnoteLink" href="#note_LCL111_104_5" id="target_note_LCL111_104_5"><sup>5</sup></a> festinatione tutius, ubi facto magis quam consulto opus esset. Torpebat Vitellius et fortunam principatus inerti luxu ac prodigis epulis praesumebat, medio diei temulentus et sagina gravis, cum tamen ardor et vis militum ultro ducis munia implebat, ut si adesset imperator et strenuis vel ignavis spem metumve adderet. Instructi intentique signum profectionis exposcunt. Nomen Germanici





<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_104_1"><a class="footnoteCrossrefLink" href="#target_note_LCL111_104_1" title="Click to highlight in text"><sup class="lineRef">1</sup>abnuerent <span class="italic">Rhenanus</span>: abnuerint <span class="italic">M.</span></a></li><script type="text/javascript">document.getElementById('note_LCL111_104_1').style.display = "none";</script><li class="note" id="note_LCL111_104_2"><a class="footnoteCrossrefLink" href="#target_note_LCL111_104_2" title="Click to highlight in text"><sup class="lineRef">2</sup>Poeninus <span class="italic">Rhenanus</span>: paennis <span class="italic">M.</span></a></li><script type="text/javascript">document.getElementById('note_LCL111_104_2').style.display = "none";</script><li class="note" id="note_LCL111_104_3"><a class="footnoteCrossrefLink" href="#target_note_LCL111_104_3" title="Click to highlight in text"><sup class="lineRef">3</sup>una et vicesima <span class="italic">codd. det. et ed. pr</span>.: una prima et vicensima <span class="italic">M.</span></a></li><script type="text/javascript">document.getElementById('note_LCL111_104_3').style.display = "none";</script><li class="note" id="note_LCL111_104_4"><a class="footnoteCrossrefLink" href="#target_note_LCL111_104_4" title="Click to highlight in text"><sup class="lineRef">4</sup>mirante <span class="italic">M.</span></a></li><script type="text/javascript">document.getElementById('note_LCL111_104_4').style.display = "none";</script><li class="note inline" id="note_LCL111_104_5"><a class="footnoteCrossrefLink" href="#target_note_LCL111_104_5" title="Click to highlight in text"><sup class="lineRef">5</sup>vilibus <span class="italic">M.</span></a></li><script type="text/javascript">document.getElementById('note_LCL111_104_5').style.display = "none";</script></ul></section></notes></section>