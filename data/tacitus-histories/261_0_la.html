<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
hostilia ausus Gaianarum expeditionum ludibrium impune spreverat. Igitur ipso rebellis familiae nomine placuit impositusque scuto more gentis et sustinentium umeris vibratus dux deligitur. Statimque accitis Frisiis (transrhenana gens est) duarum cohortium hiberna proxima Oceano<a class="footnoteLink" href="#note_LCL249_28_1" id="target_note_LCL249_28_1"><sup>1</sup></a> inrumpit. Nec providerant<a class="footnoteLink" href="#note_LCL249_28_2" id="target_note_LCL249_28_2"><sup>2</sup></a> impetum hostium milites, nec, si providissent, satis virium ad arcendum erat: capta igitur ac direpta castra. Dein vagos et pacis modo effusos lixas negotiatoresque Romanos invadunt. Simul excidiis castellorum imminebant, quae a praefectis cohortium incensa sunt, quia defendi nequibant. Signa vexillaque et quod militum in superiorem insulae partem congregantur, duce Aquilio primipilari, nomen magis exercitus quam robur: quippe viribus cohortium abductis Vitellius e proximis Nerviorum Germanorumque pagis segnem numerum armis oneraverat.</p>
<p>XVI. Civilis dolo grassandum ratus incusavit ultro praefectos quod castella deseruissent: se cum cohorte, cui praeerat, Canninefatem tumultum compressurum, illi sua quisque hiberna repeterent. Subesse fraudem consilio et dispersas cohortis facilius opprimi, nec Brinnonem ducem eius belli, sed






</p></section><notes><section class="footnotes"><ul><li class="note" id="note_LCL249_28_1"><a class="footnoteCrossrefLink" href="#target_note_LCL249_28_1" title="Click to highlight in text"><sup class="lineRef">1</sup>proxima (proximo <span class="italic">M</span><sup>1</sup>) occupata oceano <span class="italic">M</span>: occupata <span class="italic">secl. Urlichs, Nov√°k.</span></a></li><script type="text/javascript">document.getElementById('note_LCL249_28_1').style.display = "none";</script><li class="note" id="note_LCL249_28_2"><a class="footnoteCrossrefLink" href="#target_note_LCL249_28_2" title="Click to highlight in text"><sup class="lineRef">2</sup>providerant <span class="italic">ed. Spirensis</span>: praeviderant <span class="italic">M.</span></a></li><script type="text/javascript">document.getElementById('note_LCL249_28_2').style.display = "none";</script></ul></section></notes></section>