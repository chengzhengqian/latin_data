<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
sine iudicio donaret sua, largiretur aliena; simul aviditate imperitandi<a class="footnoteLink" href="#note_LCL111_90_1" id="target_note_LCL111_90_1"><sup>1</sup></a> ipsa vitia pro virtutibus interpretabantur. Multi in utroque exercitu sicut modesti quietique ita mali et strenui. Sed profusa cupidine et insigni temeritate legati legionum Alienus Caecina et Fabius Valens; e quibus Valens infensus Galbae, tamquam detectam a se Verginii cunctationem, oppressa Capitonis consilia ingrate tulisset, instigare Vitellium, ardorem militum ostentans: ipsum celebri ubique fama, nullam in Flacco Hordeonio moram; adfore Britanniam, secutura Germanorum auxilia: male fidas provincias, precarium seni imperium et brevi transiturum: panderet modo sinum et venienti Fortunae occurreret. Merito dubitasse Verginium equestri familia, ignoto patre, imparem si recepisset imperium, tutum si recusasset: Vitellio tris patris consulatus, censuram, collegium Caesaris et imponere iam pridem imperatoris dignationem et auferre privati securitatem. Quatiebatur his segne ingenium ut concupisceret magis quam ut speraret.</p>
<p>LIII. At in superiore Germania Caecina, decorus<a class="footnoteLink" href="#note_LCL111_90_2" id="target_note_LCL111_90_2"><sup>2</sup></a> iuventa, corpore ingens, animi immodicus, scito<a class="footnoteLink" href="#note_LCL111_90_3" id="target_note_LCL111_90_3"><sup>3</sup></a> sermone,



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_90_1"><a class="footnoteCrossrefLink" href="#target_note_LCL111_90_1" title="Click to highlight in text"><sup class="lineRef">1</sup>imperitandi <span class="italic">Fisher</span>: imperandi <span class="italic">M.</span></a></li><script type="text/javascript">document.getElementById('note_LCL111_90_1').style.display = "none";</script><li class="note" id="note_LCL111_90_2"><a class="footnoteCrossrefLink" href="#target_note_LCL111_90_2" title="Click to highlight in text"><sup class="lineRef">2</sup>decorus <span class="italic">Baiter</span>: decori <span class="italic">M.</span></a></li><script type="text/javascript">document.getElementById('note_LCL111_90_2').style.display = "none";</script><li class="note" id="note_LCL111_90_3"><a class="footnoteCrossrefLink" href="#target_note_LCL111_90_3" title="Click to highlight in text"><sup class="lineRef">3</sup>scito <span class="italic">Lipsius</span>: cito <span class="italic">M.</span></a></li><script type="text/javascript">document.getElementById('note_LCL111_90_3').style.display = "none";</script></ul></section></notes></section>