<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
legatosque qui descivisse a Galba superiorem exercitum nuntiarent: proinde aut bellandum adversus desciscentis aut, si concordia et pax placeat, faciendum imperatorem: et minore discrimine sumi principem quam quaeri.</p>
<p>LVII. Proxima legionis primae hiberna erant et promptissimus e legatis Fabius Valens. Is die postero coloniam Agrippinensem cum equitibus legionis auxiliariorumque ingressus<a class="footnoteLink" href="#note_LCL111_98_1" id="target_note_LCL111_98_1"><sup>1</sup></a> imperatorem Vitellium consalutavit. Secutae ingenti certamine eiusdem provinciae legiones; et superior exercitus, speciosis senatus populique Romani nominibus relictis, tertium nonas Ianuarias Vitellio accessit: scires illum priore biduo non penes rem publicam fuisse. Ardorem exercituum Agrippinenses, Treviri, Lingones aequabant, auxilia equos, arma pecuniam offerentes, ut quisque corpore opibus ingenio validus.<a class="footnoteLink" href="#note_LCL111_98_2" id="target_note_LCL111_98_2"><sup>2</sup></a> Nec principes modo coloniarum aut castrorum, quibus praesentia ex affluenti et parta victoria magnae spes, sed manipuli quoque et gregarius miles viatica sua et balteos phalerasque, insignia armorum argento decora, loco pecuniae tradebant, instinctu et impetu et avaritia.</p>
<p>LVIII. Igitur laudata militum alacritate Vitellius ministeria principatus per libertos agi solita in equites Romanos disponit, vacationes centurionibus et fisco


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_98_1"><a class="footnoteCrossrefLink" href="#target_note_LCL111_98_1" title="Click to highlight in text"><sup class="lineRef">1</sup>gressus <span class="italic">M.</span></a></li><script type="text/javascript">document.getElementById('note_LCL111_98_1').style.display = "none";</script><li class="note inline" id="note_LCL111_98_2"><a class="footnoteCrossrefLink" href="#target_note_LCL111_98_2" title="Click to highlight in text"><sup class="lineRef">2</sup>validis <span class="italic">M.</span></a></li><script type="text/javascript">document.getElementById('note_LCL111_98_2').style.display = "none";</script></ul></section></notes></section>