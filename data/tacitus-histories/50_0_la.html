<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
numerat, saevitiam militum plerosque ad poenam exposcentium saepius adprobat, raro<a class="footnoteLink" href="#note_LCL111_100_1" id="target_note_LCL111_100_1"><sup>1</sup></a> simulatione vinculorum frustratur. Pompeius Propinquus procurator Belgicae statim interfectus; Iulium Burdonem Germanicae classis praefectum astu subtraxit. Exarserat in eum iracundia exercitus tamquam crimen ac mox insidias Fonteio Capitoni struxisset. Grata erat memoria Capitonis, et apud saevientis occidere palam, ignoscere non nisi fallendo licebat: ita in custodia habitus et post victoriam demum, stratis<a class="footnoteLink" href="#note_LCL111_100_2" id="target_note_LCL111_100_2"><sup>2</sup></a> iam militum odiis, dimissus est. Interim ut piaculum obicitur centurio Crispinus. Sanguine Capitonis se<a class="footnoteLink" href="#note_LCL111_100_3" id="target_note_LCL111_100_3"><sup>3</sup></a> cruentaverat eoque et postulantibus manifestior et punienti vilior fuit.</p>
<p>LIX. Iulius deinde Civilis periculo exemptus, praepotens inter Batavos, ne supplicio eius ferox gens alienaretur. Et erant in civitate Lingonum octo Batavorum cohortes, quartae decimae legionis auxilia, tum discordia temporum a legione digressae, prout inclinassent, grande momentum sociae aut adversae. Nonium, Donatium, Romilium, Calpurnium centuriones, de quibus supra rettulimus, occidi



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_100_1"><a class="footnoteCrossrefLink" href="#target_note_LCL111_100_1" title="Click to highlight in text"><sup class="lineRef">1</sup>raro <span class="italic">Jacob</span>: paro <span class="italic">M.</span></a></li><script type="text/javascript">document.getElementById('note_LCL111_100_1').style.display = "none";</script><li class="note inline" id="note_LCL111_100_2"><a class="footnoteCrossrefLink" href="#target_note_LCL111_100_2" title="Click to highlight in text"><sup class="lineRef">2</sup>statis <span class="italic">M.</span></a></li><script type="text/javascript">document.getElementById('note_LCL111_100_2').style.display = "none";</script><li class="note" id="note_LCL111_100_3"><a class="footnoteCrossrefLink" href="#target_note_LCL111_100_3" title="Click to highlight in text"><sup class="lineRef">3</sup>se <span class="italic">add. I. Gronovius.</span></a></li><script type="text/javascript">document.getElementById('note_LCL111_100_3').style.display = "none";</script></ul></section></notes></section>