<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
omnem saevitiam ac libidinem ius regium servili ingenio exercuit, Drusilla Cleopatrae et Antonii nepte in matrimonium accepta, ut eiusdem Antonii Felix progener, Claudius nepos esset.</p>
<p>X. Duravit tamen patientia Iudaeis usque ad Gessium Florum procuratorem: sub eo bellum ortum. Et comprimere coeptantem Cestium Gallum Syriae legatum varia proelia ac saepius adversa excepere. Qui ubi fato aut taedio occidit, missu Neronis Vespasianus fortuna famaque et egregiis ministris intra<a class="footnoteLink" href="#note_LCL249_192_1" id="target_note_LCL249_192_1"><sup>1</sup></a> duas aestates cuncta camporum omnisque praeter Hierosolyma urbis victore exercitu tenebat. Proximus annus civili bello intentus quantum ad Iudaeos per otium transiit. Pace per Italiam parta<a class="footnoteLink" href="#note_LCL249_192_2" id="target_note_LCL249_192_2"><sup>2</sup></a> et externae curae rediere:<a class="footnoteLink" href="#note_LCL249_192_3" id="target_note_LCL249_192_3"><sup>3</sup></a> augebat iras quod soli Iudaei non cessissent; simul manere apud exercitus Titum ad omnis principatus novi eventus casusve utile<a class="footnoteLink" href="#note_LCL249_192_4" id="target_note_LCL249_192_4"><sup>4</sup></a> videbatur.</p>
<p>XI. Igitur castris, uti diximus, ante moenia Hierosolymorum positis instructas legiones ostentavit: Iudaei sub ipsos muros struxere aciem, rebus secundis longius ausuri et, si pellerentur, parato perfugio. Missus in eos eques cum expeditis cohortibus ambigue certavit; mox cessere hostes et sequentibus diebus crebra pro portis proelia serebant, donec







</p></section><notes><section class="footnotes"><ul><li class="note" id="note_LCL249_192_1"><a class="footnoteCrossrefLink" href="#target_note_LCL249_192_1" title="Click to highlight in text"><sup class="lineRef">1</sup>intra <span class="italic">Rhenanus</span>: inter <span class="italic">M.</span></a></li><script type="text/javascript">document.getElementById('note_LCL249_192_1').style.display = "none";</script><li class="note" id="note_LCL249_192_2"><a class="footnoteCrossrefLink" href="#target_note_LCL249_192_2" title="Click to highlight in text"><sup class="lineRef">2</sup>parta <span class="italic">codd. dett.</span>; parata <span class="italic">M.</span></a></li><script type="text/javascript">document.getElementById('note_LCL249_192_2').style.display = "none";</script><li class="note" id="note_LCL249_192_3"><a class="footnoteCrossrefLink" href="#target_note_LCL249_192_3" title="Click to highlight in text"><sup class="lineRef">3</sup>redire <span class="italic">M.</span></a></li><script type="text/javascript">document.getElementById('note_LCL249_192_3').style.display = "none";</script><li class="note" id="note_LCL249_192_4"><a class="footnoteCrossrefLink" href="#target_note_LCL249_192_4" title="Click to highlight in text"><sup class="lineRef">4</sup>utili <span class="italic">M</span>, utilis <span class="italic">corr. M</span><sup>1</sup>.</a></li><script type="text/javascript">document.getElementById('note_LCL249_192_4').style.display = "none";</script></ul></section></notes></section>