<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
patientiaeque documentum fuere, donec egregiam laudem fine turpi macularent, missis ad Civilem legatis vitam orantes. Neque ante preces admissae quam in verba Galliarum iurarent: tum pactus praedam castrorum dat custodes qui pecuniam calones sarcinas retentarent atque<a class="footnoteLink" href="#note_LCL249_116_1" id="target_note_LCL249_116_1"><sup>1</sup></a> ipsos levis abeuntis prosequerentur. Ad quintum ferme<a class="footnoteLink" href="#note_LCL249_116_2" id="target_note_LCL249_116_2"><sup>2</sup></a> lapidem coorti Germani incautum agmen adgrediuntur. Pugnacissimus quisque in vestigio, multi palantes occubuere: ceteri retro in castra perfugiunt, querente sane Civile et increpante Germanos tamquam fidem per scelus abrumperent. Simulata ea fuerint an retinere saevientis nequiverit, parum adfirmatur. Direptis castris faces iniciunt, cunctosque qui proelio superfuerant incendium hausit.</p>
<p>LXI. Civilis barbaro voto post coepta adversus Romanos arma propexum rutilatumque crinem patrata demum caede legionum deposuit; et ferebatur parvulo filio quosdam captivorum sagittis iaculisque puerilibus figendos obtulisse. Ceterum neque se neque quemquam Batavum in verba Galliarum adegit, fisus Germanorum opibus et, si certandum adversus Gallos de possessione rerum





</p></section><notes><section class="footnotes"><ul><li class="note" id="note_LCL249_116_1"><a class="footnoteCrossrefLink" href="#target_note_LCL249_116_1" title="Click to highlight in text"><sup class="lineRef">1</sup>atque <span class="italic">Pichena</span>: atqui <span class="italic">M.</span></a></li><script type="text/javascript">document.getElementById('note_LCL249_116_1').style.display = "none";</script><li class="note" id="note_LCL249_116_2"><a class="footnoteCrossrefLink" href="#target_note_LCL249_116_2" title="Click to highlight in text"><sup class="lineRef">2</sup>ferme <span class="italic">WÃ¶lfflin</span>: fere <span class="italic">M.</span></a></li><script type="text/javascript">document.getElementById('note_LCL249_116_2').style.display = "none";</script></ul></section></notes></section>