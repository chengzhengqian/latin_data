<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
potius eius vita famaque inclinat, ut conscius sceleris fuerit cuius causa erat. Ante aedem divi Iulii iacuit primo ictu in poplitem, mox ab Iulio Caro<a class="footnoteLink" href="#note_LCL111_72_1" id="target_note_LCL111_72_1"><sup>1</sup></a> legionario milite in utrumque latus transverberatus.</p>
<p>XLIII. Insignem illa die virum Sempronium Densum aetas nostra vidit. Centurio is praetoriae cohortis, a Galba custodiae Pisonis<a class="footnoteLink" href="#note_LCL111_72_2" id="target_note_LCL111_72_2"><sup>2</sup></a> additus, stricto pugione occurrens armatis et scelus exprobrans ac modo manu modo voce vertendo in se percussores quamquam vulnerato Pisoni effugium dedit. Piso in aedem Vestae pervasit, exceptusque misericordia publici servi et contubernio eius abditus non religione nec caerimoniis sed latebra imminens exitium differebat, cum advenere missu Othonis nominatim in caedem eius ardentis Sulpicius Florus e Britannicis cohortibus, nuper a Galba civitate donatus, et Statius Murcus speculator, a quibus protractus Piso in foribus templi trucidatur.</p>
<p>XLIV. Nullam caedem Otho maiore laetitia excepisse, nullum caput tam insatiabilibus oculis perlustrasse dicitur, seu tum primum levata omni sollicitudine mens vacare gaudio coeperat, seu recordatio maiestatis in Galba, amicitiae in Tito Vinio quamvis immitem animum imagine tristi confuderat,


</p></section><notes><section class="footnotes"><ul><li class="note" id="note_LCL111_72_1"><a class="footnoteCrossrefLink" href="#target_note_LCL111_72_1" title="Click to highlight in text"><sup class="lineRef">1</sup>Caro <span class="italic">Rhenanus</span>: cario M.</a></li><script type="text/javascript">document.getElementById('note_LCL111_72_1').style.display = "none";</script><li class="note" id="note_LCL111_72_2"><a class="footnoteCrossrefLink" href="#target_note_LCL111_72_2" title="Click to highlight in text"><sup class="lineRef">2</sup>a galbae c. a pisonis <span class="italic">M,</span></a></li><script type="text/javascript">document.getElementById('note_LCL111_72_2').style.display = "none";</script></ul></section></notes></section>