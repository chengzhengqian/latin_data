<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
cohortis et alam, cui Sebosianae nomen, ad Forum Alieni ponte iuncto consedisse. Placuit occasio invadendi incuriosos; nam id quoque nuntiabatur. Luce prima inermos plerosque oppressere. Praedictum ut paucis interfectis ceteros pavore ad mutandam fidem cogerent. Et fuere qui se statim dederent: plures abrupto ponte instanti hosti viam abstulerunt. Principia belli secundum Flavianos data.<a class="footnoteLink" href="#note_LCL111_338_1" id="target_note_LCL111_338_1"><sup>1</sup></a></p>
<p>VII. Vulgata victoria legiones septima Galbiana, tertia decima Gemina cum Vedio Aquila legato Patavium alacres veniunt. Ibi pauci dies ad requiem sumpti, et Minicius Iustus praefectus castrorum legionis septimae, quia adductius quam civili bello imperitabat, subtractus militum irae ad Vespasianum missus est. Desiderata diu res interpretatione gloriaque in<a class="footnoteLink" href="#note_LCL111_338_2" id="target_note_LCL111_338_2"><sup>2</sup></a> maius accipitur, postquam Galbae imagines discordia temporum subversas in omnibus municipiis recoli iussit Antonius, decorum pro causa ratus, si placere Galbae principatus et partes revirescere crederentur.</p>
<p>VIII. Quaesitum inde quae sedes bello legeretur.


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_338_1"><a class="footnoteCrossrefLink" href="#target_note_LCL111_338_1" title="Click to highlight in text"><sup class="lineRef">1</sup>Principia (pâ€™rincipia) . . . data (datae) <span class="italic">huc transtulit Nipperdey ex c.</span> 7 <span class="italic">ubi haec verba</span> vulgata victoria <span class="italic">sequuntur.</span></a></li><script type="text/javascript">document.getElementById('note_LCL111_338_1').style.display = "none";</script><li class="note" id="note_LCL111_338_2"><a class="footnoteCrossrefLink" href="#target_note_LCL111_338_2" title="Click to highlight in text"><sup class="lineRef">2</sup>in <span class="italic">om. M.</span></a></li><script type="text/javascript">document.getElementById('note_LCL111_338_2').style.display = "none";</script></ul></section></notes></section>