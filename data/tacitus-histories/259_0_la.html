<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
amicitiam studiumque partium praetendit, missis sane ad eum Primi Antonii litteris, quibus avertere accita <span class="italic">a</span><a class="footnoteLink" href="#note_LCL249_24_1" id="target_note_LCL249_24_1"><sup>1</sup></a> Vitellio auxilia et tumultus Germanici specie retentare legiones iubebatur. Eadem Hordeonius Flaccus praesens monuerat, inclinato in Vespasianum animo et rei publicae cura, cui excidium adventabat, si redintegratum bellum et tot armatorum milia Italiam inrupissent.</p>
<p>XIV. Igitur Civilis desciscendi certus, occultato interim altiore consilio, cetera ex eventu iudicaturus, novare res hoc modo coepit. Iussu Vitellii Batavorum iuventus ad dilectum vocabatur, quem suapte natura gravem onerabant ministri avaritia ac luxu, senes aut invalidos conquirendo, quos pretio dimitterent: rursus impubes et<a class="footnoteLink" href="#note_LCL249_24_2" id="target_note_LCL249_24_2"><sup>2</sup></a> forma conspicui (et est plerisque procera pueritia) ad stuprum trahebantur. Hinc invidia, et compositae<a class="footnoteLink" href="#note_LCL249_24_3" id="target_note_LCL249_24_3"><sup>3</sup></a> seditionis auctores perpulere ut dilectum abnuerent. Civilis primores gentis et promptissimos vulgi specie epularum sacrum in nemus vocatos, ubi nocte ac laetitia incaluisse videt, a laude gloriaque gentis orsus iniurias et raptus et cetera servitii mala enumerat: neque enim societatem, ut olim, sed tamquam mancipia haberi:





</p></section><notes><section class="footnotes"><ul><li class="note" id="note_LCL249_24_1"><a class="footnoteCrossrefLink" href="#target_note_LCL249_24_1" title="Click to highlight in text"><sup class="lineRef">1</sup>a <span class="italic">codd. dett., Halm.</span></a></li><script type="text/javascript">document.getElementById('note_LCL249_24_1').style.display = "none";</script><li class="note" id="note_LCL249_24_2"><a class="footnoteCrossrefLink" href="#target_note_LCL249_24_2" title="Click to highlight in text"><sup class="lineRef">2</sup>impubes et <span class="italic">Halm</span>: impubes sed <span class="italic">M.</span></a></li><script type="text/javascript">document.getElementById('note_LCL249_24_2').style.display = "none";</script><li class="note" id="note_LCL249_24_3"><a class="footnoteCrossrefLink" href="#target_note_LCL249_24_3" title="Click to highlight in text"><sup class="lineRef">3</sup>compositae <span class="italic">codd. dett., Halm</span>: compositi <span class="italic">M.</span></a></li><script type="text/javascript">document.getElementById('note_LCL249_24_3').style.display = "none";</script></ul></section></notes></section>