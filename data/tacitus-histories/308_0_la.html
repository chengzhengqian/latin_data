<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
memoria flexit, quod filium eius primo rerum motu in colonia Agrippinensi deprehensum honorata custodia habuerant.<a class="footnoteLink" href="#note_LCL249_122_1" id="target_note_LCL249_122_1"><sup>1</sup></a> Sed Transrhenanis gentibus invisa civitas opulentia auctuque; neque alium finem belli rebantur quam si promisca ea sedes omnibus Germanis foret aut disiecta Ubios quoque dispersisset.</p>
<p>LXIV. Igitur Tencteri, Rheno discreta gens, missis legatis mandata apud concilium Agrippinensium edi iubent,<a class="footnoteLink" href="#note_LCL249_122_2" id="target_note_LCL249_122_2"><sup>2</sup></a> quae ferocissimus e legatis in hunc modum protulit: â€œredisse vos in corpus nomenque Germaniae communibus deis et praecipuo deorum Marti grates agimus, vobisque gratulamur quod tandem liberi inter liberos eritis; nam ad hunc diem flumina ac terras et caelum quodam modo ipsum clauserant Romani ut conloquia congressusque nostros arcerent, vel, quod contumeliosius est viris ad arma natis, inermes ac prope nudi sub custode et pretio coiremus. Sed ut amicitia societasque nostra in aeternum rata sint, postulamus a vobis muros coloniae, munimenta servitii, detrahatis (etiam fera animalia, si clausa teneas, virtutis obliviscuntur), Romanos omnis in finibus vestris trucidetis (haud facile libertas et domini miscentur): bona inter-fectorum





</p></section><notes><section class="footnotes"><ul><li class="note" id="note_LCL249_122_1"><a class="footnoteCrossrefLink" href="#target_note_LCL249_122_1" title="Click to highlight in text"><sup class="lineRef">1</sup>custodia habuerant <span class="italic">Wurm</span>: custodiae erant <span class="italic">M.</span></a></li><script type="text/javascript">document.getElementById('note_LCL249_122_1').style.display = "none";</script><li class="note" id="note_LCL249_122_2"><a class="footnoteCrossrefLink" href="#target_note_LCL249_122_2" title="Click to highlight in text"><sup class="lineRef">2</sup>iuberent <span class="italic">M.</span></a></li><script type="text/javascript">document.getElementById('note_LCL249_122_2').style.display = "none";</script></ul></section></notes></section>