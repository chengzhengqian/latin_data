<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
qui ab ipsis sperentur, non iuberi, non regi, sed cuncta ex libidine agere; pecuniamque ac dona, quis solis corrumpantur, maiora apud Romanos, et neminem adeo in arma pronum ut non idem pretium quietis quam periculi malit. Quod si statim congrediantur, nullas esse Ceriali nisi e reliquiis Germanici<a class="footnoteLink" href="#note_LCL249_150_1" id="target_note_LCL249_150_1"><sup>1</sup></a> exercitus legiones, foederibus Galliarum obstrictas. Idque ipsum quod inconditam nuper Valentini manum contra spem suam fuderint, alimentum illis ducique temeritatis: ausuros rursus venturosque in manus non imperiti adulescentuli,<a class="footnoteLink" href="#note_LCL249_150_2" id="target_note_LCL249_150_2"><sup>2</sup></a> verba et contiones quam ferrum et arma meditantis, sed Civilis et Classici; quos ubi aspexerint, redituram in animos formidinem, fugam famemque ac totiens captis precariam vitam. Neque Treviros aut Lingonas benevolentia contineri: resumpturos arma, ubi metus abscesserit. Diremit consiliorum diversitatem adprobata Tutoris sententia Classicus, statimque exequuntur.</p>
<p>LXXVII. Media acies Ubiis Lingonibusque data; dextro cornu cohortes Batavorum, sinistro Bructeri Tencterique. Pars montibus, alii viam inter Mosellamque flumen tam improvisi<a class="footnoteLink" href="#note_LCL249_150_3" id="target_note_LCL249_150_3"><sup>3</sup></a> adsiluere ut in cubiculo ac lectulo Cerialis (neque enim noctem in castris egerat) pugnari simul vincique suos audierit, incre-pans



</p></section><notes><section class="footnotes"><ul><li class="note" id="note_LCL249_150_1"><a class="footnoteCrossrefLink" href="#target_note_LCL249_150_1" title="Click to highlight in text"><sup class="lineRef">1</sup>reliquis germanicis <span class="italic">M.</span></a></li><script type="text/javascript">document.getElementById('note_LCL249_150_1').style.display = "none";</script><li class="note" id="note_LCL249_150_2"><a class="footnoteCrossrefLink" href="#target_note_LCL249_150_2" title="Click to highlight in text"><sup class="lineRef">2</sup>inperitia d . . . . . . . . adulescentuli <span class="italic">M.</span></a></li><script type="text/javascript">document.getElementById('note_LCL249_150_2').style.display = "none";</script><li class="note" id="note_LCL249_150_3"><a class="footnoteCrossrefLink" href="#target_note_LCL249_150_3" title="Click to highlight in text"><sup class="lineRef">3</sup>inprovisi <span class="italic">Agricola</span>: inprovisa <span class="italic">M.</span></a></li><script type="text/javascript">document.getElementById('note_LCL249_150_3').style.display = "none";</script></ul></section></notes></section>