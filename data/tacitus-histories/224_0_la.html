<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2">
<p>LXX. Luce prima Sabinus, antequam in vicem hostilia coeptarent, Cornelium Martialem e primipilaribus ad Vitellium misit cum mandatis et questu quod pacta turbarentur: simulationem prorsus et imaginem deponendi imperii fuisse ad decipiendos tot inlustris viros. Cur enim e rostris fratris domum, imminentem foro et inritandis hominum oculis, quam Aventinum et penatis uxoris petisset? Ita privato et omnem principatus speciem vitanti convenisse.<a class="footnoteLink" href="#note_LCL111_448_1" id="target_note_LCL111_448_1"><sup>1</sup></a> Contra Vitellium in Palatium, in ipsam imperii arcem regressum; inde armatum agmen emissum, stratam innocentium caedibus celeberrimam urbis partem, ne Capitolio quidem abstineri. Togatum nempe se et unum e senatoribus: dum inter Vespasianum ac Vitellium proeliis legionum, captivitatibus<a class="footnoteLink" href="#note_LCL111_448_2" id="target_note_LCL111_448_2"><sup>2</sup></a> urbium, deditionibus cohortium iudicatur, iam Hispaniis Germaniisque et Britannia desciscentibus, fratrem Vespasiani mansisse in fide, donec ultro ad condiciones vocaretur. Pacem et concordiam victis utilia, victoribus tantum pulchra esse. Si conventionis paeniteat, non se, quem<a class="footnoteLink" href="#note_LCL111_448_3" id="target_note_LCL111_448_3"><sup>3</sup></a> perfidia deceperit, ferro peteret, non filium Vespasiani vix puberem—quantum occisis uno sene et uno iuvene profici?—: iret obviam legionibus et de summa rerum illic certaret: cetera secundum eventum proelii cessura. Trepidus ad haec Vitellius pauca purgandi sui causa



</p></section><notes><section class="footnotes"><ul><li class="note" id="note_LCL111_448_1"><a class="footnoteCrossrefLink" href="#target_note_LCL111_448_1" title="Click to highlight in text"><sup class="lineRef">1</sup>contemnisse <span class="italic">M.</span></a></li><script type="text/javascript">document.getElementById('note_LCL111_448_1').style.display = "none";</script><li class="note inline" id="note_LCL111_448_2"><a class="footnoteCrossrefLink" href="#target_note_LCL111_448_2" title="Click to highlight in text"><sup class="lineRef">2</sup>captivitatus <span class="italic">M.</span></a></li><script type="text/javascript">document.getElementById('note_LCL111_448_2').style.display = "none";</script><li class="note" id="note_LCL111_448_3"><a class="footnoteCrossrefLink" href="#target_note_LCL111_448_3" title="Click to highlight in text"><sup class="lineRef">3</sup>seque <span class="italic">M</span>.</a></li><script type="text/javascript">document.getElementById('note_LCL111_448_3').style.display = "none";</script></ul></section></notes></section>