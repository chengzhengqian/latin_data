<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
Pisonis ut inimici et aemuli caede laetari ius fasque credebat. Praefixa contis capita gestabantur inter signa cohortium iuxta aquilam legionis, certatim ostentantibus cruentas manus qui occiderant, qui interfuerant, qui vere qui falso ut pulchrum et memorabile facinus iactabant. Plures quam centum viginti libellos praemium exposcentium ob aliquam notabilem illa die operam Vitellius postea invenit, omnisque conquiri et interfici iussit, non honori<a class="footnoteLink" href="#note_LCL111_74_1" id="target_note_LCL111_74_1"><sup>1</sup></a> Galbae, sed tradito principibus more munimentum ad praesens, in posterum ultionem.</p>
<p>XLV. Alium crederes senatum, alium populum: ruere cuncti in castra, anteire proximos, certare cum praecurrentibus, increpare Galbam, laudare militum iudicium, exosculari Othonis manum; quantoque magis falsa erant quae fiebant,<a class="footnoteLink" href="#note_LCL111_74_2" id="target_note_LCL111_74_2"><sup>2</sup></a> tanto plura facere. Nec aspernabatur singulos Otho, avidum et minacem militum animum voce vultuque temperans. Marium Celsum, consulem designatum et Galbae usque in extremas res amicum fidumque, ad<a class="footnoteLink" href="#note_LCL111_74_3" id="target_note_LCL111_74_3"><sup>3</sup></a> supplicium expostulabant, industriae eius innocentiaeque quasi malis artibus infensi. Caedis et praedarum initium et optimo cuique perniciem quaeri apparebat, sed Othoni nondum auctoritas inerat ad prohibendum scelus: iubere iam poterat. Ita simulatione



</p></section><notes><section class="footnotes"><ul><li class="note" id="note_LCL111_74_1"><a class="footnoteCrossrefLink" href="#target_note_LCL111_74_1" title="Click to highlight in text"><sup class="lineRef">1</sup>honori <span class="italic">Nipperdey</span>: honore <span class="italic">M.</span></a></li><script type="text/javascript">document.getElementById('note_LCL111_74_1').style.display = "none";</script><li class="note" id="note_LCL111_74_2"><a class="footnoteCrossrefLink" href="#target_note_LCL111_74_2" title="Click to highlight in text"><sup class="lineRef">2</sup>flebant <span class="italic">M.</span></a></li><script type="text/javascript">document.getElementById('note_LCL111_74_2').style.display = "none";</script><li class="note inline" id="note_LCL111_74_3"><a class="footnoteCrossrefLink" href="#target_note_LCL111_74_3" title="Click to highlight in text"><sup class="lineRef">3</sup>ad <span class="italic">om. M.</span></a></li><script type="text/javascript">document.getElementById('note_LCL111_74_3').style.display = "none";</script></ul></section></notes></section>