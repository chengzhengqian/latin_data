<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
Sensit invidiam miles et compositus in obsequium auctores seditionis ad supplicium ultro postulabat.</p>
<p>LXXXIII. Otho, quamquam turbidis rebus et diversis militum animis, cum optimus quisque remedium praesentis licentiae posceret, vulgus et plures seditionibus et ambitioso imperio laeti per turbas et raptus facilius ad civile bellum impellerentur, simul reputans non posse principatum scelere quaesitum subita modestia et prisca gravitate retineri, sed discrimine urbis et periculo senatus anxius, postremo ita disseruit: â€œNeque ut adfectus vestros in amorem mei accenderem, commilitones, neque ut animum ad virtutem cohortarer (utraque enim egregie supersunt), sed veni postulaturus a vobis temperamentum vestrae fortitudinis et erga me modum caritatis. Tumultus proximi initium non cupiditate vel odio, quae multos exercitus in discordiam egere, ac ne detrectatione quidem aut formidine periculorum: nimia pietas vestra acrius quam considerate<a class="footnoteLink" href="#note_LCL111_140_1" id="target_note_LCL111_140_1"><sup>1</sup></a> excitavit; nam saepe honestas rerum causas, ni iudicium adhibeas, perniciosi exitus consequuntur. Imus ad bellum. Num omnis nuntios palam audiri, omnia consilia cunctis praesentibus tractari ratio rerum aut occasionum velocitas patitur? Tam nescire quaedam milites quam scire oportet: ita se ducum

</p></section><notes><section class="footnotes"><ul><li class="note" id="note_LCL111_140_1"><a class="footnoteCrossrefLink" href="#target_note_LCL111_140_1" title="Click to highlight in text"><sup class="lineRef">1</sup>considerate <span class="italic">Walther</span>: considerat <span class="italic">M.</span></a></li><script type="text/javascript">document.getElementById('note_LCL111_140_1').style.display = "none";</script></ul></section></notes></section>