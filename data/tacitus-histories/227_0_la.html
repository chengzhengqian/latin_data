<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
studio, dein Tarquinius Superbus capta Suessa Pometia hostium spoliis exstruxere. Sed gloria operis libertati reservata: pulsis regibus Horatius Pulvillus iterum consul dedicavit ea magnificentia quam immensae postea populi Romani opes ornarent potius quam augerent. Isdem rursus vestigiis situm est, postquam interiecto quadringentorum quindecim annorum spatio L. Scipione C. Norbano consulibus<a class="footnoteLink" href="#note_LCL111_454_1" id="target_note_LCL111_454_1"><sup>1</sup></a> flagraverat. Curam victor Sulla suscepit, neque tamen dedicavit: hoc solum felicitati eius negatum. Lutatii Catuli nomen inter tanta<a class="footnoteLink" href="#note_LCL111_454_2" id="target_note_LCL111_454_2"><sup>2</sup></a> Caesarum opera usque ad Vitellium mansit. Ea tunc aedes cremabatur.</p>
<p>LXXIII. Sed plus pavoris obsessis quam obsessoribus intulit. Quippe Vitellianus miles neque astu neque constantia inter dubia indigebat: ex diverso trepidi milites, dux segnis et velut captus animi non lingua, non auribus competere, neque alienis consiliis regi neque sua expedire, huc illuc clamoribus hostium circumagi, quae iusserat vetare, quae vetuerat iubere: mox, quod in perditis rebus accidit, omnes praecipere, nemo exsequi; postremo abiectis armis fugam et fallendi artis circumspectabant. Inrumpunt Vitelliani et cuncta sanguine ferro flammisque miscent. Pauci


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_454_1"><a class="footnoteCrossrefLink" href="#target_note_LCL111_454_1" title="Click to highlight in text"><sup class="lineRef">1</sup>norbanacos <span class="italic">M.</span></a></li><script type="text/javascript">document.getElementById('note_LCL111_454_1').style.display = "none";</script><li class="note inline" id="note_LCL111_454_2"><a class="footnoteCrossrefLink" href="#target_note_LCL111_454_2" title="Click to highlight in text"><sup class="lineRef">2</sup>ta <span class="italic">M</span>.</a></li><script type="text/javascript">document.getElementById('note_LCL111_454_2').style.display = "none";</script></ul></section></notes></section>