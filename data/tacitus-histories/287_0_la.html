<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
truci oratione Curtius Montanus, eo usque progressus ut post caedem Galbae datam interfectori Pisonis pecuniam a Regulo adpetitumque morsu Pisonis caput obiectaret. “Hoc certe” inquit “Nero non coegit, nec dignitatem aut salutem<a class="footnoteLink" href="#note_LCL249_80_1" id="target_note_LCL249_80_1"><sup>1</sup></a> illa saevitia redemisti. Sane toleremus istorum defensiones qui perdere alios quam periclitari ipsi maluerunt: te securum reliquerat exul pater et divisa inter creditores bona, nondum honorum capax aetas, nihil quod ex te concupisceret Nero, nihil quod timeret. Libidine sanguinis et hiatu praemiorum ignotum adhuc ingenium et nullis defensionibus expertum caede nobili imbuisti, cum ex funere rei publicae raptis consularibus spoliis, septuagiens sestertio<a class="footnoteLink" href="#note_LCL249_80_2" id="target_note_LCL249_80_2"><sup>2</sup></a> saginatus<a class="footnoteLink" href="#note_LCL249_80_3" id="target_note_LCL249_80_3"><sup>3</sup></a> et sacerdotio fulgens innoxios pueros, inlustris senes, conspicuas feminas eadem ruina prosterneres, cum segnitiam Neronis incusares, quod per singulas domos seque et delatores fatigaret: posse universum senatum una voce subverti. Retinete, patres conscripti, et reservate hominem tam expediti consilii ut omnis aetas instructa sit, et quo modo senes nostri Marcellum, Crispum, iuvenes Regulum imitentur. Invenit aemulos etiam<a class="footnoteLink" href="#note_LCL249_80_4" id="target_note_LCL249_80_4"><sup>4</sup></a> infelix nequitia: quid si floreat vigeatque? Et quem adhuc quaestorium offendere non audemus, praetorium et consularem ausuri<a class="footnoteLink" href="#note_LCL249_80_5" id="target_note_LCL249_80_5"><sup>5</sup></a> sumus? An Neronem extremum dominorum





</p></section><notes><section class="footnotes"><ul><li class="note" id="note_LCL249_80_1"><a class="footnoteCrossrefLink" href="#target_note_LCL249_80_1" title="Click to highlight in text"><sup class="lineRef">1</sup>aut salutem <span class="italic">Lipsius</span>: austa lutem <span class="italic">M.</span></a></li><script type="text/javascript">document.getElementById('note_LCL249_80_1').style.display = "none";</script><li class="note" id="note_LCL249_80_2"><a class="footnoteCrossrefLink" href="#target_note_LCL249_80_2" title="Click to highlight in text"><sup class="lineRef">2</sup>septuagenses tertio <span class="italic">M.</span></a></li><script type="text/javascript">document.getElementById('note_LCL249_80_2').style.display = "none";</script><li class="note" id="note_LCL249_80_3"><a class="footnoteCrossrefLink" href="#target_note_LCL249_80_3" title="Click to highlight in text"><sup class="lineRef">3</sup>saginatus <span class="italic">b, Faernus</span>: signatus <span class="italic">M.</span></a></li><script type="text/javascript">document.getElementById('note_LCL249_80_3').style.display = "none";</script><li class="note" id="note_LCL249_80_4"><a class="footnoteCrossrefLink" href="#target_note_LCL249_80_4" title="Click to highlight in text"><sup class="lineRef">4</sup>aemulos etiam <span class="italic">Acidalius</span>: etiam emulos <span class="italic">M.</span></a></li><script type="text/javascript">document.getElementById('note_LCL249_80_4').style.display = "none";</script><li class="note" id="note_LCL249_80_5"><a class="footnoteCrossrefLink" href="#target_note_LCL249_80_5" title="Click to highlight in text"><sup class="lineRef">5</sup>ausuri <span class="italic">Lipsius</span>: visuri <span class="italic">M.</span></a></li><script type="text/javascript">document.getElementById('note_LCL249_80_5').style.display = "none";</script></ul></section></notes></section>