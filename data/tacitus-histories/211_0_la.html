<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
flagitante exercitu, qui Mevaniam insederat, magno senatorum agmine, quorum multos ambitione, pluris formidine trahebat, in castra venit, incertus animi et infidis consiliis obnoxius.</p>
<p>LVI. Contionanti—prodigiosum dictu—tantum foedarum volucrum supervolitavit ut nube atra diem obtenderent. Accessit dirum omen, profugus altaribus taurus disiecto sacrificii apparatu, longe, nec ut<a class="footnoteLink" href="#note_LCL111_422_1" id="target_note_LCL111_422_1"><sup>1</sup></a> feriri hostias mos est, confossus. Sed praecipuum ipse Vitellius ostentum erat, ignarus militiae, improvidus consilii,<a class="footnoteLink" href="#note_LCL111_422_2" id="target_note_LCL111_422_2"><sup>2</sup></a> quis ordo agminis, quae cura explorandi, quantus urgendo trahendove bello modus, alios rogitans et ad omnis nuntios vultu quoque et incessu trepidus, dein temulentus. Postremo taedio castrorum et audita defectione Misenensis classis Romam revertit, recentissimum quodque<a class="footnoteLink" href="#note_LCL111_422_3" id="target_note_LCL111_422_3"><sup>3</sup></a> vulnus pavens, summi discriminis incuriosus. Nam cum transgredi Appenninum integro exercitus sui robore et fessos hieme atque inopia hostis adgredi in aperto foret, dum dispergit viris, acerrimum militem et usque in extrema obstinatum trucidandum capiendumque tradidit, peritissimis centurionum dissentientibus et, si consulerentur, vera dicturis. Arcuere<a class="footnoteLink" href="#note_LCL111_422_4" id="target_note_LCL111_422_4"><sup>4</sup></a> eos intimi amicorum Vitellii, ita formatis principis




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_422_1"><a class="footnoteCrossrefLink" href="#target_note_LCL111_422_1" title="Click to highlight in text"><sup class="lineRef">1</sup>ut <span class="italic">Schneider</span>: vi <span class="italic">M.</span></a></li><script type="text/javascript">document.getElementById('note_LCL111_422_1').style.display = "none";</script><li class="note" id="note_LCL111_422_2"><a class="footnoteCrossrefLink" href="#target_note_LCL111_422_2" title="Click to highlight in text"><sup class="lineRef">2</sup>consiliis <span class="italic">M.</span></a></li><script type="text/javascript">document.getElementById('note_LCL111_422_2').style.display = "none";</script><li class="note" id="note_LCL111_422_3"><a class="footnoteCrossrefLink" href="#target_note_LCL111_422_3" title="Click to highlight in text"><sup class="lineRef">3</sup>quoque <span class="italic">M.</span></a></li><script type="text/javascript">document.getElementById('note_LCL111_422_3').style.display = "none";</script><li class="note" id="note_LCL111_422_4"><a class="footnoteCrossrefLink" href="#target_note_LCL111_422_4" title="Click to highlight in text"><sup class="lineRef">4</sup>arcuere <span class="italic">Lipsius</span>: arguere <span class="italic">M.</span></a></li><script type="text/javascript">document.getElementById('note_LCL111_422_4').style.display = "none";</script></ul></section></notes></section>