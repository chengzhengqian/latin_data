<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
cohortium praefecti opprimuntur: ipse Albinus dum e Tingitana provincia Caesariensem Mauretaniam petit,<a class="footnoteLink" href="#note_LCL111_254_1" id="target_note_LCL111_254_1"><sup>1</sup></a> adpulsu litoris trucidatus; uxor eius cum se percussoribus obtulisset, simul interfecta est, nihil eorum quae fierent Vitellio anquirente: brevi auditu quamvis<a class="footnoteLink" href="#note_LCL111_254_2" id="target_note_LCL111_254_2"><sup>2</sup></a> magna transibat, impar curis gravioribus.</p>
<p>Exercitum itinere terrestri pergere iubet: ipse Arare flumine devehitur, nullo principali paratu, sed vetere egestate conspicuus, donec Iunius Blaesus Lugudunensis Galliae rector, genere inlustri, largus animo et par opibus, circumdaret principi ministeria, comitaretur liberaliter, eo ipso ingratus, quamvis odium Vitellius vernilibus blanditiis velaret. Praesto fuere Luguduni victricium victarumque partium duces. Valentem et Caecinam pro contione laudatos curuli suae circumposuit. Mox universum exercitum occurrere infanti filio iubet, perlatumque et paludamento opertum sinu retinens Germanicum appellavit cinxitque cunctis fortunae principalis insignibus. Nimius honos inter secunda rebus adversis in solacium cessit.</p>
<p>LX. Tum interfecti sunt<a class="footnoteLink" href="#note_LCL111_254_3" id="target_note_LCL111_254_3"><sup>3</sup></a> centuriones promptissimi Othonianorum, unde praecipua in Vitellium alienatio per Illyricos exercitus; simul ceterae legiones contactu



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_254_1"><a class="footnoteCrossrefLink" href="#target_note_LCL111_254_1" title="Click to highlight in text"><sup class="lineRef">1</sup>petiti <span class="italic">M</span>: petit, in <span class="italic">Halm.</span></a></li><script type="text/javascript">document.getElementById('note_LCL111_254_1').style.display = "none";</script><li class="note" id="note_LCL111_254_2"><a class="footnoteCrossrefLink" href="#target_note_LCL111_254_2" title="Click to highlight in text"><sup class="lineRef">2</sup>breve auditu vi quamvis <span class="italic">M.</span></a></li><script type="text/javascript">document.getElementById('note_LCL111_254_2').style.display = "none";</script><li class="note" id="note_LCL111_254_3"><a class="footnoteCrossrefLink" href="#target_note_LCL111_254_3" title="Click to highlight in text"><sup class="lineRef">3</sup>interfecti sunt <span class="italic">Ritter</span>: interfectis <span class="italic">M.</span></a></li><script type="text/javascript">document.getElementById('note_LCL111_254_3').style.display = "none";</script></ul></section></notes></section>