<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
pergeret in urbem, nullam officii gratiam in alterius honorem suscepti, ac se Vitellio sive Othoni obsidem fore: sin rediret, offensam haud dubiam victoris, set<a class="footnoteLink" href="#note_LCL111_162_1" id="target_note_LCL111_162_1"><sup>1</sup></a> incerta adhuc victoria<a class="footnoteLink" href="#note_LCL111_162_2" id="target_note_LCL111_162_2"><sup>2</sup></a> et concedente in partis patre filium excusatum. Sin Vespasianus rem publicam susciperet, obliviscendum offensarum de bello agitantibus.</p>
<p>II. His ac talibus inter spem metumque iactatum spes vicit. Fuerunt qui accensum desiderio Berenices reginae vertisse iter crederent; neque abhorrebat a Berenice iuvenilis animus, sed gerendis rebus nullum ex eo impedimentum. Laetam voluptatibus adulescentiam egit, suo quam patris imperio moderatior. Igitur oram Achaiae et Asiae ac laeva maris praevectus, Rhodum et Cyprum insulas, inde Syriam audentioribus spatiis petebat. Atque illum cupido incessit adeundi visendique templum Paphiae Veneris, inclitum per indigenas advenasque. Haud fuerit longum initia religionis, templi ritum,<a class="footnoteLink" href="#note_LCL111_162_3" id="target_note_LCL111_162_3"><sup>3</sup></a> formam deae (neque enim alibi sic habetur) paucis disserere.</p>
<p>III. Conditorem templi regem Aeriam<a class="footnoteLink" href="#note_LCL111_162_4" id="target_note_LCL111_162_4"><sup>4</sup></a> vetus memoria, quidam ipsius deae nomen id perhibent. Fama recentior tradit a Cinyra sacratum templum




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_162_1"><a class="footnoteCrossrefLink" href="#target_note_LCL111_162_1" title="Click to highlight in text"><sup class="lineRef">1</sup>set <span class="italic">Rhenanus</span>: et <span class="italic">a b.</span></a></li><script type="text/javascript">document.getElementById('note_LCL111_162_1').style.display = "none";</script><li class="note" id="note_LCL111_162_2"><a class="footnoteCrossrefLink" href="#target_note_LCL111_162_2" title="Click to highlight in text"><sup class="lineRef">2</sup>incertam adhuc victoris <span class="italic">a b.</span></a></li><script type="text/javascript">document.getElementById('note_LCL111_162_2').style.display = "none";</script><li class="note" id="note_LCL111_162_3"><a class="footnoteCrossrefLink" href="#target_note_LCL111_162_3" title="Click to highlight in text"><sup class="lineRef">3</sup>ritum <span class="italic">Dureau de Lamalle</span>: situm <span class="italic">M.</span></a></li><script type="text/javascript">document.getElementById('note_LCL111_162_3').style.display = "none";</script><li class="note" id="note_LCL111_162_4"><a class="footnoteCrossrefLink" href="#target_note_LCL111_162_4" title="Click to highlight in text"><sup class="lineRef">4</sup>Aeriam <span class="italic">Rhenanus</span>: verian <span class="italic">M.</span></a></li><script type="text/javascript">document.getElementById('note_LCL111_162_4').style.display = "none";</script></ul></section></notes></section>