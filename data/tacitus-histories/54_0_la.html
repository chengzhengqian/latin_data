<section class="div1 language" lang="la"><header><hgroup><h1>Cornelii Taciti Historiarum</h1></hgroup></header><section class="div2"><p class="noindent">
ex Vitellio et metus. Proxima Lingonum civitas erat, fida partibus. Benigne excepti modestia certavere, sed brevis laetitia fuit cohortium intemperie, quas a legione quarta decima, ut supra memoravimus, digressas exercitui suo Fabius Valens adiunxerat. Iurgia primum, mox rixa inter Batavos et legionarios, dum his aut illis studia militum adgregantur, prope in proelium exarsere, ni Valens animadversione paucorum oblitos iam Batavos imperii admonuisset. Frustra adversus Aeduos quaesita belli causa: iussi pecuniam atque arma deferre<a class="footnoteLink" href="#note_LCL111_108_1" id="target_note_LCL111_108_1"><sup>1</sup></a> gratuitos insuper commeatus praebuere. Quod Aedui formidine Lugdunenses gaudio fecere. Sed legio Italica et ala Tauriana<a class="footnoteLink" href="#note_LCL111_108_2" id="target_note_LCL111_108_2"><sup>2</sup></a> abductae: cohortem duodevicensimam Lugduni, solitis sibi hibernis, relinqui placuit. Manlius Valens legatus Italicae legionis, quamquam bene de partibus meritus, nullo apud Vitellium honore fuit; secretis eum criminationibus infamaverat Fabius ignarum et, quo incautior deciperetur, palam laudatum.</p>
<p>LXV. Veterem inter Lugdunensis et Viennensis<a class="footnoteLink" href="#note_LCL111_108_3" id="target_note_LCL111_108_3"><sup>3</sup></a> discordiam proximum bellum accenderat. Multae



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL111_108_1"><a class="footnoteCrossrefLink" href="#target_note_LCL111_108_1" title="Click to highlight in text"><sup class="lineRef">1</sup>deferret <span class="italic">M.</span></a></li><script type="text/javascript">document.getElementById('note_LCL111_108_1').style.display = "none";</script><li class="note inline" id="note_LCL111_108_2"><a class="footnoteCrossrefLink" href="#target_note_LCL111_108_2" title="Click to highlight in text"><sup class="lineRef">2</sup>taurina <span class="italic">M., cf. c.</span> 59.</a></li><script type="text/javascript">document.getElementById('note_LCL111_108_2').style.display = "none";</script><li class="note" id="note_LCL111_108_3"><a class="footnoteCrossrefLink" href="#target_note_LCL111_108_3" title="Click to highlight in text"><sup class="lineRef">3</sup>et Viennensis <span class="italic">om. M</span>: Viennensesque <span class="italic">Puteolanus.</span></a></li><script type="text/javascript">document.getElementById('note_LCL111_108_3').style.display = "none";</script></ul></section></notes></section>