<section class="div1 language" lang="la"><header><hgroup><h1>Maximus and Balbinus</h1></hgroup></header><section class="div2"><p class="noindent">
tantum apud Romanos memoria bonarum rerum valet.</p>
</section>
<section class="div2">
<p>X. Maximo igitur ad bellum profecto senatus per omnes regiones consulares, praetorios, quaestorios, aedilicios, tribunicios etiam viros misit, ita ut unaquaeque civitas frumentum, arma et propugnacula et muros pararet, ut per singulas urbes Maximinus <span class="br"></span><span class="lineNumber">2</span><span class="br"></span>fatigaretur. iussum tunc tamen, ut omnia ex agris in civitates colligerentur, ne quid hostis publicus <span class="br"></span><span class="lineNumber">3</span><span class="br"></span>inveniret. scriptum est praeterea ad omnes provincias missis frumentariis iussumque ut quicumque Maximinum iuvisset in hostium numero duceretur.</p>
<p>Inter haec Romae iterum seditiones inter populum <span class="br"></span><span class="lineNumber">4, 5</span><span class="br"></span>et milites ortae sunt. et cum mille edicta Balbinus proponeret nec audiretur, veterani se in Castra Praetoria contulerunt cum ipsis praetorianis, quos coepit 
populus obsidere. nec umquam ad amicitiam essent <span class="br"></span><span class="lineNumber">6, 7</span><span class="br"></span>redacti, nisi fistulas aquarias populus incidisset. in urbe autem, priusquam dictum esset milites pacatos venire, et tegulae de tectis iactae sunt et omnia quae<a class="footnoteLink" href="#note_LCL140_466_1" id="target_note_LCL140_466_1"><sup>1</sup></a> <span class="br"></span><span class="lineNumber">8</span><span class="br"></span>in domibus erant vasa proiecta. atque ideo maior pars civitatis periit et multorum divitiae. nam latrones se militibus miscuerunt ad vastanda ea quae norant ubi reperirent.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL140_466_1"><a class="footnoteCrossrefLink" href="#target_note_LCL140_466_1" title="Click to highlight in text"><sup class="lineRef">1</sup><span class="italic">quae</span> om. in P.</a></li><script type="text/javascript">document.getElementById('note_LCL140_466_1').style.display = "none";</script></ul></section></notes></section>