<section class="div1 language" lang="la"><header><hgroup><h1>Maximus and Balbinus</h1></hgroup></header><section class="div2"><p class="noindent">

de aliis rebus, qui primam sententiam erat dicturus <span class="br"></span><span class="lineNumber">3</span><span class="br"></span>sic exorsus est: “Minora vos sollicitant, et prope aniles res ferventissimo tempore tractamus in Curia. <span class="br"></span><span class="lineNumber">4</span><span class="br"></span>quid enim opus de restitutione templorum, de basilicae ornatu, de thermis Titianis, de exaedificatione Amphitheatri agere, cum inmineat Maximinus, quem hostem mecum ante dixistis, Gordiani duo, in quibus praesidium fuerat, interempti sint, neque in praesenti ullum <span class="br"></span><span class="lineNumber">5</span><span class="br"></span>sit auxilium, quo respirare possimus? agite igitur, patres conscripti, principes dicite. quid moramini? ne, dum singulatim pertimescitis, in timore potius</p>
</section>
<section class="div2">
<p>II. quam in virtute opprimamini.” post haec tacentibus cunctis, cum Maximum, qui et natu grandior erat et meritis et virtute ac severitate clarior, dicere sententiam coepisset, quae ostenderet duos principes esse faciendos, Vettius Sabinus ex familia Ulpiorum rogato consule, ut sibi dicere atque interfari liceret, sic exorsus <span class="br"></span><span class="lineNumber">2</span><span class="br"></span>est: “Scio, patres conscripti, hanc rebus novis inesse oportere constantiam, ut rapienda sint consilia, non quaerenda, verbis quin etiam plurimis abstinendum <span class="br"></span><span class="lineNumber">3</span><span class="br"></span>sit atque sententiis, ubi res perurguent. cervices suas quisque respiciat, uxorem ac liberos cogitet avitas patriasque fortunas; quibus omnibus inminet Maximinus, natura furiosus, truculentus, inmanis, causa vero, <span class="br"></span><span class="lineNumber">4</span><span class="br"></span>ut sibi videtur, satis iusta truculentior. ille quadrato agmine castris ubique positis ad urbem tendit, vos
<span class="br"></span><span class="lineNumber"></span><span class="br"></span>
</p></section><notes></notes></section>