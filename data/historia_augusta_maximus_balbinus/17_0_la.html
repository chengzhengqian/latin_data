<section class="div1 language" lang="la"><header><hgroup><h1>Maximus and Balbinus</h1></hgroup></header><section class="div2"><p class="noindent">
excidium eo tempore, ut autem Dexippus dicit, Istricae civitatis.</p>
<p>Dexippus Balbinum satis laudat et dicit forti animo militibus occurrisse atque interfectum, ut mortem non timeret, quem omnibus disciplinis instructum fuisse dicit. Maximum vero negat eius modi virum fuisse <span class="br"></span><span class="lineNumber">5</span><span class="br"></span>qualem Graeci plerique dixerunt. addit praeterea tantum<a class="footnoteLink" href="#note_LCL140_480_1" id="target_note_LCL140_480_1"><sup>1</sup></a> contra Maximinum Aquileiensium odium fuisse, ut de crinibus mulierum suarum arcubus <span class="br"></span><span class="lineNumber">6</span><span class="br"></span>nervos facerent atque ita sagittas emitterent. Dexippus et Herodianus, qui hanc principum historiam persecuti sunt, Maximum et Balbinum fuisse principes dicunt, delectos a senatu contra Maximinum post interitum duorum in Africa Gordianorum, cum quibus <span class="br"></span><span class="lineNumber">7</span><span class="br"></span>etiam puer tertius Gordianus electus est. sed apud Latinos scriptores plerosque Maximi nomen non invenio et cum Balbino Pupienum imperatorem reperio, usque adeo ut idem Pupienus cum Maximino apud Aquileiam pugnasse dicatur, cum memoratis historicis adserentibus ne Maximum quidem contra Maximinum pugnasse doceatur, sed resedisse apud Ravennam atque illic patratam audisse victoriam; ut mihi videatur idem esse Pupienus qui Maximum dicitur.</p>
</section>
<section class="div2">
<p>XVII. Quare etiam gratulatoriam epistulam subdidi, quae scripta est a consule sui temporis de

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL140_480_1"><a class="footnoteCrossrefLink" href="#target_note_LCL140_480_1" title="Click to highlight in text"><sup class="lineRef">1</sup><span class="italic">tantum</span> om. in P.</a></li><script type="text/javascript">document.getElementById('note_LCL140_480_1').style.display = "none";</script></ul></section></notes></section>