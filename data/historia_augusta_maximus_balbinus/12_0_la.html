<section class="div1 language" lang="la"><header><hgroup><h1>Maximus and Balbinus</h1></hgroup></header><section class="div2"><p class="noindent">
ab oppidanis Aquileiensibus et paucis qui illic erant militibus ac Crispino ac Menophilo consularibus, qui <span class="br"></span><span class="lineNumber">3</span><span class="br"></span>a senatu missi fuerant, victus est. ipse autem Maximum Aquileiam idcirco accesserat ut omnia tuta et integra usque ad Alpes relinqueret ac, si quae essent barbarorum, qui Maximino faverant, reliquiae, compesceret. <span class="br"></span><span class="lineNumber">4</span><span class="br"></span>missi sunt denique ad eum legati senatores viginti, quorum nomina sunt apud Cordum (in his consulares quattuor, praetorii octo, octo<a class="footnoteLink" href="#note_LCL140_470_1" id="target_note_LCL140_470_1"><sup>1</sup></a> quaestorii) cum coronis et senatus consulto, in quo ei statuae <span class="br"></span><span class="lineNumber">5</span><span class="br"></span>auratae equestres decernebantur. ex quo quidem Balbinus subiratus est, dicens Maximum minus quam se laborasse, cum ipse domi tanta bella compressisset, <span class="br"></span><span class="lineNumber">6</span><span class="br"></span>ille autem otiosus apud Ravennam sedisset. sed tantum valuit velle, ut Maximo, quia profectus est contra Maximinum, etiam victoria decerneretur, quam <span class="br"></span><span class="lineNumber">7</span><span class="br"></span>impletam ille nescivit. exercitu igitur suscepto Maximini ad urbem cum ingenti pompa et multitudine Maximum venit, maerentibus militibus, quod eum imperatorem quem ipsi delegerant perdiderant et <span class="br"></span><span class="lineNumber">8</span><span class="br"></span>eos habebant, quos senatus legerat. nec dissimulari poterat maeror, qui apparebat in frontibus singulorum; et iam quidem nec verbis abstinebatur, quamvis Maximum et apud milites saepe dixisset oblivionem praeteritorum

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL140_470_1"><a class="footnoteCrossrefLink" href="#target_note_LCL140_470_1" title="Click to highlight in text"><sup class="lineRef">1</sup><span class="italic">octo</span> om. in P.</a></li><script type="text/javascript">document.getElementById('note_LCL140_470_1').style.display = "none";</script></ul></section></notes></section>