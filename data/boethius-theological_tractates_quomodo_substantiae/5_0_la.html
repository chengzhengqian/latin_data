<section class="div1 language" lang="la"><header><hgroup><h1>Boethius</h1></hgroup></header><p class="noindent">
intueor aliud in eis esse quod bona sunt, aliud quod <span class="br"></span><span class="lineNumber">100</span><span class="br"></span> sunt. Ponatur enim una eademque substantia bona esse alba, gravis, rotunda. Tunc aliud esset ipsa illa substantia, aliud eius rotunditas, aliud color, aliud bonitas; nam si haec singula idem essent quod ipsa substantia, idem esset gravitas quod color, 〈color〉<a class="footnoteLink" href="#note_LCL074_46_1" id="target_note_LCL074_46_1"><sup>1</sup></a> <span class="br"></span><span class="lineNumber">105</span><span class="br"></span> quod bonum et bonum quod gravitas—quod fieri natura non sinit. Aliud igitur tunc in eis esset esse, aliud aliquid esse, ac tunc bona quidem essent, esse tamen ipsum minime haberent bonum. Igitur si ullo modo essent, non a bono ac bona essent ac non idem <span class="br"></span><span class="lineNumber">110</span><span class="br"></span> essent quod bona, sed eis aliud esset esse aliud bonis esse. Quod si nihil omnino aliud essent nisi bona neque gravia neque colorata neque spatii dimensione distenta nec ulla in eis qualitas esset, nisi tantum bona essent, tunc non res sed rerum viderentur esse <span class="br"></span><span class="lineNumber">115</span><span class="br"></span> principium nec potius viderentur, sed videretur; unum enim solumque est huiusmodi, quod tantum bonum aliudque nihil sit. Quae quoniam non sunt simplicia, nec esse omnino poterant, nisi ea id quod solum bonum est esse voluisset. Idcirco quoniam <span class="br"></span><span class="lineNumber">120</span><span class="br"></span> esse eorum a boni voluntate defluxit, bona esse dicuntur. Primum enim bonum, quoniam est, in eo quod est bonum est; secundum vero bonum, quoniam ex eo fluxit cuius ipsum esse bonum est, ipsum quoque bonum est. Sed ipsum esse omnium rerum ex eo <span class="br"></span><span class="lineNumber">125</span><span class="br"></span> fluxit quod est primum bonum et quod bonum tale est
</p><notes><section class="footnotes"><ul><li class="note" id="note_LCL074_46_1"><a class="footnoteCrossrefLink" href="#target_note_LCL074_46_1" title="Click to highlight in text"><sup class="lineRef">1</sup>〈color〉 <span class="italic">supplied by Tester</span>.</a></li><script type="text/javascript">document.getElementById('note_LCL074_46_1').style.display = "none";</script></ul></section></notes></section>