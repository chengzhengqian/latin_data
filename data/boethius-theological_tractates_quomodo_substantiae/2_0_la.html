<section class="div1 language" lang="la"><header><hgroup><h1>Boethius</h1></hgroup></header><p class="noindent">
<span class="br"></span><span class="lineNumber">15</span><span class="br"></span>in mathematica fieri solet ceterisque etiam disciplinis, praeposui terminos regulasque quibus cuncta quae sequuntur efficiam.</p>
<p>I. Communis animi conceptio est enuntiatio quam quisque probat auditam. Harum duplex modus est. <span class="br"></span><span class="lineNumber">20</span><span class="br"></span> Nam una ita communis est, ut omnium sit hominum, veluti si hanc proponas: “Si duobus aequalibus aequalia auferas, quae relinquantur aequalia esse,” nullus id intellegens neget. Alia vero est doctorum tantum, quae tamen ex talibus communibus animi <span class="br"></span><span class="lineNumber">25</span><span class="br"></span> conceptionibus venit, ut est: “Quae incorporalia sunt, in loco non esse,” et cetera; quae non vulgus sed docti comprobant.</p>
<p>II. Diversum est esse et id quod est; ipsum enim esse nondum est, at vero quod est accepta essendi <span class="br"></span><span class="lineNumber">30</span><span class="br"></span> forma est atque consistit.</p>
<p>III. Quod est participare aliquo potest, sed ipsum esse nullo modo aliquo participat. Fit enim participatio cum aliquid iam est; est autem aliquid, cum esse susceperit.</p>
<p><span class="br"></span><span class="lineNumber">35</span><span class="br"></span> IV. Id quod est habere aliquid praeterquam quod ipsum est potest; ipsum vero esse nihil aliud praeter se habet admixtum.</p>
<p>V. Diversum est tantum esse aliquid et esse aliquid in eo quod est; illic enim accidens hic <span class="br"></span><span class="lineNumber">40</span><span class="br"></span> substantia significatur.</p>
<notes></notes></section>