<section class="div1 language" lang="la"><header><hgroup><h1>Boethius</h1></hgroup></header>
<p>VI. Omne quod est<a class="footnoteLink" href="#note_LCL074_42_1" id="target_note_LCL074_42_1"><sup>1</sup></a> participat eo quod est esse ut sit; alio vero participat ut aliquid sit. Ac per hoc id quod est participat eo quod est esse ut sit; est vero ut participet alio quolibet.</p>
<p><span class="br"></span><span class="lineNumber">45</span><span class="br"></span> VII. Omne simplex esse suum et id quod est unum habet.</p>
<p>VIII. Omni composito aliud est esse, aliud ipsum est.</p>
<p>IX. Omnis diversitas discors, similitudo vero <span class="br"></span><span class="lineNumber">50</span><span class="br"></span> appetenda est; et quod appetit aliud, tale ipsum esse naturaliter ostenditur quale est illud hoc ipsum quod appetit.</p>
<p>Sufficiunt igitur quae praemisimus; a prudente vero rationis interprete suis unumquodque aptabitur <span class="br"></span><span class="lineNumber">55</span><span class="br"></span> argumentis.</p>
<p>Quaestio vero huiusmodi est. Ea quae sunt bona sunt; tenet enim communis sententia doctorum omne quod est ad bonum tendere, omne autem tendit ad simile. Quae igitur ad bonum tendunt <span class="br"></span><span class="lineNumber">60</span><span class="br"></span> bona ipsa sunt. Sed quemadmodum bona sint, inquirendum est, utrumne participatione an substantia? Si participatione, per se ipsa nullo modo bona sunt; nam quod participatione album est, per se in eo quod ipsum est album non est. Et de ceteris qualitatibus <span class="br"></span><span class="lineNumber">65</span><span class="br"></span> eodem modo. Si igitur participatione sunt bona, ipsa per se nullo modo bona sunt: non igitur ad bonum tendunt. Sed concessum est. Non igitur participatione sunt bona sed substantia. Quorum vero substantia bona est, id quod sunt bona sunt;



</p><notes><section class="footnotes"><ul><li class="note" id="note_LCL074_42_1"><a class="footnoteCrossrefLink" href="#target_note_LCL074_42_1" title="Click to highlight in text"><sup class="lineRef">1</sup>est <span class="italic">omitted by the best <span class="sc">mss</span></span>.</a></li><script type="text/javascript">document.getElementById('note_LCL074_42_1').style.display = "none";</script></ul></section></notes></section>