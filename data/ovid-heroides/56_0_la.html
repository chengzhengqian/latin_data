<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">exegit ferrum sua per praecordia mater.</span><span class="linebreak"></span>
<span class="line indent2">inpia quid dubitas Deianira mori?</span><span class="linebreak"></span>
<span class="line">Deprecor hoc unum per iura sacerrima lecti,</span><span class="linebreak"></span>
<span class="line indent2"><span class="br"></span><span class="lineNumber">160</span><span class="br"></span>ne videar fatis insidiata tuis.</span><span class="linebreak"></span>
<span class="line">Nessus, ut est avidum percussus harundine pectus,</span><span class="linebreak"></span>
<span class="line indent2">“hic,” dixit, “vires sanguis amoris habet.”</span><span class="linebreak"></span>
<span class="line">inlita Nesseo misi tibi texta veneno.</span><span class="linebreak"></span>
<span class="line indent2">inpia quid dubitas Deianira mori?</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>Iamque vale, seniorque pater germanaque Gorge,</span><span class="linebreak"></span>
<span class="line indent2">et patria et patriae frater adempte tuae,</span><span class="linebreak"></span>
<span class="line">et tu lux oculis hodierna novissima nostris,</span><span class="linebreak"></span>
<span class="line indent2">virque—sed o possis!—et puer Hylle, vale!</span><span class="linebreak"></span>
</p>
</section>
<section class="div2">
<h2>X<span class="linebreak"></span><span class="sc">Ariadne Theseo</span></h2>
<p class="lineGroup">
<span class="line"><span class="sc">Mitius</span> inveni quam te genus omne ferarum;</span><span class="linebreak"></span>
<span class="line indent2">credita non ulli quam tibi peius eram.</span><span class="linebreak"></span>
<span class="line">quae legis, ex illo, Theseu, tibi litore mitto</span><span class="linebreak"></span>
<span class="line indent2">unde tuam sine me vela tulere ratem,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>in quo me somnusque meus male prodidit et tu,</span><span class="linebreak"></span>
<span class="line indent2">per facinus somnis insidiate meis.</span><span class="linebreak"></span>
<span class="line">Tempus erat, vitrea quo primum terra pruina</span><span class="linebreak"></span>
<span class="line indent2">spargitur et tectae fronde queruntur aves.</span><span class="linebreak"></span>
<span class="line">incertum vigilans ac somno languida movi</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>Thesea prensuras semisupina manus—</span><span class="linebreak"></span>
</p></section><notes></notes></section>