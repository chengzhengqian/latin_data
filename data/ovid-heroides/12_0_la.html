<section class="div1 language" lang="la"><header><hgroup><h1>Ovid</h1></hgroup></header><section class="div2">
</section>
<section class="div2">
<h2>III<span class="linebreak"></span><span class="sc">Briseis Achilli</span></h2>
<p class="lineGroup">
<span class="line"><span class="sc">Quam</span> legis, a rapta Briseide littera venit,</span><span class="linebreak"></span>
<span class="line indent2">vix bene barbarica Graeca notata manu.</span><span class="linebreak"></span>
<span class="line">quascumque adspicies, lacrimae fecere lituras;</span><span class="linebreak"></span>
<span class="line indent2">sed tamen et lacrimae pondera vocis habent.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>Si mihi pauca queri de te dominoque viroque</span><span class="linebreak"></span>
<span class="line indent2">fas est, de domino pauca viroque querar.</span><span class="linebreak"></span>
<span class="line">non, ego poscenti quod sum cito tradita regi,</span><span class="linebreak"></span>
<span class="line indent2">culpa tua est—quamvis haec quoque culpa tua est;</span><span class="linebreak"></span>
<span class="line">nam simul Eurybates me Talthybiusque vocarunt,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>Eurybati data sum Talthybioque comes.</span><span class="linebreak"></span>
<span class="line">alter in alterius iactantes lumina vultum</span><span class="linebreak"></span>
<span class="line indent2">quaerebant taciti, noster ubi esset amor.</span><span class="linebreak"></span>
<span class="line">differri potui; poenae mora grata fuisset.</span><span class="linebreak"></span>
<span class="line indent2">ei mihi! discedens oscula nulla dedi;</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>at lacrimas sine fine dedi rupique capillos—</span><span class="linebreak"></span>
<span class="line indent2">infelix iterum sum mihi visa capi!</span><span class="linebreak"></span>
<span class="line">Saepe ego decepto volui custode reverti,</span><span class="linebreak"></span>
<span class="line indent2">sed, me qui timidam prenderet,<a class="footnoteLink" href="#note_LCL041_32_1" id="target_note_LCL041_32_1"><sup>1</sup></a> hostis erat.</span><span class="linebreak"></span>
<span class="line">si progressa forem, caperer ne, nocte, timebam,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>quamlibet ad Priami munus itura nurum.</span><span class="linebreak"></span>
<span class="line">Sed data sim, quia danda fui—tot noctibus absum</span><span class="linebreak"></span>
<span class="line indent2">nec repetor; cessas, iraque lenta tua est.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_32_1"><a class="footnoteCrossrefLink" href="#target_note_LCL041_32_1" title="Click to highlight in text"><sup class="lineRef">1</sup>redderet <span class="italic">Ehw.</span></a></li><script type="text/javascript">document.getElementById('note_LCL041_32_1').style.display = "none";</script></ul></section></notes></section>