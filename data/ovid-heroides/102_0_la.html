<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">Phryx erat Aurorae coniunx, tamen abstulit illum</span><span class="linebreak"></span>
<span class="line indent2">extremum noctis quae dea finit iter.</span><span class="linebreak"></span>
<span class="line">Phryx etiam Anchises, volucrum cui mater Amorum</span><span class="linebreak"></span>
<span class="line indent2">gaudet in Idaeis concubuisse iugis.</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>nec, puto, conlatis forma Menelaus et annis</span><span class="linebreak"></span>
<span class="line indent2">iudice te nobis anteferendus erit.</span><span class="linebreak"></span>
<span class="line">non dabimus certe socerum tibi clara fugantem</span><span class="linebreak"></span>
<span class="line indent2">lumina, qui trepidos a dape vertat equos;</span><span class="linebreak"></span>
<span class="line">nec Priamo pater est soceri de caede cruentus</span><span class="linebreak"></span>
<span class="line indent2"><span class="br"></span><span class="lineNumber">210</span><span class="br"></span>et qui Myrtoas crimine signat aquas;</span><span class="linebreak"></span>
<span class="line">nec proavo Stygia nostro captantur in unda</span><span class="linebreak"></span>
<span class="line indent2">poma, nec in mediis quaeritur umor aquis.</span><span class="linebreak"></span>
<span class="line">Quid tamen hoc refert, si te tenet ortus ab illis,</span><span class="linebreak"></span>
<span class="line indent2">cogitur huic domui Iuppiter esse socer?</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>heu facinus! totis indignus noctibus ille</span><span class="linebreak"></span>
<span class="line indent2">te tenet, amplexu perfruiturque tuo;</span><span class="linebreak"></span>
<span class="line">at mihi conspiceris posita vix denique mensa,</span><span class="linebreak"></span>
<span class="line indent2">multaque quae laedant hoc quoque tempus habet.</span><span class="linebreak"></span>
<span class="line">hostibus eveniant convivia talia nostris,</span><span class="linebreak"></span>
<span class="line indent2"><span class="br"></span><span class="lineNumber">220</span><span class="br"></span>experior posito qualia saepe mero!</span><span class="linebreak"></span>
<span class="line">paenitet hospitii, cum me spectante lacertos</span><span class="linebreak"></span>
<span class="line indent2">inponit collo rusticus iste tuo.</span><span class="linebreak"></span>
<span class="line">rumpor et invidia<a class="footnoteLink" href="#note_LCL041_212_1" id="target_note_LCL041_212_1"><sup>1</sup></a>—quid enim non omnia narrem?—</span><span class="linebreak"></span>
<span class="line indent2">membra superiecta cum tua veste fovet.</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>oscula cum vero coram non dura daretis,</span><span class="linebreak"></span>
<span class="line indent2">ante oculos posui pocula sumpta meos;</span><span class="linebreak"></span>
<span class="line">lumina demitto cum te tenet artius ille,</span><span class="linebreak"></span>
<span class="line indent2">crescit et invito lentus in ore cibus.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_212_1"><a class="footnoteCrossrefLink" href="#target_note_LCL041_212_1" title="Click to highlight in text"><sup class="lineRef">1</sup><span class="italic">Oudendorp</span>: invideo <span class="italic">MSS.</span></a></li><script type="text/javascript">document.getElementById('note_LCL041_212_1').style.display = "none";</script></ul></section></notes></section>