<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">fonte bibis spectasque tuam stupefacta figuram</span><span class="linebreak"></span>
<span class="line indent2">et, te ne feriant, quae geris, arma, times,</span><span class="linebreak"></span>
<span class="line">quaeque modo, ut posses etiam Iove digna videri,</span><span class="linebreak"></span>
<span class="line indent2"><span class="br"></span><span class="lineNumber">100</span><span class="br"></span>dives eras, nuda nuda recumbis humo.</span><span class="linebreak"></span>
<span class="line">per mare, per terras cognataque flumina curris;</span><span class="linebreak"></span>
<span class="line indent2">dat mare, dant amnes, dat tibi terra viam.</span><span class="linebreak"></span>
<span class="line">quae tibi causa fugae? quid tu freta longa pererras?</span><span class="linebreak"></span>
<span class="line indent2">non poteris vultus effugere ipsa tuos.</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>Inachi, quo properas? eadem sequerisque fugisque;</span><span class="linebreak"></span>
<span class="line indent2">tu tibi dux comiti, tu comes ipsa duci.</span><span class="linebreak"></span>
<span class="line">Per septem Nilus portus emissus in aequor</span><span class="linebreak"></span>
<span class="line indent2">exuit insana paelicis ora bove.</span><span class="linebreak"></span>
<span class="line">ultima quid refero, quorum mihi cana senectus</span><span class="linebreak"></span>
<span class="line indent2"><span class="br"></span><span class="lineNumber">110</span><span class="br"></span>auctor? dant anni, quod querar, ecce, mei.</span><span class="linebreak"></span>
<span class="line">bella pater patruusque gerunt; regnoque domoque</span><span class="linebreak"></span>
<span class="line indent2">pellimur; eiectos ultimus orbis habet.</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>de fratrum populo pars exiguissima restat.</span><span class="linebreak"></span>
<span class="line indent2">quique dati leto, quaeque dedere, fleo;</span><span class="linebreak"></span>
<span class="line">nam mihi quot fratres, totidem periere sorores.</span><span class="linebreak"></span>
<span class="line indent2">accipiat lacrimas utraque turba meas!</span><span class="linebreak"></span>
<span class="line">en, ego, quod vivis, poenae crucianda reservor;</span><span class="linebreak"></span>
<span class="line indent2"><span class="br"></span><span class="lineNumber">120</span><span class="br"></span>quid fiet sonti, cum rea laudis agar</span><span class="linebreak"></span>
<span class="line">et consanguineae quondam centensima turbae</span><span class="linebreak"></span>
<span class="line indent2">infelix uno fratre manente cadam?</span><span class="linebreak"></span>
<span class="line">At tu, siqua piae, Lynceu,<a class="footnoteLink" href="#note_LCL041_178_1" id="target_note_LCL041_178_1"><sup>1</sup></a> tibi cura sororis,</span><span class="linebreak"></span>
<span class="line indent2">quaeque tibi tribui munera, dignus habes,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_178_1"><a class="footnoteCrossrefLink" href="#target_note_LCL041_178_1" title="Click to highlight in text"><sup class="lineRef">1</sup><span class="italic">The name preserved only by Plan.</span></a></li><script type="text/javascript">document.getElementById('note_LCL041_178_1').style.display = "none";</script></ul></section></notes></section>