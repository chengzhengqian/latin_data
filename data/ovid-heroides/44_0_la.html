<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">si pudet uxoris, non nupta, sed hospita dicar;</span><span class="linebreak"></span>
<span class="line indent2">dum tua sit, Dido quidlibet esse feret.</span><span class="linebreak"></span>
<span class="line">Nota mihi freta sunt Afrum plangentia litus;</span><span class="linebreak"></span>
<span class="line indent2"><span class="br"></span><span class="lineNumber">170</span><span class="br"></span>temporibus certis dantque negantque viam.</span><span class="linebreak"></span>
<span class="line">cum dabit aura viam, praebebis carbasa ventis;</span><span class="linebreak"></span>
<span class="line indent2">nunc levis eiectam continet alga ratem.</span><span class="linebreak"></span>
<span class="line">tempus ut observem, manda mihi; certius ibis,</span><span class="linebreak"></span>
<span class="line indent2">nec te, si cupies, ipsa manere sinam.</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>et socii requiem poscunt, laniataque classis</span><span class="linebreak"></span>
<span class="line indent2">postulat exiguas semirefecta moras;</span><span class="linebreak"></span>
<span class="line">pro meritis et siqua tibi debebimus ultra,</span><span class="linebreak"></span>
<span class="line indent2">pro spe coniugii tempora parva petoâ€”</span><span class="linebreak"></span>
<span class="line">dum freta mitescunt et amor, dum tempore et usu</span><span class="linebreak"></span>
<span class="line indent2"><span class="br"></span><span class="lineNumber">180</span><span class="br"></span>fortiter edisco tristia posse pati.</span><span class="linebreak"></span>
<span class="line">Si minus, est animus nobis effundere vitam;</span><span class="linebreak"></span>
<span class="line indent2">in me crudelis non potes esse diu.</span><span class="linebreak"></span>
<span class="line">adspicias utinam, quae sit scribentis imago!</span><span class="linebreak"></span>
<span class="line indent2">scribimus, et gremio Troicus ensis adest,</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>perque genas lacrimae strictum labuntur in ensem,</span><span class="linebreak"></span>
<span class="line indent2">qui iam pro lacrimis sanguine tinctus erit.</span><span class="linebreak"></span>
<span class="line">quam bene conveniunt fato tua munera nostro!</span><span class="linebreak"></span>
<span class="line indent2">instruis inpensa nostra sepulcra brevi.</span><span class="linebreak"></span>
<span class="line">nec mea nunc primum feriuntur pectora telo;</span><span class="linebreak"></span>
<span class="line indent2"><span class="br"></span><span class="lineNumber">190</span><span class="br"></span>ille locus saevi vulnus amoris habet.</span><span class="linebreak"></span>
<span class="line">Anna soror, soror Anna, meae male conscia culpae,</span><span class="linebreak"></span>
<span class="line indent2">iam dabis in cineres ultima dona meos.</span><span class="linebreak"></span>
</p>
</section><notes></notes></section>