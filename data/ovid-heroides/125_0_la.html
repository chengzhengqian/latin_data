<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">Scilicet interitus offenderis omine nostri,</span><span class="linebreak"></span>
<span class="line indent2">litteraque invisa est hac mea parte tibi.</span><span class="linebreak"></span>
<span class="line">desino—parce queri! sed uti mare finiat iram,</span><span class="linebreak"></span>
<span class="line indent2">accedant, quaeso, fac tua vota meis.</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>pace brevi nobis opus est, dum transferor isto;</span><span class="linebreak"></span>
<span class="line indent2">cum tua contigero litora, perstet hiemps!</span><span class="linebreak"></span>
<span class="line">istic est aptum nostrae navale carinae,</span><span class="linebreak"></span>
<span class="line indent2">et melius nulla stat mea puppis aqua.</span><span class="linebreak"></span>
<span class="line">illic me claudat Boreas, ubi dulce morari est!</span><span class="linebreak"></span>
<span class="line indent2"><span class="br"></span><span class="lineNumber">210</span><span class="br"></span>tunc piger ad nandum, tunc ego cautus ero,</span><span class="linebreak"></span>
<span class="line">nec faciam surdis convicia fluctibus ulla,</span><span class="linebreak"></span>
<span class="line indent2">triste nataturo nec querar esse fretum.</span><span class="linebreak"></span>
<span class="line">me pariter venti teneant tenerique lacerti,</span><span class="linebreak"></span>
<span class="line indent2">per causas istic inpediarque duas!</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>Cum patietur hiemps, remis ego corporis utar;</span><span class="linebreak"></span>
<span class="line indent2">lumen in adspectu tu modo semper habe!</span><span class="linebreak"></span>
<span class="line">interea pro me pernoctet epistula tecum,</span><span class="linebreak"></span>
<span class="line indent2">quam precor ut minima prosequar ipse mora!</span><span class="linebreak"></span>
</p>
</section>
<section class="div2">
<h2>XIX<span class="linebreak"></span><span class="sc">Hero Leandro</span></h2>
<p class="lineGroup">
<span class="line">Quam mihi misisti verbis, Leandre, salutem</span><span class="linebreak"></span>
<span class="line indent2">ut possim missam rebus habere, veni!</span><span class="linebreak"></span>
<span class="line">longa mora est nobis omnis, quae gaudia differt.</span><span class="linebreak"></span>
<span class="line indent2">da veniam fassae; non patienter amo!</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>urimur igne pari, sed sum tibi viribus inpar:</span><span class="linebreak"></span>
<span class="line indent2">fortius ingenium suspicor esse viris.</span><span class="linebreak"></span>
<span class="line">ut corpus, teneris ita mens infirma puellis—</span><span class="linebreak"></span>
<span class="line indent2">deficiam, parvi temporis adde moram!</span><span class="linebreak"></span>
</p></section><notes></notes></section>