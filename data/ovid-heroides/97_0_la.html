<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">constitit ante oculos actus velocibus alis</span><span class="linebreak"></span>
<span class="line indent2">Atlantis magni Pleionesque nepos—</span><span class="linebreak"></span>
<span class="line">fas vidisse fuit, fas sit mihi visa referre!—</span><span class="linebreak"></span>
<span class="line indent2">inque dei digitis aurea virga fuit;</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>tresque simul divae, Venus et cum Pallade Iuno,</span><span class="linebreak"></span>
<span class="line indent2">graminibus teneros inposuere pedes.</span><span class="linebreak"></span>
<span class="line">obstipui, gelidusque comas erexerat horror,</span><span class="linebreak"></span>
<span class="line indent2">cum mihi “pone metum!” nuntius ales ait,</span><span class="linebreak"></span>
<span class="line">“arbiter es formae; certamina siste dearum;</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>vincere quae forma digna sit una duas!”</span><span class="linebreak"></span>
<span class="line">neve recusarem, verbis Iovis imperat et se</span><span class="linebreak"></span>
<span class="line indent2">protinus aetheria tollit in astra via.</span><span class="linebreak"></span>
<span class="line">Mens mea convaluit, subitoque audacia venit,</span><span class="linebreak"></span>
<span class="line indent2">nec timui vultu quamque notare meo.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>vincere erant omnes dignae iudexque querebar</span><span class="linebreak"></span>
<span class="line indent2">non omnes causam posse tenere suam.</span><span class="linebreak"></span>
<span class="line">sed tamen ex illis iam tunc magis una placebat,</span><span class="linebreak"></span>
<span class="line indent2">hanc esse ut scires, unde movetur amor.</span><span class="linebreak"></span>
<span class="line">tantaque vincendi cura est; ingentibus ardent</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>iudicium donis sollicitare meum.</span><span class="linebreak"></span>
<span class="line">regna Iovis coniunx, virtutem filia iactat;</span><span class="linebreak"></span>
<span class="line indent2">ipse potens dubito fortis an esse velim.</span><span class="linebreak"></span>
<span class="line">dulce Venus risit; "nec<a class="footnoteLink" href="#note_LCL041_202_1" id="target_note_LCL041_202_1"><sup>1</sup></a> te, Pari, munera tangant</span><span class="linebreak"></span>
<span class="line indent2">utraque suspensi plena timoris!” ait;</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>“nos dabimus, quod ames, et pulchrae filia Ledae</span><span class="linebreak"></span>
<span class="line indent2">ibit in amplexus pulchrior illa tuos!”</span><span class="linebreak"></span>
<span class="line">dixit, et ex aequo donis formaque probatis</span><span class="linebreak"></span>
<span class="line indent2">victorem caelo rettulit illa pedem.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_202_1"><a class="footnoteCrossrefLink" href="#target_note_LCL041_202_1" title="Click to highlight in text"><sup class="lineRef">1</sup>nec: <span class="italic">see Housman, CR</span> 11 (1897) 426.</a></li><script type="text/javascript">document.getElementById('note_LCL041_202_1').style.display = "none";</script></ul></section></notes></section>