<section class="div1 language" lang="la"><header><hgroup><h1>Ovid</h1></hgroup></header><section class="div2">
</section>
<section class="div2">
<h2>IV<span class="linebreak"></span><span class="sc">Phaedra Hippolyto</span></h2>
<p class="lineGroup">
<span class="line"><span class="sc">Quam</span> nisi tu dederis, caritura est ipsa, salutem</span><span class="linebreak"></span>
<span class="line indent2">mittit Amazonio Cressa puella viro.</span><span class="linebreak"></span>
<span class="line">perlege, quodcumque est—quid epistula lecta nocebit?</span><span class="linebreak"></span>
<span class="line indent2">te quoque in hac aliquid quod iuvet esse potest;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>his arcana notis terra pelagoque feruntur.</span><span class="linebreak"></span>
<span class="line indent2">inspicit acceptas hostis ab hoste notas.</span><span class="linebreak"></span>
<span class="line">Ter tecum conata loqui ter inutilis haesit</span><span class="linebreak"></span>
<span class="line indent2">lingua, ter in primo restitit ore sonus.</span><span class="linebreak"></span>
<span class="line">qua licet et sequitur, pudor est miscendus amori;</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>dicere quae puduit, scribere iussit amor.</span><span class="linebreak"></span>
<span class="line">quidquid Amor iussit, non est contemnere tutum;</span><span class="linebreak"></span>
<span class="line indent2">regnat et in dominos ius habet ille deos.</span><span class="linebreak"></span>
<span class="line">ille mihi primo dubitanti scribere dixit:</span><span class="linebreak"></span>
<span class="line indent2">“scribe! dabit victas ferreus ille manus.”</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>adsit et, ut nostras avido fovet igne medullas,</span><span class="linebreak"></span>
<span class="line indent2">figat sic animos in mea vota tuos!</span><span class="linebreak"></span>
<span class="line">Non ego nequitia socialia foedera rumpam;</span><span class="linebreak"></span>
<span class="line indent2">fama—velim quaeras—crimine nostra vacat.</span><span class="linebreak"></span>
<span class="line">venit amor gravius, quo serius—urimur intus;</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>urimur, et caecum pectora vulnus habent.</span><span class="linebreak"></span>
</p></section><notes></notes></section>