<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">tortaque versato ducentes stamina fuso</span><span class="linebreak"></span>
<span class="line indent2">feminea tardas fallimus arte moras.</span><span class="linebreak"></span>
<span class="line">Quid loquar interea tam longo tempore, quaeris?</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>nil nisi Leandri nomen in ore meo est.</span><span class="linebreak"></span>
<span class="line">“iamne putas exisse domo mea gaudia, nutrix,</span><span class="linebreak"></span>
<span class="line indent2">an vigilant omnes, et timet ille suos?</span><span class="linebreak"></span>
<span class="line">iamne suas umeris illum deponere vestes,</span><span class="linebreak"></span>
<span class="line indent2">pallade iam pingui tinguere membra putas?”</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>adnuit illa fere; non nostra quod oscula curet,</span><span class="linebreak"></span>
<span class="line indent2">sed movet obrepens somnus anile caput.</span><span class="linebreak"></span>
<span class="line">postque morae minimum “iam certe navigat,” inquam,</span><span class="linebreak"></span>
<span class="line indent2">“lentaque dimotis bracchia iactat aquis.”</span><span class="linebreak"></span>
<span class="line">paucaque cum tacta perfeci stamina terra,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>an medio possis, quaerimus, esse freto.</span><span class="linebreak"></span>
<span class="line">et modo prospicimus, timida modo voce precamur,</span><span class="linebreak"></span>
<span class="line indent2">ut tibi det faciles utilis aura vias;</span><span class="linebreak"></span>
<span class="line">auribus incertas voces captamus, et omnem</span><span class="linebreak"></span>
<span class="line indent2">adventus strepitum credimus esse tui.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>Sic ubi deceptae pars est mihi maxima noctis</span><span class="linebreak"></span>
<span class="line indent2">acta, subit furtim lumina fessa sopor.</span><span class="linebreak"></span>
<span class="line">forsitan invitus mecum tamen, inprobe, dormis,</span><span class="linebreak"></span>
<span class="line indent2">et, quamquam non vis ipse venire, venis.</span><span class="linebreak"></span>
<span class="line">nam modo te videor prope iam spectare natantem,</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>bracchia nunc umeris umida ferre meis,</span><span class="linebreak"></span>
<span class="line">nunc dare, quae soleo, madidis velamina membris,</span><span class="linebreak"></span>
<span class="line indent2">pectora nunc nostro iuncta<a class="footnoteLink" href="#note_LCL041_262_1" id="target_note_LCL041_262_1"><sup>1</sup></a> fovere sinu</span><span class="linebreak"></span>
<span class="line">multaque praeterea linguae reticenda modestae,</span><span class="linebreak"></span>
<span class="line indent2">quae fecisse iuvat, facta referre pudet.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>me miseram! brevis est haec et non vera voluptas;</span><span class="linebreak"></span>
<span class="line indent2">nam tu cum somno semper abire soles.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_262_1"><a class="footnoteCrossrefLink" href="#target_note_LCL041_262_1" title="Click to highlight in text"><sup class="lineRef">1</sup><span class="italic">Merkel</span>: iuncto nostra <span class="italic">MSS.</span></a></li><script type="text/javascript">document.getElementById('note_LCL041_262_1').style.display = "none";</script></ul></section></notes></section>