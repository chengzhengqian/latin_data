<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">eripit infantem mentitaque sacra revelat</span><span class="linebreak"></span>
<span class="line indent2">Aeolus; insana regia voce sonat.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>ut mare fit tremulum, tenui cum stringitur aura,</span><span class="linebreak"></span>
<span class="line indent2">ut quatitur tepido fraxina virga<a class="footnoteLink" href="#note_LCL041_138_1" id="target_note_LCL041_138_1"><sup>1</sup></a> Noto,</span><span class="linebreak"></span>
<span class="line">sic mea vibrari pallentia membra videres;</span><span class="linebreak"></span>
<span class="line indent2">quassus ab inposito corpore lectus erat.</span><span class="linebreak"></span>
<span class="line">inruit et nostrum vulgat clamore pudorem,</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>et vix a misero continet ore manus.</span><span class="linebreak"></span>
<span class="line">ipsa nihil praeter lacrimas pudibunda profudi;</span><span class="linebreak"></span>
<span class="line indent2">torpuerat gelido lingua retenta metu.</span><span class="linebreak"></span>
<span class="line">Iamque dari parvum canibusque avibusque nepotem</span><span class="linebreak"></span>
<span class="line indent2">iusserat, in solis destituique locis.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>vagitus dedit ille miser—sensisse putares—</span><span class="linebreak"></span>
<span class="line indent2">quaque suum poterat voce rogabat avum.</span><span class="linebreak"></span>
<span class="line">quid mihi tunc animi credis, germane, fuisse—</span><span class="linebreak"></span>
<span class="line indent2">nam potes ex animo colligere ipse tuo—</span><span class="linebreak"></span>
<span class="line">cum mea me coram silvas inimicus in altas</span><span class="linebreak"></span>
<span class="line indent2"><span class="br"></span><span class="lineNumber">90</span><span class="br"></span>viscera montanis ferret edenda lupis?</span><span class="linebreak"></span>
<span class="line">exierat thalamo; tunc demum pectora plangi</span><span class="linebreak"></span>
<span class="line indent2">contigit inque meas unguibus ire genas.</span><span class="linebreak"></span>
<span class="line">Interea patrius vultu maerente satelles</span><span class="linebreak"></span>
<span class="line indent2">venit et indignos edidit ore sonos:</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>“Aeolus hunc ensem mittit tibi” — tradidit ensem—</span><span class="linebreak"></span>
<span class="line indent2">“et iubet ex merito scire, quid iste velit.”</span><span class="linebreak"></span>
<span class="line">scimus, et utemur violento fortiter ense;</span><span class="linebreak"></span>
<span class="line indent2">pectoribus condam dona paterna meis.</span><span class="linebreak"></span>
<span class="line">his mea muneribus, genitor, conubia donas?</span><span class="linebreak"></span>
<span class="line indent2"><span class="br"></span><span class="lineNumber">100</span><span class="br"></span>hac tua dote, pater, filia dives erit?</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_138_1"><a class="footnoteCrossrefLink" href="#target_note_LCL041_138_1" title="Click to highlight in text"><sup class="lineRef">1</sup><span class="italic">The usual MSS. reading</span>: fraxiṇcịẹṣ virga <span class="italic">P</span>: fraxinus icta <span class="italic">Pa.</span></a></li><script type="text/javascript">document.getElementById('note_LCL041_138_1').style.display = "none";</script></ul></section></notes></section>