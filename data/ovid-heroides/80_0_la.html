<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">quid petitur tanto nisi turpis adultera bello?</span><span class="linebreak"></span>
<span class="line indent2">dum licet, Inachiae vertite vela rates!</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>sed quid ago? revoco? revocaminis omen abesto,</span><span class="linebreak"></span>
<span class="line indent2">blandaque conpositas aura secundet aquas!</span><span class="linebreak"></span>
<span class="line">Troasin invideo, quae si lacrimosa suorum</span><span class="linebreak"></span>
<span class="line indent2">funera conspicient, nec procul hostis erit,</span><span class="linebreak"></span>
<span class="line">ipsa suis manibus forti nova nupta marito</span><span class="linebreak"></span>
<span class="line indent2"><span class="br"></span><span class="lineNumber">140</span><span class="br"></span>inponet galeam Dardanaque arma dabit.</span><span class="linebreak"></span>
<span class="line">arma dabit, dumque arma dabit, simul oscula sumet—</span><span class="linebreak"></span>
<span class="line indent2">hoc genus officii dulce duobus erit—</span><span class="linebreak"></span>
<span class="line">producetque virum, dabit et mandata reverti</span><span class="linebreak"></span>
<span class="line indent2">et dicet: “referas ista fac arma Iovi!”</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>ille ferens dominae mandata recentia secum</span><span class="linebreak"></span>
<span class="line indent2">pugnabit caute respicietque domum.</span><span class="linebreak"></span>
<span class="line">exuet haec reduci clipeum galeamque resolvet,</span><span class="linebreak"></span>
<span class="line indent2">excipietque suo corpora lassa sinu.</span><span class="linebreak"></span>
<span class="line">Nos sumus incertae; nos anxius omnia cogit,</span><span class="linebreak"></span>
<span class="line indent2"><span class="br"></span><span class="lineNumber">150</span><span class="br"></span>quae possunt fieri, facta putare timor.</span><span class="linebreak"></span>
<span class="line">dum tamen arma geres diverso miles in orbe,</span><span class="linebreak"></span>
<span class="line indent2">quae referat vultus est mihi cera tuos;</span><span class="linebreak"></span>
<span class="line">illi blanditias, illi tibi debita verba</span><span class="linebreak"></span>
<span class="line indent2">dicimus, amplexus accipit illa meos.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>crede mihi, plus est, quam quod videatur, imago;</span><span class="linebreak"></span>
<span class="line indent2">adde sonum cerae, Protesilaus erit.</span><span class="linebreak"></span>
<span class="line">hanc specto teneoque sinu pro coniuge vero,</span><span class="linebreak"></span>
<span class="line indent2">et, tamquam possit verba referre, queror.</span><span class="linebreak"></span>
</p></section><notes></notes></section>