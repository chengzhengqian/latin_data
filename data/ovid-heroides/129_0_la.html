<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">95</span><span class="br"></span>non ego tam ventos timeo mea vota morantes,</span><span class="linebreak"></span>
<span class="line indent2">quam similis vento ne tuus erret amor,</span><span class="linebreak"></span>
<span class="line">ne non sim tanti, superentque pericula causam,</span><span class="linebreak"></span>
<span class="line indent2">et videar merces esse labore minor.</span><span class="linebreak"></span>
<span class="line">Interdum metuo, patria ne laedar et inpar</span><span class="linebreak"></span>
<span class="line indent2"><span class="br"></span><span class="lineNumber">100</span><span class="br"></span>dicar Abydeno Thressa puella toro.</span><span class="linebreak"></span>
<span class="line">ferre tamen possum patientius omnia, quam si</span><span class="linebreak"></span>
<span class="line indent2">otia nescio qua paelice captus agis,</span><span class="linebreak"></span>
<span class="line">in tua si veniunt alieni colla lacerti,</span><span class="linebreak"></span>
<span class="line indent2">fitque novus nostri finis amoris amor.</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>a, potius peream, quam crimine vulnerer isto,</span><span class="linebreak"></span>
<span class="line indent2">fataque sint culpa nostra priora tua!</span><span class="linebreak"></span>
<span class="line">nec, quia venturi dederis mihi signa doloris,</span><span class="linebreak"></span>
<span class="line indent2">haec loquor aut fama sollicitata nova.</span><span class="linebreak"></span>
<span class="line">omnia sed vereorâ€”quis enim securus amavit?</span><span class="linebreak"></span>
<span class="line indent2"><span class="br"></span><span class="lineNumber">110</span><span class="br"></span>cogit et absentes plura timere locus.</span><span class="linebreak"></span>
<span class="line">felices illas, sua quas praesentia nosse</span><span class="linebreak"></span>
<span class="line indent2">crimina vera iubet, falsa timere vetat!</span><span class="linebreak"></span>
<span class="line">nos tam vana movet, quam facta iniuria fallit,</span><span class="linebreak"></span>
<span class="line indent2">incitat et morsus error uterque pares.</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>o utinam venias, aut ut ventusve paterve</span><span class="linebreak"></span>
<span class="line indent2">causaque sit certe femina nulla morae!</span><span class="linebreak"></span>
<span class="line">quodsi quam sciero, moriar, mihi crede, dolendo;</span><span class="linebreak"></span>
<span class="line indent2">iamdudum pecca, si mea fata petis!</span><span class="linebreak"></span>
<span class="line">Sed neque peccabis, frustraque ego terreor istis,</span><span class="linebreak"></span>
<span class="line indent2"><span class="br"></span><span class="lineNumber">120</span><span class="br"></span>quoque minus venias, invida pugnat hiemps.</span><span class="linebreak"></span>
<span class="line">me miseram! quanto planguntur litora fluctu,</span><span class="linebreak"></span>
<span class="line indent2">et latet obscura condita nube dies!</span><span class="linebreak"></span>
</p></section><notes></notes></section>