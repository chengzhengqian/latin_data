<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">hoc duce nempe deo ventis agitaris iniquis</span><span class="linebreak"></span>
<span class="line indent2">et teris in rabido tempora longa freto?</span><span class="linebreak"></span>
<span class="line">Pergama vix tanto tibi erant repetenda labore,</span><span class="linebreak"></span>
<span class="line indent2">Hectore si vivo quanta fuere forent.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>non patrium Simoenta petis, sed Thybridis undas—</span><span class="linebreak"></span>
<span class="line indent2">nempe ut pervenias, quo cupis, hospes eris;</span><span class="linebreak"></span>
<span class="line">utque latet vitatque tuas abstrusa carinas,</span><span class="linebreak"></span>
<span class="line indent2">vix tibi continget terra petita seni.</span><span class="linebreak"></span>
<span class="line">Hos potius populos in dotem, ambage remissa,</span><span class="linebreak"></span>
<span class="line indent2"><span class="br"></span><span class="lineNumber">150</span><span class="br"></span>accipe et advectas Pygmalionis opes.</span><span class="linebreak"></span>
<span class="line">Ilion in Tyriam transfer felicius urbem</span><span class="linebreak"></span>
<span class="line indent2">resque loco<a class="footnoteLink" href="#note_LCL041_94_1" id="target_note_LCL041_94_1"><sup>1</sup></a> regis sceptraque sacra tene!</span><span class="linebreak"></span>
<span class="line">si tibi mens avida est belli, si quaerit Iulus,</span><span class="linebreak"></span>
<span class="line indent2">unde suo partus Marte triumphus eat,</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>quem superet, nequid desit, praebebimus hostem;</span><span class="linebreak"></span>
<span class="line indent2">hic pacis leges, hic locus arma capit.</span><span class="linebreak"></span>
<span class="line">tu modo, per matrem fraternaque tela, sagittas,</span><span class="linebreak"></span>
<span class="line indent2">perque fugae comites, Dardana sacra, deos—</span><span class="linebreak"></span>
<span class="line">sic superent, quoscumque tua de gente reportat</span><span class="linebreak"></span>
<span class="line indent2"><span class="br"></span><span class="lineNumber">160</span><span class="br"></span>Mars ferus, et damni sit modus ille tui,</span><span class="linebreak"></span>
<span class="line">Ascaniusque suos feliciter inpleat annos,</span><span class="linebreak"></span>
<span class="line indent2">et senis Anchisae molliter ossa cubent!—</span><span class="linebreak"></span>
<span class="line">parce, precor, domui, quae se tibi tradit habendam!</span><span class="linebreak"></span>
<span class="line indent2">quod crimen dicis praeter amasse meum?</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>non ego sum Pthias magnisque oriunda Mycenis,</span><span class="linebreak"></span>
<span class="line indent2">nec steterunt in te virque paterque meus.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_94_1"><a class="footnoteCrossrefLink" href="#target_note_LCL041_94_1" title="Click to highlight in text"><sup class="lineRef">1</sup><span class="italic">So Pa</span>.: inque loco P<sub>2</sub> <span class="italic"> over an erasure, G E</span> ς <span class="italic"></span>: iamque locum <span class="italic">Ehw.: etc</span>.</a></li><script type="text/javascript">document.getElementById('note_LCL041_94_1').style.display = "none";</script></ul></section></notes></section>