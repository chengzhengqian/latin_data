<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">illa refrenat aquas obliquaque flumina sistit;</span><span class="linebreak"></span>
<span class="line indent2">illa loco silvas vivaque saxa movet.</span><span class="linebreak"></span>
<span class="line">per tumulos errat passis discincta capillis</span><span class="linebreak"></span>
<span class="line indent2"><span class="br"></span><span class="lineNumber">90</span><span class="br"></span>certaque de tepidis colligit ossa rogis.</span><span class="linebreak"></span>
<span class="line">devovet absentis simulacraque cerea figit,</span><span class="linebreak"></span>
<span class="line indent2">et miserum tenuis in iecur urget acus—</span><span class="linebreak"></span>
<span class="line">et quae nescierim melius. male quaeritur herbis</span><span class="linebreak"></span>
<span class="line indent2">moribus et forma conciliandus amor.</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>Hanc potes amplecti thalamoque relictus in uno</span><span class="linebreak"></span>
<span class="line indent2">inpavidus somno nocte silente frui?</span><span class="linebreak"></span>
<span class="line">scilicet ut tauros, ita te iuga ferre coegit</span><span class="linebreak"></span>
<span class="line indent2">quaque feros anguis, te quoque mulcet ope.</span><span class="linebreak"></span>
<span class="line">adde, quod adscribi factis procerumque tuisque</span><span class="linebreak"></span>
<span class="line indent2"><span class="br"></span><span class="lineNumber">100</span><span class="br"></span>sese avet,<a class="footnoteLink" href="#note_LCL041_76_1" id="target_note_LCL041_76_1"><sup>1</sup></a> et titulo coniugis uxor obest.</span><span class="linebreak"></span>
<span class="line">atque aliquis Peliae de partibus acta venenis</span><span class="linebreak"></span>
<span class="line indent2">inputat et populum, qui sibi credat, habet:</span><span class="linebreak"></span>
<span class="line">“non haec Aesonides, sed Phasias Aeetine</span><span class="linebreak"></span>
<span class="line indent2">aurea Phrixeae terga revellit ovis.”</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>non probat Alcimede mater tua — consule</span><span class="linebreak"></span>
<span class="line indent3">matrem—</span><span class="linebreak"></span>
<span class="line indent2">non pater, a gelido cui venit axe nurus.</span><span class="linebreak"></span>
<span class="line">illa sibi a Tanai Scythiaeque paludibus udae</span><span class="linebreak"></span>
<span class="line indent2">quaerat et a ripa Phasidos usque virum!</span><span class="linebreak"></span>
<span class="line">Mobilis Aesonide vernaque incertior aura,</span><span class="linebreak"></span>
<span class="line indent2"><span class="br"></span><span class="lineNumber">110</span><span class="br"></span>cur tua polliciti pondere verba carent?</span><span class="linebreak"></span>
<span class="line">vir meus hinc ieras: cur non meus inde redisti?</span><span class="linebreak"></span>
<span class="line indent2">sim reducis coniunx, sicut euntis eram!</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_76_1"><a class="footnoteCrossrefLink" href="#target_note_LCL041_76_1" title="Click to highlight in text"><sup class="lineRef">1</sup><span class="italic">Madv</span>.: se favet <span class="italic">PG</span>: se facit <span class="italic">cett</span>.</a></li><script type="text/javascript">document.getElementById('note_LCL041_76_1').style.display = "none";</script></ul></section></notes></section>