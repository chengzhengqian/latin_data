<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">75</span><span class="br"></span>Illa quoque, adposita quae nunc facis, inprobe, mensa,</span><span class="linebreak"></span>
<span class="line indent2">quamvis experiar dissimulare, noto—</span><span class="linebreak"></span>
<span class="line">cum modo me spectas oculis, lascive, protervis,</span><span class="linebreak"></span>
<span class="line indent2">quos vix instantes lumina nostra ferunt,</span><span class="linebreak"></span>
<span class="line">et modo suspiras, modo pocula proxima nobis</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>sumis, quaque bibi, tu quoque parte bibis.</span><span class="linebreak"></span>
<span class="line">a, quotiens digitis, quotiens ego tecta notavi</span><span class="linebreak"></span>
<span class="line indent2">signa supercilio paene loquente dari!</span><span class="linebreak"></span>
<span class="line">et saepe extimui ne vir meus illa videret,</span><span class="linebreak"></span>
<span class="line indent2">non satis occultis erubuique notis!</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>saepe vel exiguo vel nullo murmure dixi:</span><span class="linebreak"></span>
<span class="line indent2">“nil pudet hunc.” nec vox haec mea falsa fuit.</span><span class="linebreak"></span>
<span class="line">orbe quoque in mensae legi sub nomine nostro,</span><span class="linebreak"></span>
<span class="line indent2">quod deducta mero littera fecit, <span class="sc">amo</span>.</span><span class="linebreak"></span>
<span class="line">credere me tamen hoc oculo renuente negavi—</span><span class="linebreak"></span>
<span class="line indent2"><span class="br"></span><span class="lineNumber">90</span><span class="br"></span>ei mihi, iam didici sic ego posse loqui!</span><span class="linebreak"></span>
<span class="line">his ego blanditiis, si peccatura fuissem,</span><span class="linebreak"></span>
<span class="line indent2">flecterer; his poterant pectora nostra capi.</span><span class="linebreak"></span>
<span class="line">est quoque, confiteor, facies tibi rara, potestque</span><span class="linebreak"></span>
<span class="line indent2">velle sub amplexus ire puella tuos;</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>altera vel potius felix sine crimine fiat,</span><span class="linebreak"></span>
<span class="line indent2">quam cadat externo noster amore pudor.</span><span class="linebreak"></span>
<span class="line">disce modo<a class="footnoteLink" href="#note_LCL041_230_1" id="target_note_LCL041_230_1"><sup>1</sup></a> exemplo formosis posse carere;</span><span class="linebreak"></span>
<span class="line indent2">est virtus placitis abstinuisse bonis.</span><span class="linebreak"></span>
<span class="line">quam multos credis iuvenes optare quod optas,</span><span class="linebreak"></span>
<span class="line indent2"><span class="br"></span><span class="lineNumber">100</span><span class="br"></span>qui sapiant? oculos an Paris unus habes?</span><span class="linebreak"></span>
<span class="line">non tu plus cernis, sed plus temerarius audes:</span><span class="linebreak"></span>
<span class="line indent2">nec tibi plus cordis, sed nimis<a class="footnoteLink" href="#note_LCL041_230_2" id="target_note_LCL041_230_2"><sup>2</sup></a> oris, adest.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_230_1"><a class="footnoteCrossrefLink" href="#target_note_LCL041_230_1" title="Click to highlight in text"><sup class="lineRef">1</sup><span class="italic">s Owen</span>: meo <span class="italic">PG ω</span></a></li><script type="text/javascript">document.getElementById('note_LCL041_230_1').style.display = "none";</script><li class="note" id="note_LCL041_230_2"><a class="footnoteCrossrefLink" href="#target_note_LCL041_230_2" title="Click to highlight in text"><sup class="lineRef">2</sup><span class="italic">Riese</span>: minus <span class="italic">MSS.</span></a></li><script type="text/javascript">document.getElementById('note_LCL041_230_2').style.display = "none";</script></ul></section></notes></section>