<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">vix tenui risum, quem dum conpescere luctor,</span><span class="linebreak"></span>
<span class="line indent2">nil illi potui dicere praeter “erit.”</span><span class="linebreak"></span>
<span class="line">Vela quidem Creten ventis dedit ille secundis;</span><span class="linebreak"></span>
<span class="line indent2">sed tu non ideo cuncta licere puta!</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>sic meus hinc vir abest ut me custodiat absens—</span><span class="linebreak"></span>
<span class="line indent2">an nescis longas regibus esse manus?</span><span class="linebreak"></span>
<span class="line">forma quoque est oneri; nam quo constantius ore</span><span class="linebreak"></span>
<span class="line indent2">laudamur vestro, iustius ille timet.</span><span class="linebreak"></span>
<span class="line">quae iuvat, ut nunc est, eadem mihi gloria damno est,</span><span class="linebreak"></span>
<span class="line indent2"><span class="br"></span><span class="lineNumber">170</span><span class="br"></span>et melius famae verba dedisse fuit.</span><span class="linebreak"></span>
<span class="line">nec, quod abest hic me tecum, mirare, relicta;</span><span class="linebreak"></span>
<span class="line indent2">moribus et vitae credidit ille meae.</span><span class="linebreak"></span>
<span class="line">de facie metuit, vitae confidit, et illum</span><span class="linebreak"></span>
<span class="line indent2">securum probitas, forma timere facit.</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>Tempora ne pereant ultro data praecipis, utque</span><span class="linebreak"></span>
<span class="line indent2">simplicis utamur commoditate viri.</span><span class="linebreak"></span>
<span class="line">et libet et timeo, nec adhuc exacta voluntas</span><span class="linebreak"></span>
<span class="line indent2">est satis; in dubio pectora nostra labant.</span><span class="linebreak"></span>
<span class="line">et vir abest nobis, et tu sine coniuge dormis,</span><span class="linebreak"></span>
<span class="line indent2"><span class="br"></span><span class="lineNumber">180</span><span class="br"></span>inque vicem tua me, te mea forma capit;</span><span class="linebreak"></span>
<span class="line">et longae noctes, et iam sermone coimus,</span><span class="linebreak"></span>
<span class="line indent2">et tu, me miseram! blandus, et una domus.</span><span class="linebreak"></span>
<span class="line">et peream, si non invitant omnia culpam;</span><span class="linebreak"></span>
<span class="line indent2">nescio quo tardor sed tamen ipsa metu!</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>quod male persuades, utinam bene cogere posses!</span><span class="linebreak"></span>
<span class="line indent2">vi mea rusticitas excutienda fuit.</span><span class="linebreak"></span>
</p></section><notes></notes></section>