<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">Ne tamen ignorem, quid agas, ad limina crebro</span><span class="linebreak"></span>
<span class="line indent2"><span class="br"></span><span class="lineNumber">130</span><span class="br"></span>anxius huc illuc dissimulanter eo;</span><span class="linebreak"></span>
<span class="line">subsequor ancillam furtim famulumque, requirens</span><span class="linebreak"></span>
<span class="line indent2">profuerint somni quid tibi quidve cibi.</span><span class="linebreak"></span>
<span class="line">me miserum, quod non medicorum iussa ministro,</span><span class="linebreak"></span>
<span class="line indent2">effingoque manus, adsideoque toro!</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>et rursus miserum, quod me procul inde remoto,</span><span class="linebreak"></span>
<span class="line indent2">quem minime vellem, forsitan alter adest!</span><span class="linebreak"></span>
<span class="line">ille manus istas effingit, et adsidet aegrae</span><span class="linebreak"></span>
<span class="line indent2">invisus superis cum superisque mihi,</span><span class="linebreak"></span>
<span class="line">dumque suo temptat salientem pollice venam,</span><span class="linebreak"></span>
<span class="line indent2"><span class="br"></span><span class="lineNumber">140</span><span class="br"></span>candida per causam bracchia saepe tenet,</span><span class="linebreak"></span>
<span class="line">contrectatque sinus, et forsitan oscula iungit.</span><span class="linebreak"></span>
<span class="line indent2">officio merces plenior ista suo est!</span><span class="linebreak"></span>
<span class="line">Quis tibi permisit nostras praecerpere messes?</span><span class="linebreak"></span>
<span class="line indent2">ad saepem alterius quis tibi fecit iter?</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>iste sinus meus est! mea turpiter oscula sumis!</span><span class="linebreak"></span>
<span class="line indent2">a mihi promisso corpore tolle manus!</span><span class="linebreak"></span>
<span class="line">inprobe, tolle manus! quam tangis, nostra futura est;</span><span class="linebreak"></span>
<span class="line indent2">postmodo si facies istud, adulter eris.</span><span class="linebreak"></span>
<span class="line">elige de vacuis quam non sibi vindicet alter;</span><span class="linebreak"></span>
<span class="line indent2"><span class="br"></span><span class="lineNumber">150</span><span class="br"></span>si nescis, dominum res habet ista suum.</span><span class="linebreak"></span>
<span class="line">nec mihi crediderisâ€”recitetur formula pacti;</span><span class="linebreak"></span>
<span class="line indent2">neu falsam dicas esse, fac ipsa legat!</span><span class="linebreak"></span>
<span class="line">alterius thalamo, tibi nos, tibi dicimus, exi!</span><span class="linebreak"></span>
<span class="line indent2">quid facis hic? exi! non vacat iste torus!</span><span class="linebreak"></span>
</p></section><notes></notes></section>