<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">obvia prodieram reduci tibi—vera fatebor—</span><span class="linebreak"></span>
<span class="line indent2">nec facies nobis nota parentis erat!</span><span class="linebreak"></span>
<span class="line">te tamen esse Helenen, quod eras pulcherrima, sensi;</span><span class="linebreak"></span>
<span class="line indent2"><span class="br"></span><span class="lineNumber">100</span><span class="br"></span>ipsa requirebas, quae tua nata foret!</span><span class="linebreak"></span>
<span class="line">Pars haec una mihi, coniunx bene cessit Orestes;</span><span class="linebreak"></span>
<span class="line indent2">is quoque, ni pro se pugnat, ademptus erit.</span><span class="linebreak"></span>
<span class="line">Pyrrhus habet captam reduce et victore parente—</span><span class="linebreak"></span>
<span class="line indent2">hoc munus nobis<a class="footnoteLink" href="#note_LCL041_106_1" id="target_note_LCL041_106_1"><sup>1</sup></a> diruta Troia dedit!</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>cum tamen altus equis Titan radiantibus instant,</span><span class="linebreak"></span>
<span class="line indent2">perfruor infelix liberiore malo;</span><span class="linebreak"></span>
<span class="line">nox ubi me thalamis ululantem et acerba gementem</span><span class="linebreak"></span>
<span class="line indent2">condidit in maesto procubuique toro,</span><span class="linebreak"></span>
<span class="line">pro somno lacrimis oculi funguntur obortis,</span><span class="linebreak"></span>
<span class="line indent2"><span class="br"></span><span class="lineNumber">110</span><span class="br"></span>quaque licet, fugio sicut ab hoste virum.</span><span class="linebreak"></span>
<span class="line">saepe malis stupeo rerumque oblita locique</span><span class="linebreak"></span>
<span class="line indent2">ignara tetigi Scyria membra manu,</span><span class="linebreak"></span>
<span class="line">utque nefas sensi, male corpora tacta relinquo</span><span class="linebreak"></span>
<span class="line indent2">et mihi pollutas credor habere manus.</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>saepe Neoptolemi pro nomine nomen Orestae</span><span class="linebreak"></span>
<span class="line indent2">exit, et errorem vocis ut omen amo.</span><span class="linebreak"></span>
<span class="line">Per genus infelix iuro generisque parentem,</span><span class="linebreak"></span>
<span class="line indent2">qui freta, qui terras et sua regna quatit;</span><span class="linebreak"></span>
<span class="line">per patris ossa tui, patrui mihi, quae tibi debent,</span><span class="linebreak"></span>
<span class="line indent2"><span class="br"></span><span class="lineNumber">120</span><span class="br"></span>quod se sub tumulo fortiter ulta iacent—</span><span class="linebreak"></span>
<span class="line">aut ego praemoriar primoque exstinguar in aevo,</span><span class="linebreak"></span>
<span class="line indent2">aut ego Tantalidae Tantalis uxor ero!</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_106_1"><a class="footnoteCrossrefLink" href="#target_note_LCL041_106_1" title="Click to highlight in text"><sup class="lineRef">1</sup><span class="italic">So G s Merk. Pa</span>.: et minus a nobis <span class="italic">P</span>: munus et hoc nobis <span class="italic">s Plan</span>.: munus et a! nobis <span class="italic">Ehw.</span></a></li><script type="text/javascript">document.getElementById('note_LCL041_106_1').style.display = "none";</script></ul></section></notes></section>