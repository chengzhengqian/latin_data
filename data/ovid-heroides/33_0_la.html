<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">quod tamen e nobis gravida celatur in alvo,</span><span class="linebreak"></span>
<span class="line indent2">vivat, et eiusdem simus uterque parens!”</span><span class="linebreak"></span>
<span class="line">Hactenus, et lacrimis in falsa cadentibus ora</span><span class="linebreak"></span>
<span class="line indent2">cetera te memini non potuisse loqui.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>Ultimus e sociis sacram conscendis in Argo.</span><span class="linebreak"></span>
<span class="line indent2">illa volat; ventus concava vela tenet;</span><span class="linebreak"></span>
<span class="line">caerula propulsae subducitur unda carinae;</span><span class="linebreak"></span>
<span class="line indent2">terra tibi, nobis adspiciuntur aquae.</span><span class="linebreak"></span>
<span class="line">in latus omne patens turris circumspicit undas;</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>huc feror, et lacrimis osque sinusque madent.</span><span class="linebreak"></span>
<span class="line indent2">per lacrimas specto, cupidaeque faventia menti</span><span class="linebreak"></span>
<span class="line">longius adsueto lumina nostra vident.</span><span class="linebreak"></span>
<span class="line indent2">adde preces castas inmixtaque vota timori—</span><span class="linebreak"></span>
<span class="line">nunc quoque te salvo persoluenda mihi.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Vota ego persolvam? votis Medea fruetur!</span><span class="linebreak"></span>
<span class="line indent2">cor dolet, atque ira mixtus abundat amor.</span><span class="linebreak"></span>
<span class="line">dona feram templis, vivum quod Iasona perdo?</span><span class="linebreak"></span>
<span class="line indent2">hostia pro damnis concidat icta meis?</span><span class="linebreak"></span>
<span class="line">Non equidem secura fui semperque verebar,</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>ne pater Argolica sumeret urbe nurum.</span><span class="linebreak"></span>
<span class="line">Argolidas timui—nocuit mihi barbara paelex!</span><span class="linebreak"></span>
<span class="line indent2">non expectata vulnus ab hoste tuli.</span><span class="linebreak"></span>
<span class="line">nec facie meritisque placet, sed carmina novit</span><span class="linebreak"></span>
<span class="line indent2">diraque cantata pabula falce metit.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>illa reluctantem cursu<a class="footnoteLink" href="#note_LCL041_74_1" id="target_note_LCL041_74_1"><sup>1</sup></a> deducere lunam</span><span class="linebreak"></span>
<span class="line indent2">nititur et tenebris abdere solis equos;</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_74_1"><a class="footnoteCrossrefLink" href="#target_note_LCL041_74_1" title="Click to highlight in text"><sup class="lineRef">1</sup>cursu <span class="italic">P E ω</span>: curru s <span class="italic">Hein</span>.</a></li><script type="text/javascript">document.getElementById('note_LCL041_74_1').style.display = "none";</script></ul></section></notes></section>