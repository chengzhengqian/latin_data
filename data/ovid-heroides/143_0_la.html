<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">nunc timor accedit, ne quis nisi conscia nutrix</span><span class="linebreak"></span>
<span class="line indent2">colloquii nobis sentiat esse vices.</span><span class="linebreak"></span>
<span class="line">ante fores sedet haec quid agamque rogantibus intus,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>ut possim tuto scribere,”dormit,” ait.</span><span class="linebreak"></span>
<span class="line">mox, ubi, secreti longi causa optima, somnus</span><span class="linebreak"></span>
<span class="line indent2">credibilis tarda desinit esse mora,</span><span class="linebreak"></span>
<span class="line">iamque venire videt quos non admittere durum est,</span><span class="linebreak"></span>
<span class="line indent2">excreat et dicta dat mihi signa nota.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>sicut erant, properans verba inperfecta relinquo,</span><span class="linebreak"></span>
<span class="line indent2">et tegitur trepido littera coepta<a class="footnoteLink" href="#note_LCL041_294_1" id="target_note_LCL041_294_1"><sup>1</sup></a> sinu.</span><span class="linebreak"></span>
<span class="line">inde meos digitos iterum repetita fatigat;</span><span class="linebreak"></span>
<span class="line indent2">quantus sis nobis adspicis ipse labor.</span><span class="linebreak"></span>
<span class="line">quo peream si dignus eras, ut vera loquamur;</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>sed melior iusto quamque mereris ego.</span><span class="linebreak"></span>
<span class="line">Ergo te propter totiens incerta salutis</span><span class="linebreak"></span>
<span class="line indent2">commentis poenas doque dedique tuis?</span><span class="linebreak"></span>
<span class="line">haec nobis formae te laudatore superbae</span><span class="linebreak"></span>
<span class="line indent2">contingit merces? et placuisse nocet?</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>si tibi deformis, quod mallem, visa fuissem,</span><span class="linebreak"></span>
<span class="line indent2">culpatum nulla corpus egeret ope;</span><span class="linebreak"></span>
<span class="line">nunc laudata gemo, nunc me certamine vestro</span><span class="linebreak"></span>
<span class="line indent2">perditis, et proprio vulneror ipsa bono.</span><span class="linebreak"></span>
<span class="line">dum neque tu cedis, nec se putat ille secundum,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>tu votis obstas illius, ille tuis.</span><span class="linebreak"></span>
<span class="line">ipsa velut navis iactor quam certus in altum</span><span class="linebreak"></span>
<span class="line indent2">propellit Boreas, aestus et unda refert,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_294_1"><a class="footnoteCrossrefLink" href="#target_note_LCL041_294_1" title="Click to highlight in text"><sup class="lineRef">1</sup>cauta <span class="italic">MSS</span>.: coepta <span class="italic">Dilthey.</span></a></li><script type="text/javascript">document.getElementById('note_LCL041_294_1').style.display = "none";</script></ul></section></notes></section>