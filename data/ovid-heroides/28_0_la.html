<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">85</span><span class="br"></span>dignaque sum fieri rerum matrona potentis;</span><span class="linebreak"></span>
<span class="line indent2">sunt mihi, quas possint sceptra decere, manus.</span><span class="linebreak"></span>
<span class="line">nec me, faginea quod tecum fronde iacebam,</span><span class="linebreak"></span>
<span class="line indent2">despice; purpureo sum magis apta toro.</span><span class="linebreak"></span>
<span class="line">Denique tutus amor meus est; ibi nulla parantur</span><span class="linebreak"></span>
<span class="line indent2"><span class="br"></span><span class="lineNumber">90</span><span class="br"></span>bella, nec ultrices advehit unda rates.</span><span class="linebreak"></span>
<span class="line">Tyndaris infestis fugitiva reposcitur armis;</span><span class="linebreak"></span>
<span class="line indent2">hac venit in thalamos dote superba tuos.</span><span class="linebreak"></span>
<span class="line">quae si sit Danais reddenda, vel Hectora fratrem,</span><span class="linebreak"></span>
<span class="line indent2">vel cum Deiphobo Pulydamanta roga;</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>quid gravis Antenor, Priamus quid suadeat ipse,</span><span class="linebreak"></span>
<span class="line indent2">consule, quis aetas longa magistra fuit!<a class="footnoteLink" href="#note_LCL041_64_1" id="target_note_LCL041_64_1"><sup>1</sup></a></span><span class="linebreak"></span>
<span class="line">turpe rudimentum, patriae praeponere raptam.</span><span class="linebreak"></span>
<span class="line indent2">causa pudenda tua est; iusta vir arma movet.</span><span class="linebreak"></span>
<span class="line">Nec tibi, si sapias, fidam promitte Lacaenam,</span><span class="linebreak"></span>
<span class="line indent2"><span class="br"></span><span class="lineNumber">100</span><span class="br"></span>quae sit in amplexus tam cito versa tuos.</span><span class="linebreak"></span>
<span class="line">ut minor Atrides temerati foedera lecti</span><span class="linebreak"></span>
<span class="line indent2">clamat et externo laesus amore dolet,</span><span class="linebreak"></span>
<span class="line">tu quoque clamabis. nulla reparabilis arte</span><span class="linebreak"></span>
<span class="line indent2">laesa pudicitia est; deperit illa semel.</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>ardet amore tui? sic et Menelaon amavit.</span><span class="linebreak"></span>
<span class="line indent2">nunc iacet in viduo credulus ille toro.</span><span class="linebreak"></span>
<span class="line">felix Andromache, certo bene nupta marito!</span><span class="linebreak"></span>
<span class="line indent2">uxor ad exemplum fratris habenda fui;</span><span class="linebreak"></span>
<span class="line">tu levior foliis, tum cum sine pondere suci</span><span class="linebreak"></span>
<span class="line indent2"><span class="br"></span><span class="lineNumber">110</span><span class="br"></span>mobilibus ventis arida facta volant;</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_64_1"><a class="footnoteCrossrefLink" href="#target_note_LCL041_64_1" title="Click to highlight in text"><sup class="lineRef">1</sup><span class="italic">From</span> 97 <span class="italic">to VI,</span> 49 <span class="italic">art missing in P.</span></a></li><script type="text/javascript">document.getElementById('note_LCL041_64_1').style.display = "none";</script></ul></section></notes></section>