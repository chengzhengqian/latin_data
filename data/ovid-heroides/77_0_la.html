<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">45</span><span class="br"></span>aut te Taenariae faciem culpasse maritae,</span><span class="linebreak"></span>
<span class="line indent2">aut illi vellem displicuisse tuam!</span><span class="linebreak"></span>
<span class="line">tu, qui pro rapta nimium, Menelae, laboras,</span><span class="linebreak"></span>
<span class="line indent2">ei mihi, quam multis flebilis ultor eris!</span><span class="linebreak"></span>
<span class="line">di, precor, a nobis omen removete sinistrum,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>et sua det Reduci vir meus arma Iovi!</span><span class="linebreak"></span>
<span class="line">sed timeo, quotiens subiit miserabile bellum;</span><span class="linebreak"></span>
<span class="line indent2">more nivis lacrimae sole madentis eunt.</span><span class="linebreak"></span>
<span class="line">Ilion et Tenedos Simoisque et Xanthus et Ide</span><span class="linebreak"></span>
<span class="line indent2">nomina sunt ipso paene timenda sono.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>nec rapere ausurus, nisi se defendere posset,</span><span class="linebreak"></span>
<span class="line indent2">hospes erat; vires noverat ille suas.</span><span class="linebreak"></span>
<span class="line">venerat, ut fama est, multo spectabilis auro</span><span class="linebreak"></span>
<span class="line indent2">quique suo Phrygias corpore ferret opes,</span><span class="linebreak"></span>
<span class="line">classe virisque potens, per quae fera bella geruntur—</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>et sequitur regni pars quotacumque sui?</span><span class="linebreak"></span>
<span class="line">his ego te victam, consors Ledaea gemellis,</span><span class="linebreak"></span>
<span class="line indent2">suspicor; haec Danais posse nocere puto.<a class="footnoteLink" href="#note_LCL041_162_1" id="target_note_LCL041_162_1"><sup>1</sup></a></span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>Hectora, quisquis is est, si sum tibi cura, caveto;</span><span class="linebreak"></span>
<span class="line indent2">signatum memori pectore nomen habe!</span><span class="linebreak"></span>
<span class="line">hunc ubi vitaris, alios vitare memento</span><span class="linebreak"></span>
<span class="line indent2">et multos illic Hectoras esse puta;</span><span class="linebreak"></span>
<span class="line">et facito dicas, quotiens pugnare parabis:</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>“parcere me iussit Laodamia sibi.”</span><span class="linebreak"></span>
<span class="line">si cadere Argolico fas est sub milite Troiam,</span><span class="linebreak"></span>
<span class="line indent2">te quoque non ullum vulnus habente cadet.</span><span class="linebreak"></span>
<span class="line">pugnet et adversos tendat Menelaus in hostis;<a class="footnoteLink" href="#note_LCL041_162_2" id="target_note_LCL041_162_2"><sup>2</sup></a></span><span class="linebreak"></span>
<span class="line indent2"><span class="br"></span><span class="lineNumber">76</span><span class="br"></span>hostibus e mediis nupta petenda viro est.</span><span class="linebreak"></span>
</p>
<p class="lineGroup">
<span class="line indent1">Hectora nescio quem timeo: Paris Hectora dixit</span><span class="linebreak"></span>
<span class="line indent2">ferrea sanguinea bella movere manu;</span><span class="linebreak"></span>
</p>
<p class="lineGroup">
<span class="line indent2">ut rapiat Paridi quam Paris ante sibi</span><span class="linebreak"></span>
<span class="line indent2">inruat et causa quem vicit, vincat et armis:</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_162_1"><a class="footnoteCrossrefLink" href="#target_note_LCL041_162_1" title="Click to highlight in text"><sup class="lineRef">1</sup>63, 64 <span class="italic">spurious Pa.</span>:</a></li><script type="text/javascript">document.getElementById('note_LCL041_162_1').style.display = "none";</script><li class="note" id="note_LCL041_162_2"><a class="footnoteCrossrefLink" href="#target_note_LCL041_162_2" title="Click to highlight in text"><sup class="lineRef">2</sup>74, 75 <span class="italic">spurimis Merk. Pa</span>.:</a></li><script type="text/javascript">document.getElementById('note_LCL041_162_2').style.display = "none";</script></ul></section></notes></section>