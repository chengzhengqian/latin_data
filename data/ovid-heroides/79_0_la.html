<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">105</span><span class="br"></span>nocte tamen quam luce magis—nox grata puellis</span><span class="linebreak"></span>
<span class="line indent2">quarum suppositus colla lacertus habet.</span><span class="linebreak"></span>
<span class="line">aucupor in lecto mendaces caelibe somnos;</span><span class="linebreak"></span>
<span class="line indent2">dum careo veris gaudia falsa iuvant.</span><span class="linebreak"></span>
<span class="line">Sed tua cur nobis pallens occurrit imago?</span><span class="linebreak"></span>
<span class="line indent2"><span class="br"></span><span class="lineNumber">110</span><span class="br"></span>cur venit a labris<a class="footnoteLink" href="#note_LCL041_166_1" id="target_note_LCL041_166_1"><sup>1</sup></a> multa querela tuis?</span><span class="linebreak"></span>
<span class="line">excutior somno simulacraque noctis adoro;</span><span class="linebreak"></span>
<span class="line indent2">nulla caret fumo Thessalis ara meo;</span><span class="linebreak"></span>
<span class="line">tura damus lacrimamque super, qua sparsa relucet,</span><span class="linebreak"></span>
<span class="line indent2">ut solet adfuso surgere flamma mero.</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>quando ego, te reducem cupidis amplexa lacertis,</span><span class="linebreak"></span>
<span class="line indent2">languida laetitia solvar ab ipsa mea?</span><span class="linebreak"></span>
<span class="line">quando erit, ut lecto mecum bene iunctus in uno</span><span class="linebreak"></span>
<span class="line indent2">militiae referas splendida facta tuae?</span><span class="linebreak"></span>
<span class="line">quae mihi dum referes, quamvis audire iuvabit,</span><span class="linebreak"></span>
<span class="line indent2"><span class="br"></span><span class="lineNumber">120</span><span class="br"></span>multa tamen capies oscula, multa dabis.</span><span class="linebreak"></span>
<span class="line">semper in his apte narrantia verba resistunt;</span><span class="linebreak"></span>
<span class="line indent2">promptior est dulci lingua referre mora.</span><span class="linebreak"></span>
<span class="line">Sed cum Troia subit, subeunt ventique fretumque;</span><span class="linebreak"></span>
<span class="line indent2">spes bona sollicito victa timore cadit.</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>hoc quoque, quod venti prohibent exire carinas,</span><span class="linebreak"></span>
<span class="line indent2">me movet—invitis ire paratis aquis.</span><span class="linebreak"></span>
<span class="line">quis velit in patriam vento prohibente reverti?</span><span class="linebreak"></span>
<span class="line indent2">a patria pelago vela vetante datis!</span><span class="linebreak"></span>
<span class="line">ipse suam non praebet iter Neptunus ad urbem.</span><span class="linebreak"></span>
<span class="line indent2"><span class="br"></span><span class="lineNumber">130</span><span class="br"></span>quo ruitis? vestras quisque redite domos!</span><span class="linebreak"></span>
<span class="line">quo ruitis, Danai? ventos audite vetantis!</span><span class="linebreak"></span>
<span class="line indent2">non subiti casus, numinis ista mora est.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_166_1"><a class="footnoteCrossrefLink" href="#target_note_LCL041_166_1" title="Click to highlight in text"><sup class="lineRef">1</sup>a labris <span class="italic">Birt. Sedl. Jackson (Trans. Camb. Phil. Soc. I, p.</span> 377 n.).</a></li><script type="text/javascript">document.getElementById('note_LCL041_166_1').style.display = "none";</script></ul></section></notes></section>