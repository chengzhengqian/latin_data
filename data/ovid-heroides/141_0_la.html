<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">quod quia sit lectum sancta praesente Diana,</span><span class="linebreak"></span>
<span class="line indent2">esse tuam vinctam numine teste fidem</span><span class="linebreak"></span>
<span class="line">ne tamen ignoret, scripti sententia quae sit,</span><span class="linebreak"></span>
<span class="line indent2">lecta tibi quondam nunc quoque verba refer.</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>“nube, precor,” dicet, “cui te bona numina iungunt;</span><span class="linebreak"></span>
<span class="line indent2">quem fore iurasti, sit gener ille mihi.</span><span class="linebreak"></span>
<span class="line">quisquis is est, placeat, quoniam placet ante Dianae!”</span><span class="linebreak"></span>
<span class="line indent2">talis erit mater, si modo mater erit.</span><span class="linebreak"></span>
<span class="line">Sed tamen ut quaerat<a class="footnoteLink" href="#note_LCL041_290_1" id="target_note_LCL041_290_1"><sup>1</sup></a> quis sim qualisque, videto.</span><span class="linebreak"></span>
<span class="line indent2"><span class="br"></span><span class="lineNumber">220</span><span class="br"></span>inveniet vobis consuluisse deam.</span><span class="linebreak"></span>
<span class="line">insula, Coryciis quondam celeberrima nymphis,</span><span class="linebreak"></span>
<span class="line indent2">cingitur Aegaeo, nomine Cea, mari.</span><span class="linebreak"></span>
<span class="line">illa mihi patria est; nec, si generosa probatis</span><span class="linebreak"></span>
<span class="line indent2">nomina, despectis arguor ortus avis.</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>sunt et opes nobis, sunt et sine crimine mores;</span><span class="linebreak"></span>
<span class="line indent2">amplius utque nihil, me tibi iungit Amor.</span><span class="linebreak"></span>
<span class="line">appeteres talem vel non iurata maritum;</span><span class="linebreak"></span>
<span class="line indent2">iuratae vel non talis habendus eram.</span><span class="linebreak"></span>
<span class="line">Haec tibi me in somnis iaculatrix scribere Phoebe;</span><span class="linebreak"></span>
<span class="line indent2"><span class="br"></span><span class="lineNumber">230</span><span class="br"></span>haec tibi me vigilem scribere iussit Amor;</span><span class="linebreak"></span>
<span class="line">e quibus alterius mihi iam nocuere sagittae,</span><span class="linebreak"></span>
<span class="line indent2">alterius noceant ne tibi tela, cave!</span><span class="linebreak"></span>
<span class="line">iuncta salus nostra est—miserere meique tuique;</span><span class="linebreak"></span>
<span class="line indent2">quid dubitas unam ferre duobus opem?</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>quod si contigerit, cum iam data signa sonabunt,</span><span class="linebreak"></span>
<span class="line indent2">tinctaque votivo sanguine Delos erit,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_290_1"><a class="footnoteCrossrefLink" href="#target_note_LCL041_290_1" title="Click to highlight in text"><sup class="lineRef">1</sup><span class="italic">ut</span> quaerat <span class="italic">s</span>: et quaerat ω.</a></li><script type="text/javascript">document.getElementById('note_LCL041_290_1').style.display = "none";</script></ul></section></notes></section>