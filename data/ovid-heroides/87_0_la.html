<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">nec mihi, dispositis quae iungam carmina nervis,</span><span class="linebreak"></span>
<span class="line indent2">proveniunt; vacuae carmina mentis opus!</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>nec me Pyrrhiades Methymniadesve puellae,</span><span class="linebreak"></span>
<span class="line indent2">nec me Lesbiadum cetera turba iuvant.</span><span class="linebreak"></span>
<span class="line">vilis Anactorie, vilis mihi candida Cydro;</span><span class="linebreak"></span>
<span class="line indent2">non oculis grata est Atthis, ut ante, meis,</span><span class="linebreak"></span>
<span class="line">atque aliae centum, quas hic sine crimine amavi;</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>inprobe, multarum quod fuit, unus habes.</span><span class="linebreak"></span>
<span class="line">Est in te facies, sunt apti lusibus anni—</span><span class="linebreak"></span>
<span class="line indent2">o facies oculis insidiosa meis!</span><span class="linebreak"></span>
<span class="line">sume fidem et pharetram—fies manifestus Apollo;</span><span class="linebreak"></span>
<span class="line indent2">accedant capiti cornua—Bacchus eris!</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>et Phoebus Daphnen, et Cnosida Bacchus amavit,</span><span class="linebreak"></span>
<span class="line indent2">nec norat lyricos illa vel illa modos;</span><span class="linebreak"></span>
<span class="line">at mihi Pegasides blandissima carmina dictant;</span><span class="linebreak"></span>
<span class="line indent2">iam canitur toto nomen in orbe meum.</span><span class="linebreak"></span>
<span class="line">nec plus Alcaeus, consors patriaeque lyraeque,</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>laudis habet, quamvis grandius ille sonet.</span><span class="linebreak"></span>
<span class="line">si mihi difficilis formam natura negavit,</span><span class="linebreak"></span>
<span class="line indent2">ingenio formae damna repende<a class="footnoteLink" href="#note_LCL041_182_1" id="target_note_LCL041_182_1"><sup>1</sup></a> meo.</span><span class="linebreak"></span>
<span class="line">sim brevis, at nomen, quod terras inpleat omnes,</span><span class="linebreak"></span>
<span class="line indent2">est mihi; mensuram nominis ipsa fero.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>candida si non sum, placuit Cepheia Perseo</span><span class="linebreak"></span>
<span class="line indent2">Andromede, patriae fusca colore suae.</span><span class="linebreak"></span>
<span class="line">et variis albae iunguntur saepe columbae,</span><span class="linebreak"></span>
<span class="line indent2">et niger a viridi turtur amatur ave.</span><span class="linebreak"></span>
<span class="line">si, nisi quae facie poterit te digna videri,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>nulla futura tua est, nulla futura tua est.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_182_1"><a class="footnoteCrossrefLink" href="#target_note_LCL041_182_1" title="Click to highlight in text"><sup class="lineRef">1</sup>rependo <span class="italic">the MSS</span>.: repende <span class="italic">Bent.</span></a></li><script type="text/javascript">document.getElementById('note_LCL041_182_1').style.display = "none";</script></ul></section></notes></section>