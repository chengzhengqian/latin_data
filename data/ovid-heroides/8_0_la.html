<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">credidimus lacrimis—an et hae simulare docentur?</span><span class="linebreak"></span>
<span class="line indent2">hae quoque habent artes, quaque iubentur, eunt?</span><span class="linebreak"></span>
<span class="line">dis quoque credidimus. quo iam tot pignora nobis?</span><span class="linebreak"></span>
<span class="line indent2">parte satis potui qualibet inde capi.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>Nec moveor, quod te iuvi portuque locoque—</span><span class="linebreak"></span>
<span class="line indent2">debuit haec meriti summa fuisse mei!</span><span class="linebreak"></span>
<span class="line">turpiter hospitium lecto cumulasse iugali</span><span class="linebreak"></span>
<span class="line indent2">paenitet, et lateri conseruisse latus.</span><span class="linebreak"></span>
<span class="line">quae fuit ante illam, mallem suprema fuisset</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>nox mihi, dum potui Phyllis honesta mori.</span><span class="linebreak"></span>
<span class="line">speravi melius, quia me meruisse putavi;</span><span class="linebreak"></span>
<span class="line indent2">quaecumque ex merito spes venit, aequa venit.</span><span class="linebreak"></span>
<span class="line">Fallere credentem non est operosa puellam</span><span class="linebreak"></span>
<span class="line indent2">gloria. simplicitas digna favore fuit.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>sum decepta tuis et amans et femina verbis.</span><span class="linebreak"></span>
<span class="line indent2">di faciant, laudis summa sit ista tuae!</span><span class="linebreak"></span>
<span class="line">inter et Aegidas, media statuaris in urbe,</span><span class="linebreak"></span>
<span class="line indent2">magnificus titulis stet pater ante suis.</span><span class="linebreak"></span>
<span class="line">cum fuerit Sciron lectus torvusque Procrustes</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>et Sinis et tauri mixtaque forma viri</span><span class="linebreak"></span>
<span class="line">et domitae bello Thebae fusique bimembres</span><span class="linebreak"></span>
<span class="line indent2">et pulsata nigri regia caeca dei—</span><span class="linebreak"></span>
<span class="line">hoc tua post illos titulo signetur imago:</span><span class="linebreak"></span>
<span class="line indent2"><span class="sc">hic est, cuius amans hospita capta dolo est.</span></span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>de tanta rerum turba factisque parentis</span><span class="linebreak"></span>
<span class="line indent2">sedit in ingenio Cressa relicta tuo.</span><span class="linebreak"></span>
</p>
</section><notes></notes></section>