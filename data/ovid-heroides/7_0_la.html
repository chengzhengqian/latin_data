<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">Dic mihi, quid feci, nisi non sapienter amavi?</span><span class="linebreak"></span>
<span class="line indent2">crimine te potui demeruisse meo.</span><span class="linebreak"></span>
<span class="line">unum in me scelus est, quod te, scelerate, recepi;</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>sed scelus hoc meriti pondus et instar habet.</span><span class="linebreak"></span>
<span class="line">iura fidesque ubi nunc, commissaque dextera dextrae,</span><span class="linebreak"></span>
<span class="line indent2">quique erat in falso plurimus ore deus?</span><span class="linebreak"></span>
<span class="line">promissus socios ubi nunc Hymenaeus in annos,</span><span class="linebreak"></span>
<span class="line indent2">qui mihi coniugii sponsor et obses erat?</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>per mare, quod totum ventis agitatur et undis,</span><span class="linebreak"></span>
<span class="line indent2">per quod nempe ieras, per quod iturus eras,</span><span class="linebreak"></span>
<span class="line">perque tuum mihi iurasti—nisi fictus et ille est—</span><span class="linebreak"></span>
<span class="line indent2">concita qui ventis aequora mulcet, avum,</span><span class="linebreak"></span>
<span class="line">per Venerem nimiumque mihi facientia tela—</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>altera tela arcus, altera tela faces—</span><span class="linebreak"></span>
<span class="line">Iunonemque, toris quae praesidet alma maritis,</span><span class="linebreak"></span>
<span class="line indent2">et per taediferae mystica sacra deae.</span><span class="linebreak"></span>
<span class="line">si de tot laesis sua numina quisque deorum</span><span class="linebreak"></span>
<span class="line indent2">vindicet, in poenas non satis unus eris.</span><span class="linebreak"></span>
<span class="line">Ah, laceras etiam puppes furiosa refeci—</span><span class="linebreak"></span>
<span class="line indent2">ut, qua desererer, firma carina foret!—</span><span class="linebreak"></span>
<span class="line">remigiumque dedi, quod me fugiturus haberes.</span><span class="linebreak"></span>
<span class="line indent2">heu! patior telis vulnera facta meis!</span><span class="linebreak"></span>
<span class="line">credidimus blandis, quorum tibi copia, verbis;</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>credidimus generi nominibusque tuis;</span><span class="linebreak"></span>
</p>
</section><notes></notes></section>