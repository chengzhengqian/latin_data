<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">45</span><span class="br"></span>ut partem effugias, non omnia retia falles,</span><span class="linebreak"></span>
<span class="line indent2">quae tibi, quam credis, plura tetendit Amor.</span><span class="linebreak"></span>
<span class="line">si non proficient artes, veniemus ad arma,</span><span class="linebreak"></span>
<span class="line indent2">inque<a class="footnoteLink" href="#note_LCL041_278_1" id="target_note_LCL041_278_1"><sup>1</sup></a> tui cupido rapta ferere sinu.</span><span class="linebreak"></span>
<span class="line">non sum, qui soleam Paridis reprehendere factum,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>nec quemquam, qui vir, posset ut esse, fuit.</span><span class="linebreak"></span>
<span class="line">nos quoqueâ€”sed taceo! mors huius poena rapinae</span><span class="linebreak"></span>
<span class="line indent2">ut sit, erit, quam te non habuisse, minor.</span><span class="linebreak"></span>
<span class="line">aut esses formosa minus, peterere modeste;</span><span class="linebreak"></span>
<span class="line indent2">audaces facie cogimur esse tua.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>tu facis hoc oculique tui, quibus ignea cedunt</span><span class="linebreak"></span>
<span class="line indent2">sidera, qui flammae causa fuere meae;</span><span class="linebreak"></span>
<span class="line">hoc faciunt flavi crines et eburnea cervix,</span><span class="linebreak"></span>
<span class="line indent2">quaeque, precor, veniant in mea colla manus,</span><span class="linebreak"></span>
<span class="line">et decor et vultus<a class="footnoteLink" href="#note_LCL041_278_2" id="target_note_LCL041_278_2"><sup>2</sup></a> sine rusticitate pudentes,</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>et, Thetidis qualis vix rear esse, pedes.</span><span class="linebreak"></span>
<span class="line">cetera si possem laudare, beatior essem,</span><span class="linebreak"></span>
<span class="line indent2">nec dubito, totum quin sibi par sit opus.</span><span class="linebreak"></span>
<span class="line">hac ego conpulsus, non est mirabile, forma</span><span class="linebreak"></span>
<span class="line indent2">si pignus volui vocis habere tuae.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>Denique, dum captam tu te cogare fateri,</span><span class="linebreak"></span>
<span class="line indent2">insidiis esto capta puella meis.</span><span class="linebreak"></span>
<span class="line">invidiam patiar; passo sua praemia dentur.</span><span class="linebreak"></span>
<span class="line indent2">cur suus a tanto crimine fructus abest?</span><span class="linebreak"></span>
<span class="line">Hesionen Telamon, Briseida cepit Achilles;</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>utraque victorem nempe secuta virum.</span><span class="linebreak"></span>
<span class="line">quamlibet accuses et sis irata licebit,</span><span class="linebreak"></span>
<span class="line indent2">irata liceat dum mihi posse frui.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_278_1"><a class="footnoteCrossrefLink" href="#target_note_LCL041_278_1" title="Click to highlight in text"><sup class="lineRef">1</sup>inque <span class="italic">MSS.</span>: vique <span class="italic">Pa.</span></a></li><script type="text/javascript">document.getElementById('note_LCL041_278_1').style.display = "none";</script><li class="note" id="note_LCL041_278_2"><a class="footnoteCrossrefLink" href="#target_note_LCL041_278_2" title="Click to highlight in text"><sup class="lineRef">2</sup>motus <span class="italic">Dilthey.</span></a></li><script type="text/javascript">document.getElementById('note_LCL041_278_2').style.display = "none";</script></ul></section></notes></section>