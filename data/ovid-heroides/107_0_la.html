<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">tot prius abductis ecqua est repetita per arma?</span><span class="linebreak"></span>
<span class="line indent2">crede mihi, vanos res habet ista metus.</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>nomine ceperunt Aquilonis Erechthida Thraces,</span><span class="linebreak"></span>
<span class="line indent2">et tuta a bello Bistonis ora fuit;</span><span class="linebreak"></span>
<span class="line">Phasida puppe nova vexit Pagasaeus Iason,</span><span class="linebreak"></span>
<span class="line indent2">laesa neque est Colcha Thessala terra manu.</span><span class="linebreak"></span>
<span class="line">te quoque qui rapuit, rapuit Minoida Theseus;</span><span class="linebreak"></span>
<span class="line indent2"><span class="br"></span><span class="lineNumber">350</span><span class="br"></span>nulla tamen Minos Cretas ad arma vocat.</span><span class="linebreak"></span>
<span class="line">terror in his ipso maior solet esse periclo,</span><span class="linebreak"></span>
<span class="line indent2">quaeque timere licet, pertimuisse pudet.</span><span class="linebreak"></span>
<span class="line">Finge tamen, si vis, ingens consurgere bellumâ€”</span><span class="linebreak"></span>
<span class="line indent2">et mihi sunt vires, et mea tela nocent.</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>nec minor est Asiae quam vestrae copia terrae;</span><span class="linebreak"></span>
<span class="line indent2">illa viris dives, dives abundat equis.</span><span class="linebreak"></span>
<span class="line">nec plus Atrides animi Menelaus habebit</span><span class="linebreak"></span>
<span class="line indent2">quam Paris aut armis anteferendus erit.</span><span class="linebreak"></span>
<span class="line">paene puer caesis abducta armenta recepi,</span><span class="linebreak"></span>
<span class="line indent2"><span class="br"></span><span class="lineNumber">360</span><span class="br"></span>hostibus et causam nominis inde tuli;</span><span class="linebreak"></span>
<span class="line">paene puer iuvenes vario certamine vici,</span><span class="linebreak"></span>
<span class="line indent2">in quibus Ilioneus Deiphobusque fuit;</span><span class="linebreak"></span>
<span class="line">neve putes, non me nisi comminus esse timendum,</span><span class="linebreak"></span>
<span class="line indent2">figitur in iusso nostra sagitta loco.</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>num potes haec illi primae dare facta iuventae?</span><span class="linebreak"></span>
<span class="line indent2">instruere Atriden num potes arte mea?</span><span class="linebreak"></span>
<span class="line">omnia si dederis, numquid dabis Hectora fratrem?</span><span class="linebreak"></span>
<span class="line indent2">unus is innumeri militis instar erit!</span><span class="linebreak"></span>
<span class="line">quid valeam nescis, et te mea robora fallunt;</span><span class="linebreak"></span>
<span class="line indent2"><span class="br"></span><span class="lineNumber">370</span><span class="br"></span>ignoras, cui sis nupta futura viro.</span><span class="linebreak"></span>
</p>
</section><notes></notes></section>