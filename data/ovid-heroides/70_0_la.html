<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">75</span><span class="br"></span>perdere posse sat est, siquem iuvet ipsa potestas;</span><span class="linebreak"></span>
<span class="line indent2">sed tibi servatus gloria maior ero.</span><span class="linebreak"></span>
<span class="line">per mala nostra precor, quorum potes esse levamen,</span><span class="linebreak"></span>
<span class="line indent2">per genus, et numen cuncta videntis avi,</span><span class="linebreak"></span>
<span class="line">per triplicis vultus arcanaque sacra Dianae,</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>et si forte aliquos gens habet ista deos—</span><span class="linebreak"></span>
<span class="line">o virgo, miserere mei, miserere meorum;</span><span class="linebreak"></span>
<span class="line indent2">effice me meritis tempus in omne tuum!</span><span class="linebreak"></span>
<span class="line">quodsi forte virum non dedignare Pelasgum—</span><span class="linebreak"></span>
<span class="line indent2">sed mihi tam faciles unde meosque deos?—</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>spiritus ante meus tenues vanescet in auras</span><span class="linebreak"></span>
<span class="line indent2">quam thalamo nisi tu nupta sit ulla meo!</span><span class="linebreak"></span>
<span class="line">conscia sit Iuno sacris praefecta maritis,</span><span class="linebreak"></span>
<span class="line indent2">et dea marmorea cuius in aede sumus!”</span><span class="linebreak"></span>
<span class="line">Haec animum—et quota pars haec sunt!—movere puellae</span><span class="linebreak"></span>
<span class="line indent2"><span class="br"></span><span class="lineNumber">90</span><span class="br"></span>simplicis, et dextrae dextera iuncta meae.</span><span class="linebreak"></span>
<span class="line">vidi etiam lacrimas—sua pars et<a class="footnoteLink" href="#note_LCL041_148_1" id="target_note_LCL041_148_1"><sup>1</sup></a> fraudis in illis.</span><span class="linebreak"></span>
<span class="line indent2">sic cito sum verbis capta puella tuis.</span><span class="linebreak"></span>
<span class="line">iungis aenipedes inadusto corpore tauros</span><span class="linebreak"></span>
<span class="line indent2">et solidam iusso vomere findis humum.</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>arva venenatis pro semine dentibus inples,</span><span class="linebreak"></span>
<span class="line indent2">nascitur et gladios scutaque miles habens.</span><span class="linebreak"></span>
<span class="line">ipsa ego, quae dederam medicamina, pallida sedi,</span><span class="linebreak"></span>
<span class="line indent2">cum vidi subitos arma tenere viros,</span><span class="linebreak"></span>
<span class="line">donec terrigenae, facinus mirabile, fratres</span><span class="linebreak"></span>
<span class="line indent2"><span class="br"></span><span class="lineNumber">100</span><span class="br"></span>inter se strictas conseruere manus.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_148_1"><a class="footnoteCrossrefLink" href="#target_note_LCL041_148_1" title="Click to highlight in text"><sup class="lineRef">1</sup>a! pars est <span class="italic">L. Mueller</span>: an et ars est <span class="italic">Sedl</span>.: an et est pars <span class="italic">some of the early editions.</span></a></li><script type="text/javascript">document.getElementById('note_LCL041_148_1').style.display = "none";</script></ul></section></notes></section>