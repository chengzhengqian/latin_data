<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">Xanthe, retro propera, versaeque recurrite lymphae!</span><span class="linebreak"></span>
<span class="line indent2">sustinet Oenonen deseruisse Paris.</span><span class="linebreak"></span>
<span class="line">Illa dies fatum miserae mihi dixit, ab illa</span><span class="linebreak"></span>
<span class="line indent2">pessima mutati coepit amoris hiemps,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>qua Venus et Iuno sumptisque decentior armis</span><span class="linebreak"></span>
<span class="line indent2">venit in arbitrium nuda Minerva tuum.</span><span class="linebreak"></span>
<span class="line">attoniti micuere sinus, gelidusque cucurrit,</span><span class="linebreak"></span>
<span class="line indent2">ut mihi narrasti, dura per ossa tremor.</span><span class="linebreak"></span>
<span class="line">consului—neque enim modice terrebar—anusque</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>longaevosque senes. constitit esse nefas.</span><span class="linebreak"></span>
<span class="line">Caesa abies, sectaeque trabes, et classe parata</span><span class="linebreak"></span>
<span class="line indent2">caerula ceratas accipit unda rates.</span><span class="linebreak"></span>
<span class="line">flesti discedens—hoc saltim parce negare!<a class="footnoteLink" href="#note_LCL041_60_1" id="target_note_LCL041_60_1"><sup>1</sup></a></span><span class="linebreak"></span>
<span class="line indent2"><span class="br"></span><span class="lineNumber">46</span><span class="br"></span>miscuimus lacrimas maestus uterque suas;</span><span class="linebreak"></span>
<span class="line">non sic adpositis vincitur vitibus ulmus,</span><span class="linebreak"></span>
<span class="line indent2">ut tua sunt collo bracchia nexa meo.</span><span class="linebreak"></span>
<span class="line">a, quotiens, cum te vento quererere teneri,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>riserunt comites—ille secundus erat!</span><span class="linebreak"></span>
<span class="line">oscula dimissae quotiens repetita dedisti!</span><span class="linebreak"></span>
<span class="line indent2">quam vix sustinuit dicere lingua “vale”!</span><span class="linebreak"></span>
<span class="line">Aura levis rigido pendentia lintea malo</span><span class="linebreak"></span>
<span class="line indent2">suscitat, et remis eruta canet aqua.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>prosequor infelix oculis abeuntia vela,</span><span class="linebreak"></span>
<span class="line indent2">qua licet, et lacrimis umet harena meis,</span><span class="linebreak"></span>
<span class="line">utque celer venias, virides Nereidas oro—</span><span class="linebreak"></span>
<span class="line indent2">scilicet ut venias in mea damna celer!</span><span class="linebreak"></span>
</p>
<p class="lineGroup">
<span class="line indent2">praeterito magis est iste pudendus amor.</span><span class="linebreak"></span>
<span class="line indent2">et flesti et nostros vidisti flentis ocellos.</span><span class="linebreak"></span>
<span class="line">“<span class="italic">the love that holds you now is more to your shame than the one of yore. You both wept and you saw my weeping eyes.</span>”</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_60_1"><a class="footnoteCrossrefLink" href="#target_note_LCL041_60_1" title="Click to highlight in text"><sup class="lineRef">1</sup><span class="italic">vv.</span> 44, 45 <span class="italic">omitted as spurious Merk</span>.:</a></li><script type="text/javascript">document.getElementById('note_LCL041_60_1').style.display = "none";</script></ul></section></notes></section>