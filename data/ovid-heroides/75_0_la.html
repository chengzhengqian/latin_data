<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line">quo feret ira, sequar! facti fortasse pigebit—</span><span class="linebreak"></span>
<span class="line indent2"><span class="br"></span><span class="lineNumber">210</span><span class="br"></span>et piget infido consuluisse viro.</span><span class="linebreak"></span>
<span class="line">viderit ista deus, qui nunc mea pectora versat!</span><span class="linebreak"></span>
<span class="line indent2">nescio quid certe mens mea maius agit!</span><span class="linebreak"></span>
</p>
</section>
<section class="div2">
<h2>XIII<span class="linebreak"></span><span class="sc">Laodamia Protesilao.</span></h2>
<p class="lineGroup">
<span class="line"><span class="sc">Mittit</span> et optat amans, quo mittitur, ire salutem</span><span class="linebreak"></span>
<span class="line indent2">Haemonis Haemonio Laodamia viro.</span><span class="linebreak"></span>
<span class="line">Aulide te fama est vento retinente morari.</span><span class="linebreak"></span>
<span class="line indent2">at me cum fugeres, hic ubi ventus erat?</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>tum freta debuerant vestris obsistere remis;</span><span class="linebreak"></span>
<span class="line indent2">illud erat saevis utile tempus aquis.</span><span class="linebreak"></span>
<span class="line">oscula plura viro mandataque plura dedissem;</span><span class="linebreak"></span>
<span class="line indent2">et sunt quae volui dicere multa tibi.</span><span class="linebreak"></span>
<span class="line">raptus es hinc praeceps, et qui tua vela vocaret,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>quem cuperent nautae, non ego, ventus erat;</span><span class="linebreak"></span>
<span class="line">ventus erat nautis aptus, non aptus amanti.</span><span class="linebreak"></span>
<span class="line indent2">solvor ab amplexu, Protesilae, tuo,</span><span class="linebreak"></span>
<span class="line">linguaque mandantis verba inperfecta reliquit;</span><span class="linebreak"></span>
<span class="line indent2">vix illud potui dicere triste “vale!”</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Incubuit Boreas abreptaque vela tetendit,</span><span class="linebreak"></span>
<span class="line indent2">iamque meus longe Protesilaus erat.</span><span class="linebreak"></span>
<span class="line">dum potui spectare virum, spectare iuvabat,</span><span class="linebreak"></span>
<span class="line indent2">sumque tuos oculos usque secuta meis;</span><span class="linebreak"></span>
</p>
</section><notes></notes></section>