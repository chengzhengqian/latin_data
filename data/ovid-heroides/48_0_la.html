<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">non ego fluminei referam mendacia cygni</span><span class="linebreak"></span>
<span class="line indent2">nec querar in plumis delituisse Iovem.</span><span class="linebreak"></span>
<span class="line">qua duo porrectus longe freta distinet Isthmos,</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>vecta peregrinis Hippodamia rotis;<a class="footnoteLink" href="#note_LCL041_104_1" id="target_note_LCL041_104_1"><sup>1</sup></a></span><span class="linebreak"></span>
<span class="line"><span class="br"></span><span class="lineNumber">73</span><span class="br"></span>Taenaris Idaeo trans aequor ab hospite rapta</span><span class="linebreak"></span>
<span class="line indent2">Argolicas pro se vertit in arma manus.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>vix equidem memini, memini tamen. omnia luctus,</span><span class="linebreak"></span>
<span class="line indent2">omnia solliciti plena timoris erant;</span><span class="linebreak"></span>
<span class="line">flebat avus Phoebeque soror fratresque gemelli,</span><span class="linebreak"></span>
<span class="line indent2">orabat superos Leda suumque Iovem.</span><span class="linebreak"></span>
<span class="line">ipsa ego, non longos etiamtunc scissa capillos,</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>clamabam: “sine me, me sine, mater, abis?”</span><span class="linebreak"></span>
<span class="line">nam coniunx aberat! ne non Pelopeia credar,</span><span class="linebreak"></span>
<span class="line indent2">ecce, Neoptolemo praeda parata fui!</span><span class="linebreak"></span>
<span class="line">Pelides utinam vitasset Apollinis arcus!</span><span class="linebreak"></span>
<span class="line indent2">damnaret nati facta proterva pater;</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>nec quondam placuit nec nunc placuisset Achilli</span><span class="linebreak"></span>
<span class="line indent2">abducta viduum coniuge flere virum.</span><span class="linebreak"></span>
<span class="line">quae mea caelestis iniuria fecit iniquos,</span><span class="linebreak"></span>
<span class="line indent2">quod mihi—vae miserae!—sidus obesse querar?</span><span class="linebreak"></span>
<span class="line">parva mea sine matre fui, pater arma ferebat,</span><span class="linebreak"></span>
<span class="line indent2"><span class="br"></span><span class="lineNumber">90</span><span class="br"></span>et duo cum vivant, orba duobus eram.</span><span class="linebreak"></span>
<span class="line">non tibi blanditias primis, mea mater, in annis</span><span class="linebreak"></span>
<span class="line indent2">incerto dictas ore puella tuli;</span><span class="linebreak"></span>
<span class="line">non ego captavi brevibus tua colla lacertis</span><span class="linebreak"></span>
<span class="line indent2">nec gremio sedi sarcina grata tuo.</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>non cultus tibi cura mei, nec pacta marito</span><span class="linebreak"></span>
<span class="line indent2">intravi thalamos matre parante novos.</span><span class="linebreak"></span>
</p>
<p class="lineGroup">
<span class="line">Castori Amyclaeo et Amyclaeo Polluci</span><span class="linebreak"></span>
<span class="line indent2">reddita Mopsopia Taenaris urbe soror;</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_104_1"><a class="footnoteCrossrefLink" href="#target_note_LCL041_104_1" title="Click to highlight in text"><sup class="lineRef">1</sup>71, 72 <span class="italic">spurious Pa</span>:</a></li><script type="text/javascript">document.getElementById('note_LCL041_104_1').style.display = "none";</script></ul></section></notes></section>