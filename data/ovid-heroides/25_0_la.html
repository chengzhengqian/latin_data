<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">Pegasis Oenone. Phrygiis celeberrima silvis,</span><span class="linebreak"></span>
<span class="line indent2">laesa queror de te, si sinis ipse, meo.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>Quis deus opposuit nostris sua numina votis?</span><span class="linebreak"></span>
<span class="line indent2">ne tua permaneam, quod mihi crimen obest?</span><span class="linebreak"></span>
<span class="line">leniter, ex merito quidquid patiare, ferendum est;</span><span class="linebreak"></span>
<span class="line indent2">quae venit indigno poena, dolenda venit.</span><span class="linebreak"></span>
<span class="line">Nondum tantus eras, cum te contenta marito</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>edita de magno flumine nympha fui.</span><span class="linebreak"></span>
<span class="line">qui nunc Priamides—absit reverentia vero!—</span><span class="linebreak"></span>
<span class="line indent2">servus eras; servo nubere nympha tuli!</span><span class="linebreak"></span>
<span class="line">saepe greges inter requievimus arbore tecti,</span><span class="linebreak"></span>
<span class="line indent2">mixtaque cum foliis praebuit herba torum;</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>saepe super stramen faenoque iacentibus alto</span><span class="linebreak"></span>
<span class="line indent2">defensa est humili cana pruina casa.</span><span class="linebreak"></span>
<span class="line">quis tibi monstrabat saltus venatibus aptos,</span><span class="linebreak"></span>
<span class="line indent2">et tegeret catulos qua fera rupe suos?</span><span class="linebreak"></span>
<span class="line">retia saepe comes maculis distincta tetendi;</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>saepe citos egi per iuga longa canes.</span><span class="linebreak"></span>
<span class="line">incisae servant a te mea nomina fagi,</span><span class="linebreak"></span>
<span class="line indent2">et legor <span class="sc">oenone</span> falce notata tua,<a class="footnoteLink" href="#note_LCL041_58_1" id="target_note_LCL041_58_1"><sup>1</sup></a></span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>et quantum trunci, tantum mea nomina crescunt.</span><span class="linebreak"></span>
<span class="line indent2">crescite et in titulos surgite recta meos!</span><span class="linebreak"></span>
<span class="line">popule, vive, precor, quae consita margine ripae</span><span class="linebreak"></span>
<span class="line indent2">hoc in rugoso cortice carmen habes:</span><span class="linebreak"></span>
<span class="line"><span class="sc">cum paris oenone poterit spirare relicta,</span></span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span><span class="sc">ad fontem xanthi versa recurret aqua.</span></span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_58_1"><a class="footnoteCrossrefLink" href="#target_note_LCL041_58_1" title="Click to highlight in text"><sup class="lineRef">1</sup><span class="italic">vv.</span> 23, 24 <span class="italic">omitted as spurious Merk</span>.:
<p class="lineGroup">
<span class="line">populus est, memini, pluviali consita rivo,</span><span class="linebreak"></span>
<span class="line indent2">est in qua nostri littera scripta memor.</span><span class="linebreak"></span>
<span class="line">“<span class="italic">there is a poplar, I mind me, planted on the banks of a stream, on which is written the legend that recalls our memory</span>.”</span><span class="linebreak"></span>
</p></a></li><script type="text/javascript">document.getElementById('note_LCL041_58_1').style.display = "none";</script></ul></section></notes></section>