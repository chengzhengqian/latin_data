<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">Haec ego; quod voci deerat, plangore replebam;</span><span class="linebreak"></span>
<span class="line indent2">verbera cum verbis mixta fuere meis.</span><span class="linebreak"></span>
<span class="line">si non audires, ut saltem cernere posses,</span><span class="linebreak"></span>
<span class="line indent2"><span class="br"></span><span class="lineNumber">40</span><span class="br"></span>iactatae late signa dedere manus;</span><span class="linebreak"></span>
<span class="line">candidaque inposui longae velamina virgae—</span><span class="linebreak"></span>
<span class="line indent2">scilicet oblitos admonitura mei!</span><span class="linebreak"></span>
<span class="line">iamque oculis ereptus eras. tum denique flevi;</span><span class="linebreak"></span>
<span class="line indent2">torpuerant molles ante dolore genae.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>quid potius facerent, quam me mea lumina flerent,</span><span class="linebreak"></span>
<span class="line indent2">postquam desieram<a class="footnoteLink" href="#note_LCL041_124_1" id="target_note_LCL041_124_1"><sup>1</sup></a> vela videre tua?</span><span class="linebreak"></span>
<span class="line">aut ego diffusis erravi sola capillis,</span><span class="linebreak"></span>
<span class="line indent2">qualis ab Ogygio concita Baccha deo,</span><span class="linebreak"></span>
<span class="line">aut mare prospiciens in saxo frigida sedi,</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>quamque lapis sedes, tam lapis ipsa fui.</span><span class="linebreak"></span>
<span class="line">saepe torum repeto, qui nos acceperat ambos,</span><span class="linebreak"></span>
<span class="line indent2">sed non acceptos exhibiturus erat,</span><span class="linebreak"></span>
<span class="line">et tua, quae possum pro te, vestigia tango</span><span class="linebreak"></span>
<span class="line indent2">strataque quae membris intepuere tuis.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>incumbo, lacrimisque toro manante profusis,</span><span class="linebreak"></span>
<span class="line indent2">“pressimus,” exclamo, “te duo—redde duos!</span><span class="linebreak"></span>
<span class="line">venimus huc ambo; cur non discedimus ambo?</span><span class="linebreak"></span>
<span class="line indent2">perfide, pars nostri, lectule, maior ubi est?”</span><span class="linebreak"></span>
<span class="line">Quid faciam? quo sola ferar? vacat insula cultu.</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>non hominum video, non ego facta boum.</span><span class="linebreak"></span>
<span class="line">omne latus terrae cingit mare; navita nusquam,</span><span class="linebreak"></span>
<span class="line indent2">nulla per ambiguas puppis itura vias.</span><span class="linebreak"></span>
<span class="line">finge dari comitesque mihi ventosque ratemque—</span><span class="linebreak"></span>
<span class="line indent2">quid sequar? accessus terra paterna negat.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_124_1"><a class="footnoteCrossrefLink" href="#target_note_LCL041_124_1" title="Click to highlight in text"><sup class="lineRef">1</sup>desieram <span class="italic">P ω</span>: desierant <span class="italic">s Plan</span>.: desierat <span class="italic">G.</span></a></li><script type="text/javascript">document.getElementById('note_LCL041_124_1').style.display = "none";</script></ul></section></notes></section>