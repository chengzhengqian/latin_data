<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">quid timeam, ignoro—timeo tamen omnia demens,</span><span class="linebreak"></span>
<span class="line indent2">et patet in curas area lata meas.</span><span class="linebreak"></span>
<span class="line">quaecumque aequor habet, quaecumque pericula tellus,</span><span class="linebreak"></span>
<span class="line indent2">tam longae causas suspicor esse morae.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>haec ego dum stulte metuo, quae vestra libido est,</span><span class="linebreak"></span>
<span class="line indent2">esse peregrino captus amore potes.</span><span class="linebreak"></span>
<span class="line">forsitan et narres, quam sit tibi rustica coniunx,</span><span class="linebreak"></span>
<span class="line indent2">quae tantum lanas non sinat esse rudes.</span><span class="linebreak"></span>
<span class="line">fallar, et hoc crimen tenues vanescat in auras,</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>neve, revertendi liber, abesse velis!</span><span class="linebreak"></span>
<span class="line">Me pater Icarius viduo discedere lecto</span><span class="linebreak"></span>
<span class="line indent2">cogit et immensas increpat usque moras.</span><span class="linebreak"></span>
<span class="line">increpet usque licet—tua sum, tua dicar oportet;</span><span class="linebreak"></span>
<span class="line indent2">Penelope coniunx semper Ulixis ero.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>ille tamen pietate mea precibusque pudicis</span><span class="linebreak"></span>
<span class="line indent2">frangitur et vires temperat ipse suas.</span><span class="linebreak"></span>
<span class="line">Dulichii Samiique et quos tulit alta Zacynthos,</span><span class="linebreak"></span>
<span class="line indent2">turba ruunt in me luxuriosa proci,</span><span class="linebreak"></span>
<span class="line">inque tua regnant nullis prohibentibus aula;</span><span class="linebreak"></span>
<span class="line indent2"><span class="br"></span><span class="lineNumber">90</span><span class="br"></span>viscera nostra, tuae dilacerantur opes.</span><span class="linebreak"></span>
<span class="line">quid tibi Pisandrum Polybumque Medontaque dirum</span><span class="linebreak"></span>
<span class="line indent2"><span class="br"></span><span class="lineNumber">95</span><span class="br"></span>Eurymachique avidas Antinoique manus</span><span class="linebreak"></span>
<span class="line">atque alios referam, quos omnis turpiter absens</span><span class="linebreak"></span>
<span class="line indent2">ipse tuo partis sanguine rebus alis?</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>Irus egens pecorisque Melanthius actor edendi</span><span class="linebreak"></span>
<span class="line indent2">ultimus accedunt in tua damna pudor.</span><span class="linebreak"></span>
</p>
</section><notes></notes></section>