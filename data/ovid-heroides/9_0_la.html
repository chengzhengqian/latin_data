<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">quod solum excusat, solum miraris in illo;</span><span class="linebreak"></span>
<span class="line indent2">heredem patriae, perfide, fraudis agis.</span><span class="linebreak"></span>
<span class="line">illa—nec invideo—fruitur meliore marito</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>inque capistratis tigribus alta sedet;</span><span class="linebreak"></span>
<span class="line">at mea despecti fugiunt conubia Thraces,</span><span class="linebreak"></span>
<span class="line indent2">quod ferar externum praeposuisse meis.</span><span class="linebreak"></span>
<span class="line">atque aliquis “iam nunc doctas eat,” inquit, “Athenas;</span><span class="linebreak"></span>
<span class="line indent2">armiferam Thracen qui regat, alter erit.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>exitus acta probat.” careat successibus, opto,</span><span class="linebreak"></span>
<span class="line indent2">quisquis ab eventu facta notanda putat!</span><span class="linebreak"></span>
<span class="line">at si nostra tuo spumescant aequora remo,</span><span class="linebreak"></span>
<span class="line indent2">iam mihi, iam dicar consuluisse meis—</span><span class="linebreak"></span>
<span class="line">sed neque consului, nec te mea regia tanget</span><span class="linebreak"></span>
<span class="line indent2"><span class="br"></span><span class="lineNumber">90</span><span class="br"></span>fessaque Bistonia membra lavabis aqua!</span><span class="linebreak"></span>
<span class="line">Illa meis oculis species abeuntis inhaeret,</span><span class="linebreak"></span>
<span class="line indent2">cum premeret portus classis itura meos.</span><span class="linebreak"></span>
<span class="line">ausus es amplecti colloque infusus amantis</span><span class="linebreak"></span>
<span class="line indent2">oscula per longas iungere pressa moras</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>cumque tuis lacrimis lacrimas confundere nostras,</span><span class="linebreak"></span>
<span class="line indent2">quodque foret velis aura secunda, queri</span><span class="linebreak"></span>
<span class="line">et mihi discedens suprema dicere voce:</span><span class="linebreak"></span>
<span class="line indent2">“Phylli, fac expectes Demophoonta tuum!”</span><span class="linebreak"></span>
<span class="line">Expectem, qui me numquam visurus abisti?</span><span class="linebreak"></span>
<span class="line indent2"><span class="br"></span><span class="lineNumber">100</span><span class="br"></span>expectem pelago vela negata meo?<a class="footnoteLink" href="#note_LCL041_26_1" id="target_note_LCL041_26_1"><sup>1</sup></a></span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_26_1"><a class="footnoteCrossrefLink" href="#target_note_LCL041_26_1" title="Click to highlight in text"><sup class="lineRef">1</sup>So <span class="italic">G</span> ω: negante data <span class="italic">Pa</span>.: velane gatata meo <span class="italic">P.</span></a></li><script type="text/javascript">document.getElementById('note_LCL041_26_1').style.display = "none";</script></ul></section></notes></section>