<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">Interea, dum cuncta negant ventique fretumque,</span><span class="linebreak"></span>
<span class="line indent2">mente agito furti tempora prima mei.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>nox erat incipiens—namque est meminisse voluptas—</span><span class="linebreak"></span>
<span class="line indent2">cum foribus patriis egrediebar amans.</span><span class="linebreak"></span>
<span class="line">nec mora, deposito pariter cum veste timore</span><span class="linebreak"></span>
<span class="line indent2">iactabam liquido bracchia lenta mari.</span><span class="linebreak"></span>
<span class="line">luna fere tremulum praebebat lumen eunti</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>ut comes in nostras officiosa vias.</span><span class="linebreak"></span>
<span class="line">hanc ego suspiciens, “faveas, dea candida,” dixi,</span><span class="linebreak"></span>
<span class="line indent2">“et subeant animo Latmia saxa tuo!</span><span class="linebreak"></span>
<span class="line">non sinit Endymion te pectoris esse severi.</span><span class="linebreak"></span>
<span class="line indent2">flecte, precor, vultus ad mea furta tuos!</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>tu dea mortalem caelo delapsa petebas;</span><span class="linebreak"></span>
<span class="line indent2">vera loqui liceat!—quam sequor ipsa dea est.</span><span class="linebreak"></span>
<span class="line">neu referam mores caelesti pectore dignos,</span><span class="linebreak"></span>
<span class="line indent2">forma nisi in veras non cadit illa deas.</span><span class="linebreak"></span>
<span class="line">a Veneris facie non est prior ulla tuaque;</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>neve meis credas vocibus, ipsa vide!</span><span class="linebreak"></span>
<span class="line">quantum, cum fulges radiis argentea puris,</span><span class="linebreak"></span>
<span class="line indent2">concedunt flammis sidera cuncta tuis,</span><span class="linebreak"></span>
<span class="line">tanto formosis formosior omnibus illa est.</span><span class="linebreak"></span>
<span class="line indent2">si dubitas, caecum, Cynthia, lumen habes.”</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Haec ego, vel certe non his diversa, locutus</span><span class="linebreak"></span>
<span class="line indent2">per mihi cedentes sponte<a class="footnoteLink" href="#note_LCL041_248_1" id="target_note_LCL041_248_1"><sup>1</sup></a> ferebar aquas.</span><span class="linebreak"></span>
<span class="line">unda repercussae radiabat imagine lunae,</span><span class="linebreak"></span>
<span class="line indent2">et nitor in tacita nocte diurnus erat;</span><span class="linebreak"></span>
<span class="line">nullaque vox usquam, nullum veniebat ad aures</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>praeter dimotae corpore murmur aquae.</span><span class="linebreak"></span>
<span class="line">Alcyones solae, memores Ceycis amati,</span><span class="linebreak"></span>
<span class="line indent2">nescio quid visae sunt mihi dulce queri,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_248_1"><a class="footnoteCrossrefLink" href="#target_note_LCL041_248_1" title="Click to highlight in text"><sup class="lineRef">1</sup><span class="italic">Francius</span>: nocte <span class="italic">MSS.</span></a></li><script type="text/javascript">document.getElementById('note_LCL041_248_1').style.display = "none";</script></ul></section></notes></section>