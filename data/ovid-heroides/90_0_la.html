<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">si tam certus eras hinc ire, modestius isses,</span><span class="linebreak"></span>
<span class="line indent2"><span class="br"></span><span class="lineNumber">100</span><span class="br"></span>et<a class="footnoteLink" href="#note_LCL041_188_1" id="target_note_LCL041_188_1"><sup>1</sup></a> modo dixisses “Lesbi puella, vale!”</span><span class="linebreak"></span>
<span class="line">non tecum lacrimas, non oscula nostra tulisti;</span><span class="linebreak"></span>
<span class="line indent2">denique non timui, quod dolitura fui.</span><span class="linebreak"></span>
<span class="line">nil de te mecum est nisi tantum iniuria; nec tu,</span><span class="linebreak"></span>
<span class="line indent2">admoneat quod te, pignus, amantis, habes.</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>non mandata dedi, neque enim mandata dedissem</span><span class="linebreak"></span>
<span class="line indent2">ulla, nisi ut nolles inmemor esse mei.</span><span class="linebreak"></span>
<span class="line">per tibi—qui numquam longe discedat!—amorem,</span><span class="linebreak"></span>
<span class="line indent2">perque novem iuro, numina nostra, deas,</span><span class="linebreak"></span>
<span class="line">cum mihi nescio quis “fugiunt tua gaudia” dixit,</span><span class="linebreak"></span>
<span class="line indent2"><span class="br"></span><span class="lineNumber">110</span><span class="br"></span>nec me flere diu, nec potuisse loqui!</span><span class="linebreak"></span>
<span class="line">et lacrimae deerant oculis et verba palato,</span><span class="linebreak"></span>
<span class="line indent2">adstrictum gelido frigore pectus erat.</span><span class="linebreak"></span>
<span class="line">postquam se dolor invenit, nec pectora plangi</span><span class="linebreak"></span>
<span class="line indent2">nec puduit scissis exululare comis,</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>non aliter, quam si nati pia mater adempti</span><span class="linebreak"></span>
<span class="line indent2">portet ad exstructos corpus inane rogos.</span><span class="linebreak"></span>
<span class="line">gaudet et e nostro crescit maerore Charaxus</span><span class="linebreak"></span>
<span class="line indent2">frater, et ante oculos itque reditque meos,</span><span class="linebreak"></span>
<span class="line">utque pudenda mei videatur causa doloris,</span><span class="linebreak"></span>
<span class="line indent2"><span class="br"></span><span class="lineNumber">120</span><span class="br"></span>“quid dolet haec? certe filia vivit!” ait.</span><span class="linebreak"></span>
<span class="line">non veniunt in idem pudor atque amor. omne videbat</span><span class="linebreak"></span>
<span class="line indent2">vulgus; eram lacero pectus aperta sinu.</span><span class="linebreak"></span>
<span class="line">Tu mihi cura, Phaon; te somnia nostra reducunt—</span><span class="linebreak"></span>
<span class="line indent2">somnia formoso candidiora die.</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>illic te invenio, quamvis regionibus absis;</span><span class="linebreak"></span>
<span class="line indent2">sed non longa satis gaudia somnus habet</span><span class="linebreak"></span>
<span class="line">saepe tuos nostra cervice onerare lacertos,</span><span class="linebreak"></span>
<span class="line indent2">saepe tuae videor supposuisse meos;</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_188_1"><a class="footnoteCrossrefLink" href="#target_note_LCL041_188_1" title="Click to highlight in text"><sup class="lineRef">1</sup>et modo ω <span class="italic"></span>: et michi <span class="italic">F</span>: si modo s.</a></li><script type="text/javascript">document.getElementById('note_LCL041_188_1').style.display = "none";</script></ul></section></notes></section>