<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">votis ergo meis alii rediture redisti?</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>ei mihi, pro dira paelice blanda fui!</span><span class="linebreak"></span>
<span class="line">Adspicit inmensum moles nativa profundum—</span><span class="linebreak"></span>
<span class="line indent2">mons fuit; aequoreis illa resistit aquis.</span><span class="linebreak"></span>
<span class="line">hinc ego vela tuae cognovi prima carinae,</span><span class="linebreak"></span>
<span class="line indent2">et mihi per fluctus impetus ire fuit.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>dum moror, in summa fulsit mihi purpura prora—</span><span class="linebreak"></span>
<span class="line indent2">pertimui; cultus non erat ille tuus.</span><span class="linebreak"></span>
<span class="line">fit propior terrasque cita ratis attigit aura;</span><span class="linebreak"></span>
<span class="line indent2">femineas vidi corde tremente genas.</span><span class="linebreak"></span>
<span class="line">non satis id fuerat— quid enim furiosa morabar?—</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>haerebat gremio turpis amica tuo!</span><span class="linebreak"></span>
<span class="line">tunc vero rupique sinus et pectora planxi,</span><span class="linebreak"></span>
<span class="line indent2">et secui madidas ungue rigente genas,</span><span class="linebreak"></span>
<span class="line">inplevique sacram querulis ululatibus Iden</span><span class="linebreak"></span>
<span class="line indent2">illuc has lacrimas in mea saxa tuli.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>sic Helene doleat defectaque coniuge ploret,</span><span class="linebreak"></span>
<span class="line indent2">quaeque prior nobis intulit, ipsa ferat!</span><span class="linebreak"></span>
<span class="line">Nunc tibi conveniunt, quae te per aperta sequantur</span><span class="linebreak"></span>
<span class="line indent2">aequora legitimos destituantque viros;</span><span class="linebreak"></span>
<span class="line">at cum pauper eras armentaque pastor agebas,</span><span class="linebreak"></span>
<span class="line indent2"><span class="br"></span><span class="lineNumber">80</span><span class="br"></span>nulla nisi Oenone pauperis uxor erat.</span><span class="linebreak"></span>
<span class="line">non ego miror opes, nec me tua regia tangit</span><span class="linebreak"></span>
<span class="line indent2">nec de tot Priami dicar ut una nurus—</span><span class="linebreak"></span>
<span class="line">non tamen ut Priamus nymphae socer esse recuset,</span><span class="linebreak"></span>
<span class="line indent2">aut Hecubae fuerim dissimulanda nurus;</span><span class="linebreak"></span>
</p>
</section><notes></notes></section>