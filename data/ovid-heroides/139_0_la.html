<section class="div1 language" lang="la"><header><hgroup><h1>Ovid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">155</span><span class="br"></span>nam quod habes et tu gemini verba altera pacti,</span><span class="linebreak"></span>
<span class="line indent2">non erit idcirco par tua causa meae.</span><span class="linebreak"></span>
<span class="line">haec mihi se pepigit, pater hanc tibi, primus ab illa;</span><span class="linebreak"></span>
<span class="line indent2">sed propior certe quam pater ipsa sibi est.</span><span class="linebreak"></span>
<span class="line">promisit pater hanc, haec se iuravit amanti;</span><span class="linebreak"></span>
<span class="line indent2"><span class="br"></span><span class="lineNumber">160</span><span class="br"></span>ille homines, haec est testificata deam.</span><span class="linebreak"></span>
<span class="line">hic metuit mendax,<a class="footnoteLink" href="#note_LCL041_286_1" id="target_note_LCL041_286_1"><sup>1</sup></a> haec et periura vocari;</span><span class="linebreak"></span>
<span class="line indent2">an dubitas, hic sit maior an ille metus?</span><span class="linebreak"></span>
<span class="line">denique, ut amborum conferre pericula possis,</span><span class="linebreak"></span>
<span class="line indent2">respice ad eventus—haec cubat, ille valet.</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>nos quoque dissimili certamina mente subimus;</span><span class="linebreak"></span>
<span class="line indent2">nec spes par nobis nec timor aequus adest.</span><span class="linebreak"></span>
<span class="line">tu petis ex tuto; gravior mihi morte repulsa est,</span><span class="linebreak"></span>
<span class="line indent2">idque ego iam, quod tu forsan amabis, amo.</span><span class="linebreak"></span>
<span class="line">si tibi iustitiae, si recti cura fuisset,</span><span class="linebreak"></span>
<span class="line indent2"><span class="br"></span><span class="lineNumber">170</span><span class="br"></span>cedere debueras ignibus ipse meis.</span><span class="linebreak"></span>
<span class="line">Nunc, quoniam ferus hic pro causa pugnat iniqua,</span><span class="linebreak"></span>
<span class="line indent2">ad quid, Cydippe, littera nostra redit?</span><span class="linebreak"></span>
<span class="line">hic facit ut iaceas et sis suspecta Dianae;</span><span class="linebreak"></span>
<span class="line indent2">hunc tu, si sapias, limen adire vetes.</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>hoc faciente subis tam saeva pericula vitae—</span><span class="linebreak"></span>
<span class="line indent2">atque utinam pro te, qui movet illa, cadat!</span><span class="linebreak"></span>
<span class="line">quem si reppuleris, nec, quem dea damnat, amaris,</span><span class="linebreak"></span>
<span class="line indent2">tu tunc continuo, certe ego salvus ero.</span><span class="linebreak"></span>
<span class="line">siste metum, virgo! stabili potiere salute,</span><span class="linebreak"></span>
<span class="line indent2"><span class="br"></span><span class="lineNumber">180</span><span class="br"></span>fac modo polliciti conscia templa colas;</span><span class="linebreak"></span>
<span class="line">non bove mactato caelestia numina gaudent,</span><span class="linebreak"></span>
<span class="line indent2">sed, quae praestanda est et sine teste, fide.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL041_286_1"><a class="footnoteCrossrefLink" href="#target_note_LCL041_286_1" title="Click to highlight in text"><sup class="lineRef">1</sup>So <span class="italic">P</span><sub>2</sub> <span class="italic">G V ω</span>: ille timet mendax Dilthey <span class="italic">P</span> <sub>1</sub> <span class="italic">in erasure</span>.</a></li><script type="text/javascript">document.getElementById('note_LCL041_286_1').style.display = "none";</script></ul></section></notes></section>