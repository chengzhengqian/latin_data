<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">aut quas semideae Dryades Faunique bicornes</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span>numine contactas attonuere suo.</span><span class="linebreak"></span>
<span class="line">namque mihi referunt, cum se furor ille remisit,</span><span class="linebreak"></span>
<span class="line indent2">omnia; me tacitam conscius urit amor.</span><span class="linebreak"></span>
<span class="line">Forsitan hunc generis fato reddamus amorem,</span><span class="linebreak"></span>
<span class="line indent2">et Venus ex tota gente tributa petat.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>luppiter Europen—prima est ea gentis origo—</span><span class="linebreak"></span>
<span class="line indent2">dilexit, tauro dissimulante deum.</span><span class="linebreak"></span>
<span class="line">Pasiphae mater, decepto subdita tauro,</span><span class="linebreak"></span>
<span class="line indent2">enixa est utero crimen onusque suo.</span><span class="linebreak"></span>
<span class="line">perfidus Aegides, ducentia fila secutus,</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>curva meae fugit tecta sororis ope.</span><span class="linebreak"></span>
<span class="line">en, ego nunc, ne forte parum Minoia credar,</span><span class="linebreak"></span>
<span class="line indent2">in socias leges ultima gentis eo!</span><span class="linebreak"></span>
<span class="line">hoc quoque fatale est: placuit domus una duabus;</span><span class="linebreak"></span>
<span class="line indent2">me tua forma capit, capta parente soror.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>Thesides Theseusque duas rapuere sorores—</span><span class="linebreak"></span>
<span class="line indent2">ponite de nostra bina tropaea domo!</span><span class="linebreak"></span>
<span class="line">Tempore quo nobis inita est Cerealis Eleusin,</span><span class="linebreak"></span>
<span class="line indent2">Gnosia me vellem detinuisset humus!</span><span class="linebreak"></span>
<span class="line">tunc mihi praecipue (nec non tamen ante placebas)</span><span class="linebreak"></span>
<span class="line indent2"><span class="br"></span><span class="lineNumber">70</span><span class="br"></span>acer in extremis ossibus haesit amor.</span><span class="linebreak"></span>
<span class="line">candida vestis erat, praecincti flore capilli,</span><span class="linebreak"></span>
<span class="line indent2">flava verecundus tinxerat ora rubor,</span><span class="linebreak"></span>
<span class="line">quemque vocant aliae vultum rigidumque trucemque,</span><span class="linebreak"></span>
<span class="line indent2">pro rigido Phaedra iudice fortis erat.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>sint procul a nobis iuvenes ut femina compti!—</span><span class="linebreak"></span>
<span class="line indent2">fine coli modico forma virilis amat.</span><span class="linebreak"></span>
</p>
</section><notes></notes></section>