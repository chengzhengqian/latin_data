<section class="div1 language" lang="la"><header><hgroup><h1>Ovid</h1></hgroup></header><section class="div2">
<p class="lineGroup">
<span class="line">in freta procurro, vix me retinentibus undis,</span><span class="linebreak"></span>
<span class="line indent2">mobile qua primas porrigit aequor aquas.</span><span class="linebreak"></span>
<span class="line">quo magis accedunt, minus et minus utilis adsto;</span><span class="linebreak"></span>
<span class="line indent2"><span class="br"></span><span class="lineNumber">130</span><span class="br"></span>linquor et ancillis excipienda cado.</span><span class="linebreak"></span>
<span class="line">Est sinus, adductos modice falcatus in arcus;</span><span class="linebreak"></span>
<span class="line indent2">ultima praerupta cornua mole rigent.</span><span class="linebreak"></span>
<span class="line">hinc mihi suppositas inmittere corpus in undas</span><span class="linebreak"></span>
<span class="line indent2">mens fuit; et, quoniam fallere pergis, erit.</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>ad tua me fluctus proiectam litora portent,</span><span class="linebreak"></span>
<span class="line indent2">occurramque oculis intumulata tuis!</span><span class="linebreak"></span>
<span class="line">duritia ferrum ut superes adamantaque teque,</span><span class="linebreak"></span>
<span class="line indent2">“non tibi sic,” dices, “Phylli, sequendus eram!”</span><span class="linebreak"></span>
<span class="line">saepe venenorum sitis est mihi; saepe cruenta</span><span class="linebreak"></span>
<span class="line indent2"><span class="br"></span><span class="lineNumber">140</span><span class="br"></span>traiectam gladio morte perire iuvat.</span><span class="linebreak"></span>
<span class="line">colla quoque, infidis quia se nectenda lacertis</span><span class="linebreak"></span>
<span class="line indent2">praebuerunt, laqueis inplicuisse iuvat.</span><span class="linebreak"></span>
<span class="line">stat nece matura tenerum pensare pudorem.</span><span class="linebreak"></span>
<span class="line indent2">in necis electu parva futura mora est.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>Inscribere meo causa invidiosa sepulcro.</span><span class="linebreak"></span>
<span class="line indent2">aut hoc aut simili carmine notus eris:</span><span class="linebreak"></span>
<span class="line"><span class="sc">Phyllida Demophoon leto dedit hospes amantem</span>;</span><span class="linebreak"></span>
<span class="line indent2"><span class="sc">ille necis causam praebuit, ipsa manum</span>.</span><span class="linebreak"></span>
</p>
</section><notes></notes></section>