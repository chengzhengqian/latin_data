<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">provincias universas ex imperi populi Romani iure sustulerit, exsules reduxerit, falsas leges C. Caesaris nomine et falsa decreta in aes incidenda et in Capitolio figenda curaverit, earumque rerum omnium domesticum mercatum instituerit, populo Romano leges imposuerit, armis et praesidiis populum et magistratus foro excluserit, senatum stiparit armis, armatos in cella Concordiae, cum senatum haberet, incluserit, ad legiones Brundisium cucurrerit, ex eis optime sentientis centuriones iugulaverit, cum exercitu Romam sit ad interitum nostrum et ad †dispersionem†<a class="footnoteLink" href="#note_LCL189_208_16" id="target_note_LCL189_208_16"><sup>16</sup></a> <span class="br"></span><span class="lineNumber">31</span><span class="br"></span>urbis venire conatus? Atque is ab hoc impetu abstractus consilio et copiis Caesaris, consensu veteranorum, virtute legionum, ne fortuna quidem fractus minuit audaciam nec ruere demens nec furere desinit. In Galliam mutilatum ducit exercitum; cum una legione et ea vacillante Lucium fratrem exspectat, quo neminem reperire potest sui similiorem. Ille autem ex myrmillone dux [ex gladiatore imperator]<a class="footnoteLink" href="#note_LCL189_208_17" id="target_note_LCL189_208_17"><sup>17</sup></a> quas effecit strages, ubicumque posuit vestigium! &lt;Fundit apothecas,&gt;<a class="footnoteLink" href="#note_LCL189_208_18" id="target_note_LCL189_208_18"><sup>18</sup></a> caedit greges armentorum reliquique pecoris quodcumque nactus est; epulantur milites; ipse autem se, ut fratrem imitetur, obruit vino; vastantur agri, diripiuntur villae, matres familiae, virgines, pueri ingenui abripiuntur, militibus traduntur. 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_208_16"><a class="footnoteCrossrefLink" href="#target_note_LCL189_208_16" title="Click to highlight in text"><sup class="lineRef">16</sup>dispersionem <span class="italic">Vtv</span>: disperditionem <span class="italic">bcns</span>: dispertitionem <span class="italic">Klotz</span></a></li><script type="text/javascript">document.getElementById('note_LCL189_208_16').style.display = "none";</script><li class="note inline" id="note_LCL189_208_17"><a class="footnoteCrossrefLink" href="#target_note_LCL189_208_17" title="Click to highlight in text"><sup class="lineRef">17</sup><span class="italic">del. SB</span></a></li><script type="text/javascript">document.getElementById('note_LCL189_208_17').style.display = "none";</script><li class="note" id="note_LCL189_208_18"><a class="footnoteCrossrefLink" href="#target_note_LCL189_208_18" title="Click to highlight in text"><sup class="lineRef">18</sup><span class="italic">add. Ernesti ex Serv. ad Verg. Ecl. 6.55</span></a></li><script type="text/javascript">document.getElementById('note_LCL189_208_18').style.display = "none";</script></ul></section></notes></section>