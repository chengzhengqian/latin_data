<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">praesidia quae habemus iam accedent consules summa prudentia, virtute, concordia, multos mensis de populi Romani libertate commentati atque meditati. His auctoribus et ducibus, dis iuvantibus, nobis vigilantibus et multum in posterum providentibus, populo Romano consentiente, erimus profecto liberi brevi tempore. Iucundiorem autem faciet libertatem servitutis recordatio.</p>
</section>
<section class="div2">
<span class="br"></span><span class="lineNumber">37</span><span class="br"></span><p>[15] Quas ob res, quod tribuni plebis verba fecerunt uti senatus Kalendis Ianuariis tuto haberi sententiaeque de summa re publica libere dici possint, de ea re ita censeo: â€œUti C. Pansa A. Hirtius, consules designati, dent operam uti senatus Kalendis Ianuariis tuto haberi possit. Quodque edictum D. Bruti, imperatoris, consulis designati, propositum sit, senatum existimare D. Brutum, imperatorem, consulem designatum, optime de re publica mereri, cum senatus auctoritatem populique Romani libertatem imperiumque <span class="br"></span><span class="lineNumber">38</span><span class="br"></span>defendat; quodque provinciam Galliam citeriorem, optimorum et fortissimorum virorum<a class="footnoteLink" href="#note_LCL189_214_19" id="target_note_LCL189_214_19"><sup>19</sup></a> amicissimorumque rei publicae civium, exercitumque in senatus potestate retineat, id eum exercitumque eius, municipia, colonias provinciae Galliae recte atque ordine exque re publica fecisse et facere. Senatum ad summam rem publicam pertinere arbitrari ab D. Bruto et L. Planco imperatoribus, consulibus designatis itemque a ceteris qui provincias  <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_214_19"><a class="footnoteCrossrefLink" href="#target_note_LCL189_214_19" title="Click to highlight in text"><sup class="lineRef">19</sup><span class="italic">bnstv</span>: optimorum et fortissimorum <span class="italic">V</span>, <span class="italic">SB</span>: optimorum virorum et fortissimorum <span class="italic">c</span></a></li><script type="text/javascript">document.getElementById('note_LCL189_214_19').style.display = "none";</script></ul></section></notes></section>