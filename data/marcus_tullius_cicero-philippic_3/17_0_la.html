<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">Haec eadem, quacumque exercitum duxit, fecit M. Antonius.</p>
</section>
<section class="div2">
<span class="br"></span><span class="lineNumber">32</span><span class="br"></span><p>[13] His vos taeterrimis fratribus portas aperietis, hos umquam in urbem recipietis? Non tempore oblato, ducibus paratis, animis militum incitatis, populo Romano conspirante, Italia tota ad libertatem recuperandam excitata, deorum immortalium beneficio utemini? Nullum erit tempus hoc amisso. A tergo, fronte, lateribus tenebitur, si in Galliam venerit. Nec ille armis solum sed etiam decretis nostris urgendus est. Magna vis est, magnum numen unum et idem sentientis senatus. Videtisne refertum forum, populumque Romanum ad spem recuperandae libertatis erectum? Qui longo intervallo cum frequentis hic <span class="br"></span><span class="lineNumber">33</span><span class="br"></span>videt nos, tum sperat etiam liberos convenisse. Hunc ego diem exspectans M. Antoni scelerata arma vitavi, tum cum ille in me absentem invehens non intellegebat quod ad tempus me et meas viris reservarem. Si enim tum illi caedis a me initium quaerenti respondere voluissem, nunc rei publicae consulere non possem. Hanc vero nactus facultatem, nullum tempus, patres conscripti, dimittam neque diurnum neque nocturnum quin de libertate populi Romani et dignitate vestra quod cogitandum sit cogitem, quod agendum atque faciendum, id non modo non recusem sed etiam appetam atque deposcam. Hoc feci dum licuit; intermisi quoad non licuit. Iam non solum licet sed etiam necesse est, nisi servire malumus quam ne serviamus <span class="br"></span><span class="lineNumber">34</span><span class="br"></span>armis animisque decernere. Di immortales nobis <span class="br"></span><span class="lineNumber"></span><span class="br"></span>
</p></section><notes></notes></section>