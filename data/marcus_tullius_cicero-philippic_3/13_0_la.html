<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">sortitio, divina vero opportunitas ut, quae cuique apta esset, ea cuique obveniret.</p>
<span class="br"></span><span class="lineNumber">25</span><span class="br"></span><p>Praeclare igitur facitis, tribuni plebis, qui de praesidio consulum senatusque referatis, meritoque vestro maximas vobis gratias omnes et agere et habere debemus. Qui enim carere metu et periculo<a class="footnoteLink" href="#note_LCL189_202_12" id="target_note_LCL189_202_12"><sup>12</sup></a> possumus in tanta hominum cupiditate et audacia? Ille autem homo adflictus et perditus quae de se exspectat iudicia graviora quam amicorum suorum? Familiarissimus eius, mihi homo coniunctus, L. Lentulus, et P. Naso, omni carens cupiditate, [nullam se habere provinciam,]<a class="footnoteLink" href="#note_LCL189_202_13" id="target_note_LCL189_202_13"><sup>13</sup></a> nullam Antoni sortitionem fuisse iudicaverunt. Quod idem fecit L. Philippus, vir patre, avo maioribusque suis dignissimus; in eadem sententia fuit homo summa integritate atque innocentia, C. Turranius; idem fecit Sp. Oppius; ipsi etiam qui amicitiam M. Antoni veriti plus ei tribuerunt quam fortasse vellent, M. Piso, necessarius meus, et vir et civis egregius, parique innocentia M. Vehilius, senatus auctoritati se obtemperaturos esse <span class="br"></span><span class="lineNumber">26</span><span class="br"></span>dixerunt. Quid ego de L. Cinna loquar, cuius spectata multis magnisque rebus singularis integritas minus admirabilem facit huius honestissimi facti gloriam? Qui omnino provinciam neglexit; quam item magno animo et constanti C. Cestius repudiavit. Qui sunt igitur reliqui quos sors   <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_202_12"><a class="footnoteCrossrefLink" href="#target_note_LCL189_202_12" title="Click to highlight in text"><sup class="lineRef">12</sup><span class="italic">D</span>: metu et periculo carere <span class="italic">Fedeli</span>, <span class="italic">SB</span>: periculo carere <span class="italic">V</span></a></li><script type="text/javascript">document.getElementById('note_LCL189_202_12').style.display = "none";</script><li class="note" id="note_LCL189_202_13"><a class="footnoteCrossrefLink" href="#target_note_LCL189_202_13" title="Click to highlight in text"><sup class="lineRef">13</sup><span class="italic">om. V<sup>1</sup>:</span> nullam se habere provinciam <span class="italic">V<sup>2</sup>D</span>, <span class="italic">SB</span></a></li><script type="text/javascript">document.getElementById('note_LCL189_202_13').style.display = "none";</script></ul></section></notes></section>