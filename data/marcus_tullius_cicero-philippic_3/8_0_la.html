<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">Trallianam aut Ephesiam putes dicere. Videte quam despiciamur omnes qui sumus e municipiis, id est omnes plane: quotus enim quisque nostrum non est? Quod autem municipium non contemnit is qui Aricinum tanto opere despicit, vetustate antiquissimum, iure foederatum, propinquitate paene finitimum, splendore municipum honestissimum? <span class="br"></span><span class="lineNumber">16</span><span class="br"></span>Hinc Voconiae, hinc Atiniae leges; hinc multae sellae curules et patrum memoria et nostra; hinc equites Romani lautissimi et plurimi. Sed si Aricinam uxorem non probas, cur probas Tusculanam? Quamquam huius sanctissimae feminae atque optimae pater, M. At[t]ius<a class="footnoteLink" href="#note_LCL189_192_5" id="target_note_LCL189_192_5"><sup>5</sup></a> Balbus, in primis honestus, praetorius fuit: tuae coniugis, bonae feminae, locupletis quidem certe, Bambalio quidam pater, homo nullo numero. Nihil illo contemptius, qui propter haesitantiam linguae stuporemque cordis cognomen ex contumelia traxerat.<a class="footnoteLink" href="#note_LCL189_192_6" id="target_note_LCL189_192_6"><sup>6</sup></a> “at avus nobilis.” Tuditanus nempe ille, qui cum palla et cothurnis nummos populo de rostris spargere solebat. Vellem hanc contemptionem pecuniae suis reliquisset! Habetis nobilitatem generis gloriosam! <span class="br"></span><span class="lineNumber">17</span><span class="br"></span>Qui autem evenit ut tibi Iulia nata<a class="footnoteLink" href="#note_LCL189_192_7" id="target_note_LCL189_192_7"><sup>7</sup></a> ignobilis videatur, cum tu eodem materno genere soleas gloriari? Quae porro amentia est eum dicere aliquid de uxorum ignobilitate    <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_192_5"><a class="footnoteCrossrefLink" href="#target_note_LCL189_192_5" title="Click to highlight in text"><sup class="lineRef">5</sup><span class="italic">corr. Ferrarius</span></a></li><script type="text/javascript">document.getElementById('note_LCL189_192_5').style.display = "none";</script><li class="note inline" id="note_LCL189_192_6"><a class="footnoteCrossrefLink" href="#target_note_LCL189_192_6" title="Click to highlight in text"><sup class="lineRef">6</sup><span class="italic">Halm</span>: traxit traxerat <span class="italic">V in ras</span>.</a></li><script type="text/javascript">document.getElementById('note_LCL189_192_6').style.display = "none";</script><li class="note" id="note_LCL189_192_7"><a class="footnoteCrossrefLink" href="#target_note_LCL189_192_7" title="Click to highlight in text"><sup class="lineRef">7</sup><span class="italic">Muretus</span>: Iulia natus <span class="italic">V</span></a></li><script type="text/javascript">document.getElementById('note_LCL189_192_7').style.display = "none";</script></ul></section></notes></section>