<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">habere possint, rettulistis, tamen mihi videmini magno consilio atque optima mente potestatem nobis de tota re publica fecisse dicendi. Cum autem<a class="footnoteLink" href="#note_LCL189_190_4" id="target_note_LCL189_190_4"><sup>4</sup></a> tuto haberi senatum sine praesidio non posse iudicavistis, tum statuistis etiam intra muros Antoni scelus audaciamque versari.</p>
</section>
<section class="div2">
<p>[6] <span class="br"></span><span class="lineNumber">14</span><span class="br"></span>Quam ob rem omnia mea sententia complectar, vobis, ut intellego, non invitis: ut et praestantissimis ducibus a nobis detur auctoritas et fortissimis militibus spes ostendatur praemiorum et iudicetur non verbo, sed re non modo non consul sed etiam hostis Antonius. Nam si ille consul, fustuarium meruerunt legiones quae consulem reliquerunt, sceleratus Caesar, Brutus nefarius qui contra consulem privato consilio exercitus comparaverunt. Si autem militibus exquirendi sunt honores novi propter eorum divinum atque immortale meritum, ducibus autem ne referri quidem potest gratia, quis est qui eum hostem non existimet quem qui armis persequuntur conservatores rei publicae iudicantur?</p>
<span class="br"></span><span class="lineNumber">15</span><span class="br"></span><p>At quam contumeliosus in edictis, quam barbarus, quam rudis! Primum in Caesarem maledicta congessit deprompta ex recordatione impudicitiae et stuprorum suorum. Quis enim hoc adulescente castior, quis modestior, quod in iuventute habemus illustrius exemplum veteris sanctitatis? Quis autem illo qui male dicit impurior? Ignobilitatem obicit C. Caesaris filio, cuius etiam natura pater, si vita suppeditasset, consul factus esset. “Aricina mater”: <span class="br"></span><span class="lineNumber"></span><span class="br"></span></p></section><notes><section class="footnotes"><ul><li class="note" id="note_LCL189_190_4"><a class="footnoteCrossrefLink" href="#target_note_LCL189_190_4" title="Click to highlight in text"><sup class="lineRef">4</sup><span class="italic">SB</span>: cum enim <span class="italic">codd</span>.</a></li><script type="text/javascript">document.getElementById('note_LCL189_190_4').style.display = "none";</script></ul></section></notes></section>