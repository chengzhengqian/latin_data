<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">ausus est facere de Caesare, cum de eo constituisset ad senatum referre; &lt;et&gt;<a class="footnoteLink" href="#note_LCL189_198_10" id="target_note_LCL189_198_10"><sup>10</sup></a> scriptam attulerat consularis <span class="br"></span><span class="lineNumber">21</span><span class="br"></span>quidam sententiam. Quid est aliud de eo referre non audere qui contra se consulem exercitum duceret nisi se ipsum hostem iudicare? Necesse erat enim alterutrum esse hostem; nec poterat aliter de adversariis ducibus iudicari. Si igitur Caesar hostis, cur consul nihil refert ad senatum? Sin ille a senatu notandus non fuit, quid potest dicere quin, cum de illo tacuerit, se hostem confessus sit? Quem in edictis Spartacum appellat, hunc in senatu ne improbum quidem dicere audet.</p>
</section>
<section class="div2">
<p>[9] At in rebus tristissimis quantos excitat risus! Sententiolas edicti cuiusdam memoriae mandavi quas videtur ille peracutas putare: ego autem qui intellegeret quid dicere <span class="br"></span><span class="lineNumber">22</span><span class="br"></span>vellet adhuc neminem inveni. “Nulla contumelia est quam facit dignus.” Primum quid est dignus? Nam etiam malo multi digni, sicut ipse. An quam facit is qui cum dignitate est? Quae autem potest esse maior? Quid est porro facere contumeliam? Quis sic loquitur? Deinde: “Nec timor quem denuntiat inimicus.” Quid ergo? Ab amico timor denuntiari solet? Horum similia deinceps. Nonne satius est mutum esse quam quod nemo intellegat dicere? En cur  <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_198_10"><a class="footnoteCrossrefLink" href="#target_note_LCL189_198_10" title="Click to highlight in text"><sup class="lineRef">10</sup><span class="italic">add. SB</span> (<span class="italic">anne</span> autem <span class="italic">post</span> scriptam? <span class="italic">in app.</span>)</a></li><script type="text/javascript">document.getElementById('note_LCL189_198_10').style.display = "none";</script></ul></section></notes></section>