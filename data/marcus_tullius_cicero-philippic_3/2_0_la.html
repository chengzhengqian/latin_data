<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">equidem consules designatos, simul ut magistratum inierint, esse facturos; sunt enim optimo animo, summo consilio, singulari concordia. Mea autem festinatio non victoriae solum avida est sed etiam celeritatis.</p>
<span class="br"></span><span class="lineNumber">3</span><span class="br"></span><p>Quo enim usque tantum bellum, tam crudele, tam nefarium privatis consiliis propulsabitur? Cur non quam primum publica accedit auctoritas?</p>
</section>
<section class="div2">
<p>[2] C. Caesar adulescens, paene potius puer, incredibili ac divina quadam mente atque virtute, cum maxime furor arderet Antoni cumque eius a Brundisio crudelis et pestifer reditus timeretur, nec postulantibus nec cogitantibus, ne[c]<a class="footnoteLink" href="#note_LCL189_180_1" id="target_note_LCL189_180_1"><sup>1</sup></a> optantibus quidem nobis, quia non posse fieri videbatur, firmissimum exercitum ex invicto genere veteranorum militum comparavit patrimoniumque suum effudit: quamquam non sum usus eo verbo quo debui; non enim effudit: in salute rei publicae <span class="br"></span><span class="lineNumber">4</span><span class="br"></span>collocavit. Cui quamquam gratia referri tanta non potest quanta debetur, habenda tamen est tanta quantam maximam animi nostri capere possunt. Quis enim est tam ignarus rerum, tam nihil de re publica cogitans qui hoc non intellegat, si M. Antonius a Brundisio cum eis copiis quas se habiturum putabat, Romam, ut minabatur, venire potuisset, nullum genus eum crudelitatis praeteriturum fuisse? Quippe qui in hospitis tectis Brundisi fortissimos viros optimosque civis iugulari iusserit; quorum ante pedes eius morientium sanguine os uxoris respersum esse constabat. Hac ille crudelitate imbutus, cum multo nobis<a class="footnoteLink" href="#note_LCL189_180_2" id="target_note_LCL189_180_2"><sup>2</sup></a> <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_180_1"><a class="footnoteCrossrefLink" href="#target_note_LCL189_180_1" title="Click to highlight in text"><sup class="lineRef">1</sup><span class="italic">Lambinus</span>: nec <span class="italic">codd</span>.</a></li><script type="text/javascript">document.getElementById('note_LCL189_180_1').style.display = "none";</script><li class="note inline" id="note_LCL189_180_2"><a class="footnoteCrossrefLink" href="#target_note_LCL189_180_2" title="Click to highlight in text"><sup class="lineRef">2</sup><span class="italic">Christ</span>: bonis <span class="italic">codd</span>., <span class="italic">SB</span></a></li><script type="text/javascript">document.getElementById('note_LCL189_180_2').style.display = "none";</script></ul></section></notes></section>