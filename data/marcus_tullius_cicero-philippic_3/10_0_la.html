<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<span class="br"></span><span class="lineNumber">19</span><span class="br"></span><p>[8] Sed quid fecit ipse? Cum tot edicta &lt;pro&gt;posuisset,<a class="footnoteLink" href="#note_LCL189_196_8" id="target_note_LCL189_196_8"><sup>8</sup></a> edixit ut adesset senatus frequens a.d. VIII Kalendas Decembris:<a class="footnoteLink" href="#note_LCL189_196_9" id="target_note_LCL189_196_9"><sup>9</sup></a> eo die ipse non adfuit. At quo modo edixit? Haec sunt, ut opinor, verba in extremo: “Si quis non adfuerit, hunc existimare omnes poterunt et interitus mei et perditissimorum consiliorum auctorem fuisse.” Quae sunt perdita consilia? An ea quae pertinent ad libertatem populi Romani recuperandam? Quorum consiliorum Caesari me auctorem et hortatorem et esse et fuisse fateor. Quamquam ille non eguit consilio cuiusquam; sed tamen currentem, ut dicitur, incitavi. Nam interitus quidem tui quis bonus non esset auctor, cum in eo salus et vita optimi cuiusque, libertas populi Romani dignitasque consisteret? <span class="br"></span><span class="lineNumber">20</span><span class="br"></span>Sed cum tam atroci edicto nos concitavisset, cur ipse non adfuit? Num putatis aliqua re tristi ac severa? Vino atque epulis retentus, si illae epulae potius quam popinae nominandae sunt, diem edicti obire neglexit: in a.d. IV Kalendas Decembris distulit. Adesse in Capitolio iussit; quod in templum ipse nescio qua per Gallorum cuniculum ascendit. Convenerunt corrogati et quidem ampli quidam homines sed immemores dignitatis suae. Is enim erat dies, ea fama, is qui senatum vocarat ut turpe senatori esset nihil timere. Ad eos tamen ipsos qui convenerant ne verbum quidem   <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_196_8"><a class="footnoteCrossrefLink" href="#target_note_LCL189_196_8" title="Click to highlight in text"><sup class="lineRef">8</sup><span class="italic">Naugerius</span>: posuisset <span class="italic">codd</span>.</a></li><script type="text/javascript">document.getElementById('note_LCL189_196_8').style.display = "none";</script><li class="note" id="note_LCL189_196_9"><a class="footnoteCrossrefLink" href="#target_note_LCL189_196_9" title="Click to highlight in text"><sup class="lineRef">9</sup>&lt;At&gt; cum tot edicta &lt;pro&gt;posuisset, edixit ut adesset senatus frequens a.d. VIII Kalendas Decembris. sed quid fecit ipse? <span class="italic">transpos. SB</span></a></li><script type="text/javascript">document.getElementById('note_LCL189_196_9').style.display = "none";</script></ul></section></notes></section>