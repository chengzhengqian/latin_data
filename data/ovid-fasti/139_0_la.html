<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">‘attulit?’ exponit, quem petat illa locum,</span><span class="linebreak"></span>
<span class="line">addidit et causam. verbis solabar amicis:</span><span class="linebreak"></span>
<span class="line indent1">‘non’ inquit ‘verbis cura levanda mea est.</span><span class="linebreak"></span>
<span class="line">si pater est factus neglecto coniugis usu</span><span class="linebreak"></span>
<span class="line indent1"><span class="br"></span><span class="lineNumber">240</span><span class="br"></span>Iuppiter et solus nomen utrumque tenet,</span><span class="linebreak"></span>
<span class="line">cur ego desperem fieri sine coniuge mater</span><span class="linebreak"></span>
<span class="line indent1">et parere intacto, dummodo casta, viro?</span><span class="linebreak"></span>
<span class="line">omnia temptabo latis medicamina terris,</span><span class="linebreak"></span>
<span class="line indent1">et freta Tartareos excutiamque sinus.’</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>vox erat in cursu: voltum dubitantis habebam.</span><span class="linebreak"></span>
<span class="line indent1">‘nescio quid, nymphe, posse videris’ ait.</span><span class="linebreak"></span>
<span class="line">ter volui promittere opem, ter lingua retenta est:</span><span class="linebreak"></span>
<span class="line indent1">ira Iovis magni causa timoris erat.</span><span class="linebreak"></span>
<span class="line">‘fer, precor, auxilium!’ dixit ‘celabitur auctor</span><span class="linebreak"></span>
<span class="line indent1"><span class="br"></span><span class="lineNumber">250</span><span class="br"></span>et Stygiae numen testificabor aquae.’</span><span class="linebreak"></span>
<span class="line">‘quod petis, Oleniis’ inquam ‘mihi missus ab arvis</span><span class="linebreak"></span>
<span class="line indent1">flos dabit: est hortis unicus ille meis.</span><span class="linebreak"></span>
<span class="line">qui dabat, “hoc” dixit “sterilem quoque tange</span><span class="linebreak"></span>
<span class="line indent2">iuvencam,</span><span class="linebreak"></span>
<span class="line indent1">mater erit.” tetigi, nec mora, mater erat.’</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>protinus haerentem decerpsi pollice florem:</span><span class="linebreak"></span>
<span class="line indent1">tangitur et tacto concipit illa sinu.</span><span class="linebreak"></span>
<span class="line">iamque gravis Thracen et laeva Propontidos intrat</span><span class="linebreak"></span>
<span class="line indent1">fitque potens voti, Marsque creatus erat.</span><span class="linebreak"></span>
<span class="line">qui memor accepti per me natalis ‘habeto</span><span class="linebreak"></span>
<span class="line indent1"><span class="br"></span><span class="lineNumber">260</span><span class="br"></span>tu quoque Romulea’ dixit ‘in urbe locum.’</span><span class="linebreak"></span>
<span class="line">forsitan in teneris tantum mea regna coronis</span><span class="linebreak"></span>
<span class="line indent1">esse putes. tangit numen et arva meum.</span><span class="linebreak"></span>
<span class="line">si bene floruerint segetes, erit area dives;</span><span class="linebreak"></span>
</section><notes></notes></section>