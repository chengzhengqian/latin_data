<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">Tum sibi Callaico Brutus cognomen ab hoste</span><span class="linebreak"></span>
<span class="line indent1">fecit et Hispanam sanguine tinxit humum.</span><span class="linebreak"></span>
<span class="line">scilicet interdum miscentur tristia laetis,</span><span class="linebreak"></span>
<span class="line indent1">ne populum toto pectore festa iuvent:</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>Crassus ad Euphraten aquilas natumque suosque</span><span class="linebreak"></span>
<span class="line indent1">perdidit et leto est ultimus ipse datus.</span><span class="linebreak"></span>
<span class="line">“Parthe, quid exsultas?” dixit dea “signa remittes,</span><span class="linebreak"></span>
<span class="line indent1">quique necem Crassi vindicet, ultor erit.”</span><span class="linebreak"></span>
<span class="label"><span class="ac">10. a n</span></span>
<span class="line">At simul auritis violae demuntur asellis,</span><span class="linebreak"></span>
<span class="line indent1"><span class="br"></span><span class="lineNumber">470</span><span class="br"></span>et Cereris fruges aspera saxa terunt,</span><span class="linebreak"></span>
<span class="line">navita puppe sedens “Delphina videbimus,” inquit</span><span class="linebreak"></span>
<span class="line indent1">“umida cum pulso nox erit orta die.”</span><span class="linebreak"></span>
<span class="label"><span class="ac">11. b · matr(alia) · n</span></span>
<span class="line">Iam, Phryx, a nupta quereris, Tithone, relinqui,</span><span class="linebreak"></span>
<span class="line indent1">et vigil Eois Lucifer exit aquis:</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>ite, bonae matres (vestrum Matralia festum)</span><span class="linebreak"></span>
<span class="line indent1">flavaque Thebanae reddite liba deae.</span><span class="linebreak"></span>
<span class="line">pontibus et magno iuncta est celeberrima Circo</span><span class="linebreak"></span>
<span class="line indent1">area, quae posito de bove nomen habet:</span><span class="linebreak"></span>
<span class="line">hac ibi luce ferunt Matutae sacra parenti</span><span class="linebreak"></span>
<span class="line indent1"><span class="br"></span><span class="lineNumber">480</span><span class="br"></span>sceptriferas Servi templa dedisse manus.</span><span class="linebreak"></span>
<span class="line">quae dea sit, quare famulas a limine templi</span><span class="linebreak"></span>
<span class="line indent1">arceat (arcet enim) libaque tosta petat,</span><span class="linebreak"></span>
</section><notes></notes></section>