<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line"><span class="br"></span><span class="lineNumber">535</span><span class="br"></span>utque ego perpetuis olim sacrabor in aris,</span><span class="linebreak"></span>
<span class="line indent1">sic Augusta novum Iulia numen erit.”</span><span class="linebreak"></span>
<span class="line">talibus ut dictis nostros descendit in annos,</span><span class="linebreak"></span>
<span class="line indent1">substitit in medio praescia lingua sono.</span><span class="linebreak"></span>
<span class="line">puppibus egressus Latia stetit exul in herba,</span><span class="linebreak"></span>
<span class="line indent1"><span class="br"></span><span class="lineNumber">540</span><span class="br"></span>felix, exilium cui locus ille fuit!</span><span class="linebreak"></span>
<span class="line">nec mora longa fuit: stabant nova tecta, neque alter</span><span class="linebreak"></span>
<span class="line indent1">montibus Ausoniis Arcade maior erat.</span><span class="linebreak"></span>
<span class="line">ecce boves illuc Erytheïdas applicat heros</span><span class="linebreak"></span>
<span class="line indent1">emensus longi claviger orbis iter;</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>dumque huic hospitium domus est Tegeaea, vagantur</span><span class="linebreak"></span>
<span class="line indent1">incustoditae lata per arva boves.</span><span class="linebreak"></span>
<span class="line">mane erat: excussus somno Tirynthius actor</span><span class="linebreak"></span>
<span class="line indent1">de numero tauros sentit abesse duos.</span><span class="linebreak"></span>
<span class="line">nulla videt quaerens taciti vestigia furti:</span><span class="linebreak"></span>
<span class="line indent1"><span class="br"></span><span class="lineNumber">550</span><span class="br"></span>traxerat aversos Cacus in antra ferox,</span><span class="linebreak"></span>
<span class="line">Cacus, Aventinae timor atque infamia silvae,</span><span class="linebreak"></span>
<span class="line indent1">non leve finitimis hospitibusque malum.</span><span class="linebreak"></span>
<span class="line">dira viro facies, vires pro corpore, corpus</span><span class="linebreak"></span>
<span class="line indent1">grande: pater monstri Mulciber huius erat:</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>proque domo longis spelunca recessibus ingens,</span><span class="linebreak"></span>
<span class="line indent1">abdita, vix ipsis invenienda feris.</span><span class="linebreak"></span>
<span class="line">ora super postes adfixaque bracchia pendent,</span><span class="linebreak"></span>
<span class="line indent1">squalidaque humanis ossibus albet humus.</span><span class="linebreak"></span>
<span class="line">servata male parte boum Iove natus abibat:</span><span class="linebreak"></span>
<span class="line indent1"><span class="br"></span><span class="lineNumber">560</span><span class="br"></span>mugitum rauco furta dedere sono.</span><span class="linebreak"></span>
<span class="line">“accipio revocamen” ait, vocemque secutus</span><span class="linebreak"></span>
</section><notes></notes></section>