<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">hanc tibi, “quo properas?” memorant dixisse,</span><span class="linebreak"></span>
<span class="line indent2">Rutili,</span><span class="linebreak"></span>
<span class="line indent1">“luce mea Marso consul ab hoste cades.”</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>exitus accessit verbis, flumenque Toleni</span><span class="linebreak"></span>
<span class="line indent1">purpureum mixtis sanguine fluxit aquis.</span><span class="linebreak"></span>
<span class="line">proximus annus erat: Pallantide caesus eadem</span><span class="linebreak"></span>
<span class="line indent1">Didius hostiles ingeminavit opes.</span><span class="linebreak"></span>
<span class="line">Lux eadem, Fortuna, tua est auctorque locusque;</span><span class="linebreak"></span>
<span class="line indent1"><span class="br"></span><span class="lineNumber">570</span><span class="br"></span>sed superiniectis quis latet iste togis?</span><span class="linebreak"></span>
<span class="line">Servius est, hoc constat enim, sed causa latendi</span><span class="linebreak"></span>
<span class="line indent1">discrepat et dubium me quoque mentis habet.</span><span class="linebreak"></span>
<span class="line">dum dea furtivos timide profitetur amores,</span><span class="linebreak"></span>
<span class="line indent1">caelestemque homini concubuisse pudet</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>(arsit enim magno correpta cupidine regis</span><span class="linebreak"></span>
<span class="line indent1">caecaque in hoc uno non fuit illa viro),</span><span class="linebreak"></span>
<span class="line">nocte domum parva solita est intrare fenestra;</span><span class="linebreak"></span>
<span class="line indent1">unde Fenestellae nomina porta tenet.</span><span class="linebreak"></span>
<span class="line">nunc pudet, et voltus velamine celat amatos,</span><span class="linebreak"></span>
<span class="line indent1"><span class="br"></span><span class="lineNumber">580</span><span class="br"></span>oraque sunt multa regia tecta toga.</span><span class="linebreak"></span>
<span class="line">an magis est verum post Tulli funera plebem</span><span class="linebreak"></span>
<span class="line indent1">confusam placidi morte fuisse ducis,</span><span class="linebreak"></span>
<span class="line">nec modus ullus erat, crescebat imagine luctus,</span><span class="linebreak"></span>
<span class="line indent1">donec eum positis occuluere togis?</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>tertia causa mihi spatio maiore canenda est,</span><span class="linebreak"></span>
<span class="line indent1">nos tamen adductos intus agemus equos.</span><span class="linebreak"></span>
<span class="line">Tullia coniugio sceleris mercede peracto</span><span class="linebreak"></span>
<span class="line indent1">his solita est dictis exstimulare virum:</span><span class="linebreak"></span>
</section><notes></notes></section>