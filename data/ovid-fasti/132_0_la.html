<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">illa patres in honore pio matresque tuetur,</span><span class="linebreak"></span>
<span class="line indent1"><span class="br"></span><span class="lineNumber">50</span><span class="br"></span>illa comes pueris viriginibusque venit,</span><span class="linebreak"></span>
<span class="line">illa datos fasces commendat eburque curule,</span><span class="linebreak"></span>
<span class="line indent1">illa coronatis alta triumphat equis.”</span><span class="linebreak"></span>
<span class="line">finierat voces Polyhymnia: dicta probarunt</span><span class="linebreak"></span>
<span class="line indent1">Clioque et curvae scita Thalia lyrae.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>excipit Uranie: fecere silentia cunctae,</span><span class="linebreak"></span>
<span class="line indent1">et vox audiri nulla nisi illa potest.</span><span class="linebreak"></span>
<span class="line">“magna fuit quondam capitis reverentia cani,</span><span class="linebreak"></span>
<span class="line indent1">inque suo pretio ruga senilis erat.</span><span class="linebreak"></span>
<span class="line">Martis opus iuvenes animosaque bella gerebant</span><span class="linebreak"></span>
<span class="line indent1"><span class="br"></span><span class="lineNumber">60</span><span class="br"></span>et pro dis aderant in statione suis:</span><span class="linebreak"></span>
<span class="line">viribus illa minor nec habendis utilis armis</span><span class="linebreak"></span>
<span class="line indent1">consilio patriae saepe ferebat opem.</span><span class="linebreak"></span>
<span class="line">nec nisi post annos patuit tum curia seros,</span><span class="linebreak"></span>
<span class="line indent1">nomen et aetatis mite senatus habet.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>iura dabat populo senior, finitaque certis</span><span class="linebreak"></span>
<span class="line indent1">legibus est aetas, unde petatur honor;</span><span class="linebreak"></span>
<span class="line">et medius iuvenum, non indignantibus ipsis,</span><span class="linebreak"></span>
<span class="line indent1">ibat et interior, si comes unus erat.</span><span class="linebreak"></span>
<span class="line">verba quis auderet coram sene digna rubore</span><span class="linebreak"></span>
<span class="line indent1"><span class="br"></span><span class="lineNumber">70</span><span class="br"></span>dicere? censuram longa senecta dabat.</span><span class="linebreak"></span>
<span class="line">Romulus hoc vidit selectaque pectora patres</span><span class="linebreak"></span>
<span class="line indent1">dixit: ad hos urbis summa relata novae.</span><span class="linebreak"></span>
<span class="line">hinc sua maiores tribuisse vocabula Maio</span><span class="linebreak"></span>
<span class="line indent1">auguror: aetati consuluere suae.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>et Numitor dixisse potest ‘da, Romule, mensem</span><span class="linebreak"></span>
<span class="line indent1">hunc senibus’ nec avum sustinuisse nepos.</span><span class="linebreak"></span>
<span class="line">nec leve propositi pignus successor honoris</span><span class="linebreak"></span>
<span class="line indent1">Iunius, a iuvenum nomine dictus, habet.”</span><span class="linebreak"></span>
</section><notes></notes></section>