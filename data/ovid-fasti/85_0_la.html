<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">atque ita per populum fumantia mane solebat</span><span class="linebreak"></span>
<span class="line indent1">dividere: haec populo copia grata fuit.</span><span class="linebreak"></span>
<span class="line">pace domi facta signum posuere Perennae,</span><span class="linebreak"></span>
<span class="line indent1">quod sibi defectis illa ferebat opem.</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>nunc mihi, cur cantent, superest, obscena puellae,</span><span class="linebreak"></span>
<span class="line indent1">dicere; nam coeunt certaque probra canunt.</span><span class="linebreak"></span>
<span class="line">nuper erat dea facta: venit Gradivus ad Annam</span><span class="linebreak"></span>
<span class="line indent1">et cum seducta talia verba facit:</span><span class="linebreak"></span>
<span class="line">“mense meo coleris, iunxi mea tempora tecum:</span><span class="linebreak"></span>
<span class="line indent1"><span class="br"></span><span class="lineNumber">680</span><span class="br"></span>pendet ab officio spes mihi magna tuo.</span><span class="linebreak"></span>
<span class="line">armifer armiferae correptus amore Minervae</span><span class="linebreak"></span>
<span class="line indent1">uror et hoc longo tempore volnus alo.</span><span class="linebreak"></span>
<span class="line">effice, di studio similes coeamus in unum:</span><span class="linebreak"></span>
<span class="line indent1">conveniunt partes hae tibi, comis anus.”</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>dixerat. illa deum promisso ludit inani</span><span class="linebreak"></span>
<span class="line indent1">et stultam dubia spem trahit usque mora.</span><span class="linebreak"></span>
<span class="line">saepius instanti “mandata peregimus,” inquit;</span><span class="linebreak"></span>
<span class="line indent1">“evicta est, precibus vix dedit illa manus.”</span><span class="linebreak"></span>
<span class="line">credit amans thalamosque parat. deducitur illuc</span><span class="linebreak"></span>
<span class="line indent1"><span class="br"></span><span class="lineNumber">690</span><span class="br"></span>Anna tegens voltus, ut nova nupta, suos.</span><span class="linebreak"></span>
<span class="line">oscula sumpturus subito Mars aspicit Annam:</span><span class="linebreak"></span>
<span class="line indent1">nunc pudor elusum, nunc subit ira deum.</span><span class="linebreak"></span>
<span class="line">ridet amatorem carae nova diva Minervae,</span><span class="linebreak"></span>
<span class="line indent1">nec res hac Veneri gratior ulla fuit.</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>inde ioci veteres obscenaque dicta canuntur,</span><span class="linebreak"></span>
<span class="line indent1">et iuvat hanc magno verba dedisse deo.</span><span class="linebreak"></span>
<span class="line">praeteriturus eram gladios in principe fixos,</span><span class="linebreak"></span>
<span class="line indent1">cum sic a castis Vesta locuta focis:</span><span class="linebreak"></span>
</section><notes></notes></section>