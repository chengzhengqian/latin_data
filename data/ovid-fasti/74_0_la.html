<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">Mamurius, morum fabraene exactior artis</span><span class="linebreak"></span>
<span class="line indent1">difficile est, illud, dicere, clausit opus.</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>cui Numa munificus “facti pete praemia,” dixit;</span><span class="linebreak"></span>
<span class="line indent1">“si mea nota fides, inrita nulla petes.”</span><span class="linebreak"></span>
<span class="line">iam dederat Saliis a saltu nomina ducta</span><span class="linebreak"></span>
<span class="line indent1">armaque et ad certos verba canenda modos.</span><span class="linebreak"></span>
<span class="line">tum sic Mamurius: “merces mihi gloria detur,</span><span class="linebreak"></span>
<span class="line indent1"><span class="br"></span><span class="lineNumber">390</span><span class="br"></span>nominaque extremo carmine nostra sonent.”</span><span class="linebreak"></span>
<span class="line">inde sacerdotes operi promissa vetusto</span><span class="linebreak"></span>
<span class="line indent1">praemia persolvunt Mamuriumque vocant.</span><span class="linebreak"></span>
<span class="line">nubere siqua voles, quamvis properabitis ambo,</span><span class="linebreak"></span>
<span class="line indent1">differ; habent parvae commoda magna morae.</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>arma movent pugnas, pugna est aliena maritis;</span><span class="linebreak"></span>
<span class="line indent1">condita cum fuerint, aptius omen erit.</span><span class="linebreak"></span>
<span class="line">his etiam coniunx apicati cincta Dialis</span><span class="linebreak"></span>
<span class="line indent1">lucibus inpexas debet habere comas.</span><span class="linebreak"></span>
<span class="label"><span class="ac"><span class="italic">2. e f</span></span></span>
<span class="label"><span class="ac">3. fc</span></span>
<span class="line">Tertia nox de mense suos ubi moverit ortus,</span><span class="linebreak"></span>
<span class="line indent1"><span class="br"></span><span class="lineNumber">400</span><span class="br"></span>conditus e geminis Piscibus alter erit.</span><span class="linebreak"></span>
<span class="line">nam duo sunt: Austris hic est, Aquilonibus ille</span><span class="linebreak"></span>
<span class="line indent1">proximus; a vento nomen uterque tenet.</span><span class="linebreak"></span>
<span class="label"><span class="ac"><span class="italic">4. g c</span></span></span>
<span class="label"><span class="ac">5. h c</span></span>
<span class="line">Cum croceis rorare genis Tithonia coniunx</span><span class="linebreak"></span>
<span class="line indent1">coeperit et quintae tempora lucis aget,</span><span class="linebreak"></span>
</section><notes></notes></section>