<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">“quid iuvat esse pares, te nostrae caede sororis</span><span class="linebreak"></span>
<span class="line indent1"><span class="br"></span><span class="lineNumber">590</span><span class="br"></span>meque tui fratris, si pia vita placet?</span><span class="linebreak"></span>
<span class="line">vivere debuerant et vir meus et tua coniunx,</span><span class="linebreak"></span>
<span class="line indent1">si nullum ausuri maius eramus opus.</span><span class="linebreak"></span>
<span class="line">et caput et regnum facio dotale parentis:</span><span class="linebreak"></span>
<span class="line indent1">si vir es, i, dictas exige dotis opes.</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>regia res scelus est. socero cape regna necato,</span><span class="linebreak"></span>
<span class="line indent1">et nostras patrio sanguine tingue manus.”</span><span class="linebreak"></span>
<span class="line">talibus instinctus solio privatus in alto</span><span class="linebreak"></span>
<span class="line indent1">sederat: attonitum volgus in arma ruit.</span><span class="linebreak"></span>
<span class="line">hinc cruor et caedes, infirmaque vincitur aetas:</span><span class="linebreak"></span>
<span class="line indent1"><span class="br"></span><span class="lineNumber">600</span><span class="br"></span>sceptra gener socero rapta Superbus habet.</span><span class="linebreak"></span>
<span class="line">ipse sub Esquiliis, ubi erat sua regia, caesus</span><span class="linebreak"></span>
<span class="line indent1">concidit in dura sanguinulentus humo.</span><span class="linebreak"></span>
<span class="line">filia carpento patrios initura penates</span><span class="linebreak"></span>
<span class="line indent1">ibat per medias alta feroxque vias.</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>corpus ut aspexit, lacrimis auriga profusis</span><span class="linebreak"></span>
<span class="line indent1">restitit. hunc tali corripit illa sono:</span><span class="linebreak"></span>
<span class="line">“vadis, an exspectas pretium pietatis amarum?</span><span class="linebreak"></span>
<span class="line indent1">duc, inquam, invitas ipsa per ora rotas.”</span><span class="linebreak"></span>
<span class="line">certa fides facti: dictus Sceleratus ab illa</span><span class="linebreak"></span>
<span class="line indent1"><span class="br"></span><span class="lineNumber">610</span><span class="br"></span>vicus, et aeterna res ea pressa nota.</span><span class="linebreak"></span>
<span class="line">post tamen hoc ausa est templum, monumenta</span><span class="linebreak"></span>
<span class="line indent2">parentis,</span><span class="linebreak"></span>
<span class="line indent1">tangere: mira quidem, sed tamen acta loquar.</span><span class="linebreak"></span>
<span class="line">signum erat in solio residens sub imagine Tulli;</span><span class="linebreak"></span>
<span class="line indent1">dicitur hoc oculis opposuisse manum,</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>et vox audita est “voltus abscondite nostros,</span><span class="linebreak"></span>
<span class="line indent1">ne natae videant ora nefanda meae.”</span><span class="linebreak"></span>
</section><notes></notes></section>