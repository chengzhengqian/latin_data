<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">est meus et stricto qualibet ense ruit.</span><span class="linebreak"></span>
<span class="line">mens abit, et morior, quotiens pugnantis imago</span><span class="linebreak"></span>
<span class="line indent1">me subit, et gelidum pectora frigus habet.”</span><span class="linebreak"></span>
<span class="line"><span class="br"></span><span class="lineNumber">755</span><span class="br"></span>desinit in lacrimas intentaque fila remittit,</span><span class="linebreak"></span>
<span class="line indent1">in gremio voltum deposuitque suum.</span><span class="linebreak"></span>
<span class="line">hoc ipsum decuit: lacrimae decuere pudicam,</span><span class="linebreak"></span>
<span class="line indent1">et facies animo dignaque parque fuit.</span><span class="linebreak"></span>
<span class="line">“pone metum, veni!” coniunx ait. illa revixit</span><span class="linebreak"></span>
<span class="line indent1"><span class="br"></span><span class="lineNumber">760</span><span class="br"></span>deque viri collo dulce pependit onus.</span><span class="linebreak"></span>
<span class="line">interea iuvenis furiales regius ignes</span><span class="linebreak"></span>
<span class="line indent1">concipit et caeco raptus amore furit.</span><span class="linebreak"></span>
<span class="line">forma placet niveusque color flavique capilli,</span><span class="linebreak"></span>
<span class="line indent1">quique aderat nulla factus ab arte decor;</span><span class="linebreak"></span>
<span class="line"><span class="br"></span><span class="lineNumber">765</span><span class="br"></span>verba placent et vox, et quod corrumpere non est,</span><span class="linebreak"></span>
<span class="line indent1">quoque minor spes est, hoc magis ille cupit.</span><span class="linebreak"></span>
<span class="line">iam dederat cantus lucis praenuntius ales,</span><span class="linebreak"></span>
<span class="line indent1">cum referunt iuvenes in sua castra pedem.</span><span class="linebreak"></span>
<span class="line">carpitur adtonitos absentis imagine sensus</span><span class="linebreak"></span>
<span class="line indent1"><span class="br"></span><span class="lineNumber">770</span><span class="br"></span>ille. recordanti plura magisque placent:</span><span class="linebreak"></span>
<span class="line">“sic sedit, sic culta fuit, sic stamina nevit,</span><span class="linebreak"></span>
<span class="line indent1">iniectae collo sic iacuere comae,</span><span class="linebreak"></span>
<span class="line">hos habuit voltus, haec illi verba fuerunt,</span><span class="linebreak"></span>
<span class="line indent1">hic color, haec facies, hic decor oris erat.”</span><span class="linebreak"></span>
<span class="line"><span class="br"></span><span class="lineNumber">775</span><span class="br"></span>ut solet a magno fluctus languescere flatu,</span><span class="linebreak"></span>
<span class="line indent1">sed tamen a vento, qui fuit, unda tumet,</span><span class="linebreak"></span>
<span class="line">sic, quamvis aberat placitae praesentia formae,</span><span class="linebreak"></span>
<span class="line indent1">quem dederat praesens forma, manebat amor.</span><span class="linebreak"></span>
<span class="line">ardet et iniusti stimulis agitatus amoris</span><span class="linebreak"></span>
<span class="line indent1"><span class="br"></span><span class="lineNumber">780</span><span class="br"></span>comparat indigno vimque dolumque toro.</span><span class="linebreak"></span>
<span class="line">“exitus in dubio est: audebimus ultima!” dixit,</span><span class="linebreak"></span>
<span class="line indent1">“viderit! audentes forsque deusque iuvat.</span><span class="linebreak"></span>
<span class="line">cepimus audendo Gabios quoque.” talia fatus</span><span class="linebreak"></span>
</section><notes></notes></section>