<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">iam tamen Agrippam natum Remulumque nepotem</span><span class="linebreak"></span>
<span class="line indent1"><span class="br"></span><span class="lineNumber">50</span><span class="br"></span>viderat: in Remulum fulmina missa ferunt.</span><span class="linebreak"></span>
<span class="line">venit Aventinus post hos, locus unde vocatur,</span><span class="linebreak"></span>
<span class="line indent1">mons quoque. post illum tradita regna Procae.</span><span class="linebreak"></span>
<span class="line">quem sequitur duri Numitor germanus Amuli.</span><span class="linebreak"></span>
<span class="line indent1">Ilia cum Lauso de Numitore sati.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>ense cadit patrui Lausus: placet Ilia Marti</span><span class="linebreak"></span>
<span class="line indent1">teque parit, gemino iuncte Quirine Remo.</span><span class="linebreak"></span>
<span class="line">ille suos semper Venerem Martemque parentes</span><span class="linebreak"></span>
<span class="line indent1">dixit et emeruit vocis habere fidem;</span><span class="linebreak"></span>
<span class="line">neve secuturi possent nescire nepotes,</span><span class="linebreak"></span>
<span class="line indent1"><span class="br"></span><span class="lineNumber">60</span><span class="br"></span>tempora dis generis continuata dedit.</span><span class="linebreak"></span>
<span class="line">sed Veneris mensem Graio sermone notatum</span><span class="linebreak"></span>
<span class="line indent1">auguror: a spumis est dea dicta maris.</span><span class="linebreak"></span>
<span class="line">nec tibi sit mirum Graeco rem nomine dici;</span><span class="linebreak"></span>
<span class="line indent1">Itala nam tellus Graecia maior erat.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>venerat Euander plena cum classe suorum:</span><span class="linebreak"></span>
<span class="line indent1">venerat Alcides, Graius uterque genus</span><span class="linebreak"></span>
<span class="line">(hospes Aventinis armentum pavit in herbis</span><span class="linebreak"></span>
<span class="line indent1">claviger, et tanto est Albula pota deo):</span><span class="linebreak"></span>
<span class="line">dux quoque Neritius; testes Laestrygones exstant</span><span class="linebreak"></span>
<span class="line indent1"><span class="br"></span><span class="lineNumber">70</span><span class="br"></span>et quod adhuc Circes nomina litus habet.</span><span class="linebreak"></span>
<span class="line">et iam Telegoni, iam moenia Tiburis udi</span><span class="linebreak"></span>
<span class="line indent1">stabant, Argolicae quod posuere manus.</span><span class="linebreak"></span>
<span class="line">venerat Atridae fatis agitatus Halaesus,</span><span class="linebreak"></span>
<span class="line indent1">a quo se dictam terra Falisca putat.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>adice Troianae suasorem Antenora pacis</span><span class="linebreak"></span>
<span class="line indent1">et generum Oeniden, Apule Daune, tuum.</span><span class="linebreak"></span>
</section><notes></notes></section>