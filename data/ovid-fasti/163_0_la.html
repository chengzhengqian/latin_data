<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">unde datas habeat vires, obscurior aevo</span><span class="linebreak"></span>
<span class="line indent1">fama, sed e nostro carmine certus eris.</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>adiacet antiquus Tiberino lucus Alerni:</span><span class="linebreak"></span>
<span class="line indent1">pontifices illuc nunc quoque sacra ferunt.</span><span class="linebreak"></span>
<span class="line">inde sata est nymphe (Cranaën<a class="footnoteLink" href="#note_LCL253_326_1" id="target_note_LCL253_326_1"><sup>1</sup></a> dixere priores)</span><span class="linebreak"></span>
<span class="line indent1">nequiquam multis saepe petita procis.</span><span class="linebreak"></span>
<span class="line">rura sequi iaculisque feras agitare solebat</span><span class="linebreak"></span>
<span class="line indent1"><span class="br"></span><span class="lineNumber">110</span><span class="br"></span>nodosasque cava tendere valle plagas.</span><span class="linebreak"></span>
<span class="line">non habuit pharetram, Phoebi tamen esse sororem</span><span class="linebreak"></span>
<span class="line indent1">credebant; nec erat, Phoebe, pudenda tibi.</span><span class="linebreak"></span>
<span class="line">huic aliquis iuvenum dixisset amantia verba,</span><span class="linebreak"></span>
<span class="line indent1">reddebat tales protinus illa sonos:</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>“haec loca lucis habent nimis et cum luce pudoris:</span><span class="linebreak"></span>
<span class="line indent1">si secreta magis ducis in antra, sequor.”</span><span class="linebreak"></span>
<span class="line">credulus ante ut iit, frutices haec nacta resistit</span><span class="linebreak"></span>
<span class="line indent1">et latet et nullo est invenienda modo.</span><span class="linebreak"></span>
<span class="line">viderat hanc Ianus visaeque cupidine captus</span><span class="linebreak"></span>
<span class="line indent1"><span class="br"></span><span class="lineNumber">120</span><span class="br"></span>ad duram verbis mollibus usus erat.</span><span class="linebreak"></span>
<span class="line">nympha iubet quaeri de more remotius antrum</span><span class="linebreak"></span>
<span class="line indent1">utque comes sequitur destituitque ducem.</span><span class="linebreak"></span>
<span class="line">stulta! videt Ianus, quae post sua terga gerantur:</span><span class="linebreak"></span>
<span class="line indent1">nil agis, et latebras respicit ille tuas.</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>nil agis, en! dixi: nam te sub rupe latentem</span><span class="linebreak"></span>
<span class="line indent1">occupat amplexu speque potitus ait:</span><span class="linebreak"></span>
<span class="line">“ius pro concubitu nostro tibi cardinis esto:</span><span class="linebreak"></span>
<span class="line indent1">hoc pretium positae virginitatis habe.”</span><span class="linebreak"></span>
<span class="line">sic fatus spinam, qua tristes pellere posset</span><span class="linebreak"></span>
<span class="line indent1"><span class="br"></span><span class="lineNumber">130</span><span class="br"></span>a foribus noxas (haec erat alba), dedit.</span><span class="linebreak"></span>
<span class="line">sunt avidae volucres, non quae Phineïa mensis</span><span class="linebreak"></span>
</section><notes><section class="footnotes"><ul><li class="note" id="note_LCL253_326_1"><a class="footnoteCrossrefLink" href="#target_note_LCL253_326_1" title="Click to highlight in text"><sup class="lineRef">1</sup>cranen <span class="italic">U</span><sup>2</sup>: grannen <span class="italic">U</span><sup>1</sup>: gramen <span class="italic">m</span><sup>2</sup>: gramen <span class="italic">Xm</span><sup>1</sup>: ganien <span class="italic">m</span><sup>2</sup>: cranaen <span class="italic">Merkel</span>.</a></li><script type="text/javascript">document.getElementById('note_LCL253_326_1').style.display = "none";</script></ul></section></notes></section>