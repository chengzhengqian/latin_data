<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">signaque dant imbres, exoriturque Canis.</span><span class="linebreak"></span>
<span class="line"><span class="br"></span><span class="lineNumber">905</span><span class="br"></span>hac mihi Nomento Romam cum luce redirem,</span><span class="linebreak"></span>
<span class="line indent1">obstitit in media candida turba via.</span><span class="linebreak"></span>
<span class="line">flamen in antiquae lucum Robiginis ibat,</span><span class="linebreak"></span>
<span class="line indent1">exta canis flammis, exta daturus ovis.</span><span class="linebreak"></span>
<span class="line">protinus accessi, ritus ne nescius essem:</span><span class="linebreak"></span>
<span class="line indent1"><span class="br"></span><span class="lineNumber">910</span><span class="br"></span>edidit haec flamen verba, Quirine, tuus:</span><span class="linebreak"></span>
<span class="line">“aspera Robigo, parcas Cerialibus herbis,</span><span class="linebreak"></span>
<span class="line indent1">et tremat in summa leve cacumen humo.</span><span class="linebreak"></span>
<span class="line">tu sata sideribus caeli nutrita secundi</span><span class="linebreak"></span>
<span class="line indent1">crescere, dum fiant falcibus apta, sinas.</span><span class="linebreak"></span>
<span class="line"><span class="br"></span><span class="lineNumber">915</span><span class="br"></span>vis tua non levis est: quae tu frumenta notasti,</span><span class="linebreak"></span>
<span class="line indent1">maestus in amissis illa colonus habet.</span><span class="linebreak"></span>
<span class="line">nec venti tantum Cereri nocuere nec imbres,</span><span class="linebreak"></span>
<span class="line indent1">nec sic marmoreo pallet adusta gelu,</span><span class="linebreak"></span>
<span class="line">quantum, si culmos Titan incalfacit udos:</span><span class="linebreak"></span>
<span class="line indent1"><span class="br"></span><span class="lineNumber">920</span><span class="br"></span>tunc locus est irae, diva timenda, tuae.</span><span class="linebreak"></span>
<span class="line">parce, precor, scabrasque manus a messibus aufer</span><span class="linebreak"></span>
<span class="line indent1">neve noce cultis: posse nocere sat est.</span><span class="linebreak"></span>
<span class="line">nec teneras segetes, sed durum amplectere ferrum,</span><span class="linebreak"></span>
<span class="line indent1">quodque potest alios perdere, perde prior.</span><span class="linebreak"></span>
<span class="line"><span class="br"></span><span class="lineNumber">925</span><span class="br"></span>utilius gladios et tela nocentia carpes:</span><span class="linebreak"></span>
<span class="line indent1">nil opus est illis, otia mundus agit.</span><span class="linebreak"></span>
<span class="line">sarcula nunc durusque bidens et vomer aduncus,</span><span class="linebreak"></span>
<span class="line indent1">ruris opes, niteant; inquinet arma situs,</span><span class="linebreak"></span>
<span class="line">conatusque aliquis vagina ducere ferrum</span><span class="linebreak"></span>
<span class="line indent1"><span class="br"></span><span class="lineNumber">930</span><span class="br"></span>adstrictum longa sentiat esse mora.</span><span class="linebreak"></span>
<span class="line">at tu ne viola Cererem, semperque colonus</span><span class="linebreak"></span>
<span class="line indent1">absenti possit solvere vota tibi.”</span><span class="linebreak"></span>
<span class="line">dixerat: a dextra villis mantele solutis</span><span class="linebreak"></span>
</section><notes></notes></section>