<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">et iam iam flammis exta daturus erat:</span><span class="linebreak"></span>
<span class="line">Iuppiter alitibus rapere imperat; attulit illi</span><span class="linebreak"></span>
<span class="line indent1">miluus et meritis venit in astra suis.</span><span class="linebreak"></span>
<span class="label"><span class="ac"><span class="italic">18. e c</span> 19. f · qving(vatrvs) · np;<span class="linebreak"></span>
20. g c; 21. h c; 22. a n</span></span>
<span class="line">Una dies media est, et fiunt sacra Minervae,</span><span class="linebreak"></span>
<span class="line indent1"><span class="br"></span><span class="lineNumber">810</span><span class="br"></span>nomina quae iunctis quinque diebus habent.</span><span class="linebreak"></span>
<span class="line">sanguine prima vacat, nec fas concurrere ferro:</span><span class="linebreak"></span>
<span class="line indent1">causa, quod est illa nata Minerva die.</span><span class="linebreak"></span>
<span class="line">altera tresque super strata celebrantur harena:</span><span class="linebreak"></span>
<span class="line indent1">ensibus exsertis bellica laeta dea est.</span><span class="linebreak"></span>
<span class="line"><span class="br"></span><span class="lineNumber">815</span><span class="br"></span>Pallada nunc pueri teneraeque orate puellae:</span><span class="linebreak"></span>
<span class="line indent1">qui bene placarit Pallada, doctus erit.</span><span class="linebreak"></span>
<span class="line">Pallade placata lanam mollire puellae</span><span class="linebreak"></span>
<span class="line indent1">discant et plenas exonerare colos.</span><span class="linebreak"></span>
<span class="line">illa etiam stantis radio percurrere telas</span><span class="linebreak"></span>
<span class="line indent1"><span class="br"></span><span class="lineNumber">820</span><span class="br"></span>erudit et rarum pectine denset opus.</span><span class="linebreak"></span>
<span class="line">hanc cole, qui maculas laesis de vestibus aufers,</span><span class="linebreak"></span>
<span class="line indent1">hanc cole, velleribus quisquis aena paras;</span><span class="linebreak"></span>
<span class="line">nec quisquam invita faciet bene vincula plantae</span><span class="linebreak"></span>
<span class="line indent1">Pallade, sit Tychio doctior ille licet;</span><span class="linebreak"></span>
<span class="line"><span class="br"></span><span class="lineNumber">825</span><span class="br"></span>et licet antiquo manibus collatus Epeo</span><span class="linebreak"></span>
<span class="line indent1">sit prior, irata Pallade mancus erit.</span><span class="linebreak"></span>
<span class="line">vos quoque, Phoebea morbos qui pellitis arte,</span><span class="linebreak"></span>
<span class="line indent1">munera de vestris pauca referte deae:</span><span class="linebreak"></span>
<span class="line">nec vos, turba fere censu fraudata, magistri,</span><span class="linebreak"></span>
</section><notes></notes></section>