<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">cumque meri patera turis acerra fuit.</span><span class="linebreak"></span>
<span class="line"><span class="br"></span><span class="lineNumber">935</span><span class="br"></span>tura focis vinumque dedit fibrasque bidentis</span><span class="linebreak"></span>
<span class="line indent1">turpiaque obscenae (vidimus) exta canis.</span><span class="linebreak"></span>
<span class="line">tum mihi “cur detur sacris nova victima, quaeris?”</span><span class="linebreak"></span>
<span class="line indent1">(quaesieram) “causam percipe” flamen ait.</span><span class="linebreak"></span>
<span class="line">“est Canis, Icarium dicunt, quo sidere moto</span><span class="linebreak"></span>
<span class="line indent1"><span class="br"></span><span class="lineNumber">940</span><span class="br"></span>tosta sitit tellus, praecipiturque seges.</span><span class="linebreak"></span>
<span class="line">pro cane sidereo canis hic imponitur arae,</span><span class="linebreak"></span>
<span class="line indent1">et, quare fiat, nil nisi nomen habet.”</span><span class="linebreak"></span>
<span class="label"><span class="ac"><span class="italic">26. e f; 27. e c</span><span class="linebreak"></span>
28. f np <span class="sc">lvd · flor</span>; 29. g c <span class="sc">lvdi</span>; 30. h c <span class="sc">lvdi</span></span></span>
<span class="line">Cum Phrygis Assaraci Tithonia fratre relicto</span><span class="linebreak"></span>
<span class="line indent1">sustulit inmenso ter iubar orbe suum,</span><span class="linebreak"></span>
<span class="line"><span class="br"></span><span class="lineNumber">945</span><span class="br"></span>mille venit variis florum dea nexa coronis:</span><span class="linebreak"></span>
<span class="line indent1">scaena ioci morem liberioris habet.</span><span class="linebreak"></span>
<span class="line">exit et in Maias sacrum Florale Kalendas;</span><span class="linebreak"></span>
<span class="line indent1">tunc repetam, nunc me grandius urget opus.</span><span class="linebreak"></span>
<span class="line">aufer, Vesta, diem! cognati Vesta recepta est</span><span class="linebreak"></span>
<span class="line indent1"><span class="br"></span><span class="lineNumber">950</span><span class="br"></span>limine: sic iusti constituere patres.</span><span class="linebreak"></span>
<span class="line">Phoebus habet partem. Vestae pars altera cessit;</span><span class="linebreak"></span>
<span class="line indent1">quod superest illis, tertius ipse tenet.</span><span class="linebreak"></span>
<span class="line">state Palatinae laurus, praetextaque quercu</span><span class="linebreak"></span>
<span class="line indent1">stet domus: aeternos tres habet una deos.</span><span class="linebreak"></span>
</section><notes></notes></section>