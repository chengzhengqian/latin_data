<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">si bene floruerit vinea, Bacchus erit;</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>si bene floruerint oleae, nitidissimus annus,</span><span class="linebreak"></span>
<span class="line indent1">pomaque proventum temporis huius habent.</span><span class="linebreak"></span>
<span class="line">flore semel laeso pereunt viciaeque fabaeque,</span><span class="linebreak"></span>
<span class="line indent1">et pereunt lentes, advena Nile, tuae.</span><span class="linebreak"></span>
<span class="line">vina quoque in magnis operose condita cellis</span><span class="linebreak"></span>
<span class="line indent1"><span class="br"></span><span class="lineNumber">270</span><span class="br"></span>florent, et nebulae dolia summa tegunt.</span><span class="linebreak"></span>
<span class="line">mella meum munus: volucres ego mella daturas</span><span class="linebreak"></span>
<span class="line indent1">ad violam et cytisos et thyma cana voco.</span><span class="linebreak"></span>
<span class="line">[nos quoque idem facimus tum, cum iuvenalibus annis</span><span class="linebreak"></span>
<span class="line indent1">luxuriant animi, corporaque ipsa vigent.]”</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>talia dicentem tacitus mirabar. at illa</span><span class="linebreak"></span>
<span class="line indent1">“ius tibi discendi, si qua requiris” ait.</span><span class="linebreak"></span>
<span class="line">“dic, dea,” respondi “ludorum quae sit origo.”</span><span class="linebreak"></span>
<span class="line indent1">vix bene desieram, rettulit illa mihi:</span><span class="linebreak"></span>
<span class="line">“cetera luxuriae nondum instrumenta vigebant,</span><span class="linebreak"></span>
<span class="line indent1"><span class="br"></span><span class="lineNumber">280</span><span class="br"></span>aut pecus aut latam dives habebat humum;</span><span class="linebreak"></span>
<span class="line">hinc etiam locuples, hinc ipsa pecunia dicta est.</span><span class="linebreak"></span>
<span class="line indent1">sed iam de vetito quisque parabat opes:</span><span class="linebreak"></span>
<span class="line">venerat in morem populi depascere saltus,</span><span class="linebreak"></span>
<span class="line indent1">idque diu licuit, poenaque nulla fuit.</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>vindice servabat nullo sua publica volgus;</span><span class="linebreak"></span>
<span class="line indent1">iamque in privato pascere inertis erat.</span><span class="linebreak"></span>
<span class="line">plebis ad aediles perducta licentia talis</span><span class="linebreak"></span>
<span class="line indent1">Publicios: animus defuit ante viris.</span><span class="linebreak"></span>
<span class="line">rem populus recipit, multam subiere nocentes:</span><span class="linebreak"></span>
<span class="line indent1"><span class="br"></span><span class="lineNumber">290</span><span class="br"></span>vindicibus laudi publica cura fuit.</span><span class="linebreak"></span>
<span class="line">multa data est ex parte mihi, magnoque favore</span><span class="linebreak"></span>
</section><notes></notes></section>