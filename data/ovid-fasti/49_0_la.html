<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">di quoque templorum foribus celentur opertis,</span><span class="linebreak"></span>
<span class="line indent1">ture vacent arae stentque sine igne foci.</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>nunc animae tenues et corpora functa sepulcris</span><span class="linebreak"></span>
<span class="line indent1">errant, nunc posito pascitur umbra cibo.</span><span class="linebreak"></span>
<span class="line">nec tamen haec ultra, quam tot de mense supersint</span><span class="linebreak"></span>
<span class="line indent1">Luciferi, quot habent carmina nostra pedes.</span><span class="linebreak"></span>
<span class="line">hanc, quia iusta ferunt, dixere Feralia lucem;</span><span class="linebreak"></span>
<span class="line indent1"><span class="br"></span><span class="lineNumber">570</span><span class="br"></span>ultima placandis manibus illa dies.</span><span class="linebreak"></span>
<span class="line">ecce anus in mediis residens annosa puellis</span><span class="linebreak"></span>
<span class="line indent1">sacra facit Tacitae (nec tamen ipsa tacet),</span><span class="linebreak"></span>
<span class="line">et digitis tria tura tribus sub limine ponit,</span><span class="linebreak"></span>
<span class="line indent1">qua brevis occultum mus sibi fecit iter;</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>tunc cantata ligat cum fusco licia plumbo</span><span class="linebreak"></span>
<span class="line indent1">et septem nigras versat in ore fabas,</span><span class="linebreak"></span>
<span class="line">quodque pice adstrinxit, quod acu traiecit aena,</span><span class="linebreak"></span>
<span class="line indent1">obsutum maenae torret in igne caput;</span><span class="linebreak"></span>
<span class="line">vina quoque instillat: vini quodcumque relictum est,</span><span class="linebreak"></span>
<span class="line indent1"><span class="br"></span><span class="lineNumber">580</span><span class="br"></span>aut ipsa aut comites, plus tamen ipsa, bibit.</span><span class="linebreak"></span>
<span class="line">“hostiles linguas inimicaque vinximus ora”</span><span class="linebreak"></span>
<span class="line indent1">dicit discedens ebriaque exit anus.</span><span class="linebreak"></span>
<span class="line">protinus a nobis, quae sit dea Muta, requires:</span><span class="linebreak"></span>
<span class="line indent1">disce, per antiquos quae mihi nota senes.</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>Iuppiter immodico Iuturnae victus amore</span><span class="linebreak"></span>
<span class="line indent1">multa tulit tanto non patienda deo:</span><span class="linebreak"></span>
<span class="line">illa modo in silvis inter coryleta latebat,</span><span class="linebreak"></span>
<span class="line indent1">nunc in cognatas desiliebat aquas.</span><span class="linebreak"></span>
<span class="line">convocat hic nymphas, Latium quaecumque tenebant,</span><span class="linebreak"></span>
<span class="line indent1"><span class="br"></span><span class="lineNumber">590</span><span class="br"></span>et iacit in medio talia verba choro:</span><span class="linebreak"></span>
</section><notes></notes></section>