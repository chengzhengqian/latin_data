<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">invenies illic, qui Nestoris ebibat annos,</span><span class="linebreak"></span>
<span class="line indent1">quae sit per calices facta Sibylla suos.</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>illic et cantant, quicquid didicere theatris,</span><span class="linebreak"></span>
<span class="line indent1">et iactant faciles ad sua verba manus</span><span class="linebreak"></span>
<span class="line">et ducunt posito duras cratere choreas,</span><span class="linebreak"></span>
<span class="line indent1">cultaque diffusis saltat amica comis.</span><span class="linebreak"></span>
<span class="line">cum redeunt, titubant et sunt spectacula volgi,</span><span class="linebreak"></span>
<span class="line indent1"><span class="br"></span><span class="lineNumber">540</span><span class="br"></span>et fortunatos obvia turba vocat.</span><span class="linebreak"></span>
<span class="line">occurrit nuper (visa est mihi digna relatu)</span><span class="linebreak"></span>
<span class="line indent1">pompa: senem potum pota trahebat anus.</span><span class="linebreak"></span>
<span class="line">quae tamen haec dea sit, quoniam rumoribus errat,</span><span class="linebreak"></span>
<span class="line indent1">fabula proposito nulla tegenda meo.</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>arserat Aeneae Dido miserabilis igne,</span><span class="linebreak"></span>
<span class="line indent1">arserat extructis in sua fata rogis;</span><span class="linebreak"></span>
<span class="line">compositusque cinis, tumulique in marmore carmen</span><span class="linebreak"></span>
<span class="line indent1">hoc breve, quod moriens ipsa reliquit, erat:</span><span class="linebreak"></span>
<span class="line"><span class="sc">praebuit aeneas et causam mortis et ensem.</span></span><span class="linebreak"></span>
<span class="line indent1"><span class="br"></span><span class="lineNumber">550</span><span class="br"></span><span class="sc">ipsa sua dido concidit usa manu.</span></span><span class="linebreak"></span>
<span class="line">protinus invadunt Numidae sine vindice regnum,</span><span class="linebreak"></span>
<span class="line indent1">et potitur capta Maurus Iarba domo,</span><span class="linebreak"></span>
<span class="line">seque memor spretum, “Thalamis tamen” inquit</span><span class="linebreak"></span>
<span class="line indent2">“Elissae</span><span class="linebreak"></span>
<span class="line indent1">en ego, quem totiens reppulit illa, fruor.”</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>diffugiunt Tyrii, quo quemque agit error, ut olim</span><span class="linebreak"></span>
<span class="line indent1">amisso dubiae rege vagantur apes.</span><span class="linebreak"></span>
<span class="line"><span class="br"></span><span class="lineNumber">559</span><span class="br"></span>pellitur Anna domo lacrimansque sororia linquit</span><span class="linebreak"></span>
<span class="line indent1"><span class="br"></span><span class="lineNumber">560</span><span class="br"></span>moenia: germanae iusta dat ante suae.</span><span class="linebreak"></span>
<span class="line">mixta bibunt molles lacrimis unguenta favillae,</span><span class="linebreak"></span>
</section><notes></notes></section>