<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">iamque erat orta dies: passis sedet illa capillis,</span><span class="linebreak"></span>
<span class="line indent1">ut solet ad nati mater itura rogum,</span><span class="linebreak"></span>
<span class="line indent1"><span class="br"></span><span class="lineNumber">815</span><span class="br"></span>grandaevumque patrem fido cum coniuge castris</span><span class="linebreak"></span>
<span class="line indent1">evocat, et posita venit uterque mora.</span><span class="linebreak"></span>
<span class="line">utque vident habitum, quae luctus causa, requirunt,</span><span class="linebreak"></span>
<span class="line indent1">cui paret exsequias, quove sit icta malo?</span><span class="linebreak"></span>
<span class="line">illa diu reticet pudibundaque celat amictu</span><span class="linebreak"></span>
<span class="line indent1"><span class="br"></span><span class="lineNumber">820</span><span class="br"></span>ora: fluunt lacrimae more perennis aquae.</span><span class="linebreak"></span>
<span class="line">hinc pater, hinc coniunx lacrimas solantur et orant,</span><span class="linebreak"></span>
<span class="line indent1">indicet, et caeco flentque paventque metu.</span><span class="linebreak"></span>
<span class="line">ter conata loqui ter destitit, ausaque quarto</span><span class="linebreak"></span>
<span class="line indent1">non oculos ideo sustulit illa suos.</span><span class="linebreak"></span>
<span class="line"><span class="br"></span><span class="lineNumber">825</span><span class="br"></span>“hoc quoque Tarquinio debebimus? eloquar,” inquit,</span><span class="linebreak"></span>
<span class="line indent1">“eloquar infelix dedecus ipsa meum?”</span><span class="linebreak"></span>
<span class="line">quaeque potest, narrat. restabant ultima: flevit,</span><span class="linebreak"></span>
<span class="line indent1">et matronales erubuere genae.</span><span class="linebreak"></span>
<span class="line">dant veniam facto genitor coniunxque coacto:</span><span class="linebreak"></span>
<span class="line indent1"><span class="br"></span><span class="lineNumber">830</span><span class="br"></span>“quam” dixit “veniam vos datis, ipsa nego.”</span><span class="linebreak"></span>
<span class="line">nec mora, celato fixit sua pectora ferro</span><span class="linebreak"></span>
<span class="line indent1">et cadit in patrios sanguinulenta pedes.</span><span class="linebreak"></span>
<span class="line">tum quoque iam moriens ne non procumbat honeste,</span><span class="linebreak"></span>
<span class="line indent1">respicit; haec etiam cura cadentis erat.</span><span class="linebreak"></span>
<span class="line"><span class="br"></span><span class="lineNumber">835</span><span class="br"></span>ecce super corpus communia damna gementes</span><span class="linebreak"></span>
<span class="line indent1">obliti decoris virque paterque iacent.</span><span class="linebreak"></span>
<span class="line">Brutus adest tandemque animo sua nomina fallit</span><span class="linebreak"></span>
<span class="line indent1">fixaque semianimi corpore tela rapit</span><span class="linebreak"></span>
<span class="line">stillantemque tenens generoso sanguine cultrum</span><span class="linebreak"></span>
<span class="line indent1"><span class="br"></span><span class="lineNumber">840</span><span class="br"></span>edidit impavidos ore minante sonos:</span><span class="linebreak"></span>
<span class="line">“per tibi ego hunc iuro fortem castumque cruorem</span><span class="linebreak"></span>
<span class="line indent1">perque tuos manes, qui mihi numen erunt,</span><span class="linebreak"></span>
</section><notes></notes></section>