<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">tradiderat famulas iam tibi Rhenus aquas.</span><span class="linebreak"></span>
<span class="line">Iane, fac aeternos pacem pacisque ministros,</span><span class="linebreak"></span>
<span class="line indent1">neve suum, praesta, deserat auctor opus.</span><span class="linebreak"></span>
<span class="line">quod tamen ex ipsis licuit mihi discere fastis,</span><span class="linebreak"></span>
<span class="line indent1"><span class="br"></span><span class="lineNumber">290</span><span class="br"></span>sacravere patres hac duo templa die.</span><span class="linebreak"></span>
<span class="line">accepit Phoebo nymphaque Coronide natum</span><span class="linebreak"></span>
<span class="line indent1">insula, dividua quam premit amnis aqua.</span><span class="linebreak"></span>
<span class="line">Iuppiter in parte est; cepit locus unus utrumque</span><span class="linebreak"></span>
<span class="line indent1">iunctaque sunt magno templa nepotis avo.</span><span class="linebreak"></span>
<span class="label"><span class="italic">2. B F</span></span>
<span class="label"><span class="italic">3. C C</span></span>
<span class="label"><span class="italic">4. D C</span></span>
<span class="line"><span class="br"></span><span class="lineNumber">295</span><span class="br"></span>Quid vetat et stellas, ut quaeque oriturque caditque,</span><span class="linebreak"></span>
<span class="line indent1">dicere? promissi pars fuit ista mei.</span><span class="linebreak"></span>
<span class="line">felices animae, quibus haec cognoscere primis</span><span class="linebreak"></span>
<span class="line indent1">inque domus superas scandere cura fuit!</span><span class="linebreak"></span>
<span class="line">credibile est illos pariter vitiisque locisque</span><span class="linebreak"></span>
<span class="line indent1"><span class="br"></span><span class="lineNumber">300</span><span class="br"></span>altius humanis exseruisse caput.</span><span class="linebreak"></span>
<span class="line">non Venus et vinum sublimia pectora fregit</span><span class="linebreak"></span>
<span class="line indent1">officiumque fori militiaeve labor;</span><span class="linebreak"></span>
<span class="line">nec levis ambitio perfusaque gloria fuco</span><span class="linebreak"></span>
<span class="line indent1">magnarumque fames sollicitavit opum.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>admovere oculis distantia sidera nostris</span><span class="linebreak"></span>
<span class="line indent1">aetheraque ingenio supposuere suo.</span><span class="linebreak"></span>
<span class="line">sic petitur caelum: non ut ferat Ossan Olympus,</span><span class="linebreak"></span>
<span class="line indent1">summaque Peliacus sidera tangat apex.</span><span class="linebreak"></span>
<span class="line">nos quoque sub ducibus caelum metabimur illis</span><span class="linebreak"></span>
<span class="line indent1"><span class="br"></span><span class="lineNumber">310</span><span class="br"></span>ponemusque suos ad vaga signa dies.</span><span class="linebreak"></span>
</section><notes></notes></section>