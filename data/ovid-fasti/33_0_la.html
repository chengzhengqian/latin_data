<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">hoc dedit, hoc dedimus nos tibi nomen, eques.</span><span class="linebreak"></span>
<span class="line">res tamen ante dedit. sero quoque vera tulisti</span><span class="linebreak"></span>
<span class="line indent1"><span class="br"></span><span class="lineNumber">130</span><span class="br"></span>nomina, iam pridem tu pater orbis eras.</span><span class="linebreak"></span>
<span class="line">hoc tu per terras, quod in aethere Iuppiter alto,</span><span class="linebreak"></span>
<span class="line indent1">nomen habes: hominum tu pater, ille deum.</span><span class="linebreak"></span>
<span class="line">Romule, concedes: facit hic tua magna tuendo</span><span class="linebreak"></span>
<span class="line indent1">moenia, tu dederas transsilienda Remo.</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>te Tatius parvique Cures Caeninaque sensit:</span><span class="linebreak"></span>
<span class="line indent1">hoc duce Romanum est solis utrumque latus.</span><span class="linebreak"></span>
<span class="line">tu breve nescio quid victae telluris habebas:</span><span class="linebreak"></span>
<span class="line indent1">quodcumque est alto sub Iove, Caesar habet.</span><span class="linebreak"></span>
<span class="line">tu rapis, hic castas duce se iubet esse maritas:</span><span class="linebreak"></span>
<span class="line indent1"><span class="br"></span><span class="lineNumber">140</span><span class="br"></span>tu recipis luco, reppulit ille nefas.</span><span class="linebreak"></span>
<span class="line">vis tibi grata fuit, florent sub Caesare leges.</span><span class="linebreak"></span>
<span class="line indent1">tu domini nomen, principis ille tenet.</span><span class="linebreak"></span>
<span class="line">te Remus incusat, veniam dedit hostibus ille.</span><span class="linebreak"></span>
<span class="line indent1">caelestem fecit te pater, ille patrem.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>iam puer Idaeus media tenus eminet alvo</span><span class="linebreak"></span>
<span class="line indent1">et liquidas mixto nectare fundit aquas.</span><span class="linebreak"></span>
<span class="line">en etiam, siquis Borean horrere solebat,</span><span class="linebreak"></span>
<span class="line indent1">gaudeat: a Zephyris mollior aura venit.</span><span class="linebreak"></span>
<span class="label"><span class="italic">6. e n; 7. f n; 8. g n</span><span class="linebreak"></span>
9. h n</span>
<span class="line">Quintus ab aequoreis nitidum iubar extulit undis</span><span class="linebreak"></span>
<span class="line indent1"><span class="br"></span><span class="lineNumber">150</span><span class="br"></span>Lucifer, et primi tempora veris erunt.</span><span class="linebreak"></span>
</section><notes></notes></section>