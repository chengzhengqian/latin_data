<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">saepe meas illos increpuisse moras.</span><span class="linebreak"></span>
<span class="line">nec timui de morte tamen, metus afuit iste.</span><span class="linebreak"></span>
<span class="line indent1">ei mihi! credibili fortior illa fuit.</span><span class="linebreak"></span>
<span class="line">ne refer: aspexi non illo corpore digna</span><span class="linebreak"></span>
<span class="line indent1"><span class="br"></span><span class="lineNumber">620</span><span class="br"></span>volnera Tartareas ausus adire domos.</span><span class="linebreak"></span>
<span class="line">at tu, seu ratio te nostris appulit oris</span><span class="linebreak"></span>
<span class="line indent1">sive deus, regni commoda carpe mei.</span><span class="linebreak"></span>
<span class="line">multa tibi memores, nil non debemus Elissae:</span><span class="linebreak"></span>
<span class="line indent1">nomine grata tuo, grata sororis, eris.”</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>talia dicenti (neque enim spes altera restat)</span><span class="linebreak"></span>
<span class="line indent1">credidit, errores exposuitque suos.</span><span class="linebreak"></span>
<span class="line">utque domum intravit Tyrios induta paratus,</span><span class="linebreak"></span>
<span class="line indent1">incipit Aeneas (cetera turba silet):</span><span class="linebreak"></span>
<span class="line">“hanc tibi cur tradam, pia causa, Lavinia coniunx,</span><span class="linebreak"></span>
<span class="line indent1"><span class="br"></span><span class="lineNumber">630</span><span class="br"></span>est mihi: consumpsi naufragus huius opes.</span><span class="linebreak"></span>
<span class="line">orta Tyro est, regnum Libyca possedit in ora;</span><span class="linebreak"></span>
<span class="line indent1">quam precor ut carae more sororis ames.”</span><span class="linebreak"></span>
<span class="line">omnia promittit falsumque Lavinia volnus</span><span class="linebreak"></span>
<span class="line indent1">mente premit tacita dissimulatque metus;</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>donaque cum videat praeter sua lumina ferri</span><span class="linebreak"></span>
<span class="line indent1">multa, tamen mitti clam quoque multa putat.</span><span class="linebreak"></span>
<span class="line">non habet exactum, quid agat; furialiter odit</span><span class="linebreak"></span>
<span class="line indent1">et parat insidias et cupit ulta mori.</span><span class="linebreak"></span>
<span class="line">nox erat: ante torum visa est adstare sororis</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>squalenti Dido sanguinulenta coma</span><span class="linebreak"></span>
<span class="line">et “fuge, ne dubita, maestum fuge” dicere</span><span class="linebreak"></span>
<span class="line indent2">“tectum!”</span><span class="linebreak"></span>
<span class="line indent1">sub verbum querulas impulit aura fores.</span><span class="linebreak"></span>
<span class="line">exsilit et velox humili super arva fenestra</span><span class="linebreak"></span>
<span class="line indent1">se iacit: audacem fecerat ipse timor.</span><span class="linebreak"></span>
</section><notes></notes></section>