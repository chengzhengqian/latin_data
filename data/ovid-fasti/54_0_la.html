<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">nudarant gladios: “occidite” dixit “inermem!</span><span class="linebreak"></span>
<span class="line indent1">hoc cupiant fratres Tarquiniusque pater,</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>qui mea crudeli laceravit verbere terga.”</span><span class="linebreak"></span>
<span class="line indent1">dicere ut hoc posset, verbera passus erat.</span><span class="linebreak"></span>
<span class="line">luna fuit: spectant iuvenem gladiosque recondunt</span><span class="linebreak"></span>
<span class="line indent1">tergaque deducta veste notata vident.</span><span class="linebreak"></span>
<span class="line">flent quoque et, ut secum tueatur bella, precantur:</span><span class="linebreak"></span>
<span class="line indent1"><span class="br"></span><span class="lineNumber">700</span><span class="br"></span>callidus ignaris adnuit ille viris.</span><span class="linebreak"></span>
<span class="line">iamque potens misso genitorem appellat amico,</span><span class="linebreak"></span>
<span class="line indent1">perdendi Gabios quod sibi monstret iter.</span><span class="linebreak"></span>
<span class="line">hortus odoratis suberat cultissimus herbis</span><span class="linebreak"></span>
<span class="line indent1">sectus humum rivo lene sonantis aquae:</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>illic Tarquinius mandata latentia nati</span><span class="linebreak"></span>
<span class="line indent1">accipit et virga lilia summa metit.</span><span class="linebreak"></span>
<span class="line">nuntius ut rediit decussaque lilia dixit,</span><span class="linebreak"></span>
<span class="line indent1">filius “agnosco iussa parentis” ait.</span><span class="linebreak"></span>
<span class="line">nec mora, principibus caesis ex urbe Gabina</span><span class="linebreak"></span>
<span class="line indent1"><span class="br"></span><span class="lineNumber">710</span><span class="br"></span>traduntur ducibus moenia nuda suis.</span><span class="linebreak"></span>
<span class="line">ecce, nefas visu, mediis altaribus anguis</span><span class="linebreak"></span>
<span class="line indent1">exit et exstinctis ignibus exta rapit.</span><span class="linebreak"></span>
<span class="line">consulitur Phoebus: sors est ita reddita: “matri</span><span class="linebreak"></span>
<span class="line indent1">qui dederit princeps oscula, victor erit.”</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>oscula quisque suae matri properata tulerunt,</span><span class="linebreak"></span>
<span class="line indent1">non intellecto credula turba deo.</span><span class="linebreak"></span>
<span class="line">Brutus erat stulti sapiens imitator, ut esset</span><span class="linebreak"></span>
<span class="line indent1">tutus ab insidiis, dire Superbe, tuis;</span><span class="linebreak"></span>
<span class="line">ille iacens pronus matri dedit oscula Terrae,</span><span class="linebreak"></span>
<span class="line indent1"><span class="br"></span><span class="lineNumber">720</span><span class="br"></span>creditus offenso procubuisse pede.</span><span class="linebreak"></span>
<span class="line">cingitur interea Romanis Ardea signis</span><span class="linebreak"></span>
</section><notes></notes></section>