<section class="div1 language" lang="la"><header><hgroup><h1>Ovid</h1></hgroup></header>
<section class="div2">
<h2><span class="ac">Fastorum Liber Primus</span></h2>
<span class="line">Tempora cum causis Latium digesta per annum</span><span class="linebreak"></span>
<span class="line indent1">lapsaque sub terras ortaque signa canam.</span><span class="linebreak"></span>
<span class="line">excipe pacato, Caesar Germanice, voltu</span><span class="linebreak"></span>
<span class="line indent1">hoc opus et timidae dirige navis iter;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>officioque, levem non aversatus honorem,</span><span class="linebreak"></span>
<span class="line indent1">en tibi devoto numine dexter ades.</span><span class="linebreak"></span>
<span class="line">sacra recognosces annalibus eruta priscis,</span><span class="linebreak"></span>
<span class="line indent1">et quo sit merito quaeque notata dies.</span><span class="linebreak"></span>
<span class="line">invenies illic et festa domestica vobis:</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>saepe tibi pater est, saepe legendus avus;</span><span class="linebreak"></span>
<span class="line">quaeque ferunt illi pictos signantia fastos,</span><span class="linebreak"></span>
<span class="line indent1">tu quoque cum Druso praemia fratre feres.</span><span class="linebreak"></span>
<span class="line">Caesaris arma canant alii: nos Caesaris aras,</span><span class="linebreak"></span>
<span class="line indent1">et quoscumque sacris addidit ille dies.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>adnue conanti per laudes ire tuorum,</span><span class="linebreak"></span>
<span class="line indent1">deque meo pavidos excute corde metus.</span><span class="linebreak"></span>
<span class="line">da mihi te placidum, dederis in carmina vires:</span><span class="linebreak"></span>
<span class="line indent1">ingenium voltu statque caditque tuo.</span><span class="linebreak"></span>
<span class="line">pagina iudicium docti subitura movetur</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>principis, ut Clario missa legenda deo.</span><span class="linebreak"></span>
<span class="line">quae sit enim culti facundia sensimus oris,</span><span class="linebreak"></span>
<span class="line indent1">civica pro trepidis cum tulit arma reis;</span><span class="linebreak"></span>
</section><notes></notes></section>