<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line"><span class="br"></span><span class="lineNumber">335</span><span class="br"></span>aspicit et Vestam: dubium, nymphamne putarit</span><span class="linebreak"></span>
<span class="line indent1">an scierit Vestam, scisse sed ipse negat.</span><span class="linebreak"></span>
<span class="line">spem capit obscenam furtimque accedere temptat</span><span class="linebreak"></span>
<span class="line indent1">et fert suspensos corde micante gradus.</span><span class="linebreak"></span>
<span class="line">forte senex, quo vectus erat, Silenus asellum</span><span class="linebreak"></span>
<span class="line indent1"><span class="br"></span><span class="lineNumber">340</span><span class="br"></span>liquerat ad ripas lene sonantis aquae.</span><span class="linebreak"></span>
<span class="line">ibat, ut inciperet, longi deus Hellesponti,</span><span class="linebreak"></span>
<span class="line indent1">intempestivo cum rudit ille sono.</span><span class="linebreak"></span>
<span class="line">territa voce gravi surgit dea; convolat omnis</span><span class="linebreak"></span>
<span class="line indent1">turba, per infestas effugit ille manus.</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>Lampsacus hoc animal solita est mactare Priapo</span><span class="linebreak"></span>
<span class="line indent1">“apta” canens “flammis indicis exta damus.”</span><span class="linebreak"></span>
<span class="line">quem tu, diva, memor de pane monilibus ornas;</span><span class="linebreak"></span>
<span class="line indent1">cessat opus, vacuae conticuere molae.</span><span class="linebreak"></span>
<span class="line">Nomine quam pretio celebratior arce Tonantis,</span><span class="linebreak"></span>
<span class="line indent1"><span class="br"></span><span class="lineNumber">350</span><span class="br"></span>dicam, Pistoris quid velit ara Iovis.</span><span class="linebreak"></span>
<span class="line">cincta premebantur trucibus Capitolia Gallis:</span><span class="linebreak"></span>
<span class="line indent1">fecerat obsidio iam diuturna famem.</span><span class="linebreak"></span>
<span class="line">Iuppiter ad solium superis regale vocatis</span><span class="linebreak"></span>
<span class="line indent1">“incipe!” ait Marti. protinus ille refert:</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>“scilicet ignotum est, quae sit fortuna meorum,</span><span class="linebreak"></span>
<span class="line indent1">et dolor hic animi voce querentis eget.</span><span class="linebreak"></span>
<span class="line">si tamen, ut referam breviter mala iuncta pudori,</span><span class="linebreak"></span>
<span class="line indent1">exigis: Alpino Roma sub hoste iacet.</span><span class="linebreak"></span>
<span class="line">haec est, cui fuerat promissa potentia rerum,</span><span class="linebreak"></span>
<span class="line indent1"><span class="br"></span><span class="lineNumber">360</span><span class="br"></span>Iuppiter? hanc terris impositurus eras?</span><span class="linebreak"></span>
</section><notes></notes></section>