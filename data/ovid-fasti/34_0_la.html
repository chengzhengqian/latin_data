<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">ne fallare tamen, restant tibi frigora, restant,</span><span class="linebreak"></span>
<span class="line indent1">magnaque discedens signa reliquit hiems.</span><span class="linebreak"></span>
<span class="label"><span class="ac"><span class="italic">10. a n</span></span></span>
<span class="label"><span class="ac">11. b n</span></span>
<span class="label"><span class="ac"><span class="italic">12. c n</span></span></span>
<span class="line">Tertia nox veniat: Custodem protinus Ursae</span><span class="linebreak"></span>
<span class="line indent1">aspicies geminos exseruisse pedes.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>inter Hamadryadas iaculatricemque Dianam</span><span class="linebreak"></span>
<span class="line indent1">Callisto sacri pars fuit una chori.</span><span class="linebreak"></span>
<span class="line">illa deae tangens arcus “quos tangimus arcus,</span><span class="linebreak"></span>
<span class="line indent1">este meae testes virginitatis” ait.</span><span class="linebreak"></span>
<span class="line">Cynthia laudavit, “promissa” que “foedera serva,</span><span class="linebreak"></span>
<span class="line indent1"><span class="br"></span><span class="lineNumber">160</span><span class="br"></span>et comitum princeps tu mihi” dixit “eris.”</span><span class="linebreak"></span>
<span class="line">foedera servasset, si non formosa fuisset:</span><span class="linebreak"></span>
<span class="line indent1">cavit mortales, de Iove crimen habet.</span><span class="linebreak"></span>
<span class="line">mille feras Phoebe silvis venata redibat</span><span class="linebreak"></span>
<span class="line indent1">aut plus aut medium sole tenente diem.</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>ut tetigit lucum (densa niger ilice lucus,</span><span class="linebreak"></span>
<span class="line indent1">in medio gelidae fons erat altus aquae),</span><span class="linebreak"></span>
<span class="line">“hic” ait “in silva, virgo Tegeaea, lavemur!”</span><span class="linebreak"></span>
<span class="line indent1">erubuit falso virginis illa sono.</span><span class="linebreak"></span>
<span class="line">dixerat et nymphis: nymphae velamina ponunt,</span><span class="linebreak"></span>
<span class="line indent1"><span class="br"></span><span class="lineNumber">170</span><span class="br"></span>hanc pudet et tardae dat mala signa morae.</span><span class="linebreak"></span>
<span class="line">exuerat tunicas; uteri manifesta tumore</span><span class="linebreak"></span>
<span class="line indent1">proditur indicio ponderis ipsa suo.</span><span class="linebreak"></span>
<span class="line">cui dea “virgineos, periura Lycaoni, coetus</span><span class="linebreak"></span>
<span class="line indent1">desere nec castas pollue” dixit “aquas.”</span><span class="linebreak"></span>
</section><notes></notes></section>