<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">saepe palam Stygias iurat adesse deas.</span><span class="linebreak"></span>
<span class="line">ille etiam saxo corpus laniavit acuto,</span><span class="linebreak"></span>
<span class="line indent1">longaque in immundo pulvere tracta coma est,</span><span class="linebreak"></span>
<span class="line">voxque fuit ‘merui! meritas do sanguine poenas.</span><span class="linebreak"></span>
<span class="line indent1"><span class="br"></span><span class="lineNumber">240</span><span class="br"></span>a! pereant partes, quae nocuere mihi!</span><span class="linebreak"></span>
<span class="line">a! pereant’ dicebat adhuc, onus inguinis aufert,</span><span class="linebreak"></span>
<span class="line indent1">nullaque sunt subito signa relicta viri.</span><span class="linebreak"></span>
<span class="line">venit in exemplum furor hic, mollesque ministri</span><span class="linebreak"></span>
<span class="line indent1">caedunt iactatis vilia membra comis.”</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>talibus Aoniae facunda voce Camenae</span><span class="linebreak"></span>
<span class="line indent1">reddita quaesiti causa furoris erat.</span><span class="linebreak"></span>
<span class="line">“hoc quoque, dux operis, moneas, precor, unde petita</span><span class="linebreak"></span>
<span class="line indent1">venerit. an nostra semper in urbe fuit?”</span><span class="linebreak"></span>
<span class="line">“Dindymon et Cybelen et amoenam fontibus Iden</span><span class="linebreak"></span>
<span class="line indent1"><span class="br"></span><span class="lineNumber">250</span><span class="br"></span>semper et Iliacas Mater amavit opes:</span><span class="linebreak"></span>
<span class="line">cum Troiam Aeneas Italos portaret in agros,</span><span class="linebreak"></span>
<span class="line indent1">est dea sacriferas paene secuta rates,</span><span class="linebreak"></span>
<span class="line">sed nondum fatis Latio sua numina posci</span><span class="linebreak"></span>
<span class="line indent1">senserat, adsuetis substiteratque locis.</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>post, ut Roma potens opibus iam saecula quinque</span><span class="linebreak"></span>
<span class="line indent1">vidit et edomito sustulit orbe caput,</span><span class="linebreak"></span>
<span class="line">carminis Euboici fatalia verba sacerdos</span><span class="linebreak"></span>
<span class="line indent1">inspicit; inspectum tale fuisse ferunt:</span><span class="linebreak"></span>
<span class="line">‘mater abest: matrem iubeo, Romane, requiras.</span><span class="linebreak"></span>
<span class="line indent1"><span class="br"></span><span class="lineNumber">260</span><span class="br"></span>cum veniet, casta est accipienda manu.’</span><span class="linebreak"></span>
<span class="line">obscurae sortis patres ambagibus errant,</span><span class="linebreak"></span>
<span class="line indent1">quaeve parens absit, quove petenda loco.</span><span class="linebreak"></span>
</section><notes></notes></section>