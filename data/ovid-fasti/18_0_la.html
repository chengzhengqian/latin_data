<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">nam iuvenis nimium vera cum matre fugatus</span><span class="linebreak"></span>
<span class="line indent1">deserit Arcadiam Parrhasiumque larem.</span><span class="linebreak"></span>
<span class="line">cui genetrix flenti “fortuna viriliter” inquit</span><span class="linebreak"></span>
<span class="line indent1"><span class="br"></span><span class="lineNumber">480</span><span class="br"></span>“(siste, precor, lacrimas) ista ferenda tibi est.</span><span class="linebreak"></span>
<span class="line">sic erat in fatis; nec te tua culpa fugavit,</span><span class="linebreak"></span>
<span class="line indent1">sed deus; offenso pulsus es urbe deo.</span><span class="linebreak"></span>
<span class="line">non meriti poenam pateris, sed numinis iram:</span><span class="linebreak"></span>
<span class="line indent1">est aliquid magnis crimen abesse malis.</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>conscia mens ut cuique sua est, ita concipit intra</span><span class="linebreak"></span>
<span class="line indent1">pectora pro facto spemque metumque suo.</span><span class="linebreak"></span>
<span class="line">nec tamen ut primus maere mala talia passus:</span><span class="linebreak"></span>
<span class="line indent1">obruit ingentes ista procella viros.</span><span class="linebreak"></span>
<span class="line">passus idem est, Tyriis qui quondam pulsus ab oris</span><span class="linebreak"></span>
<span class="line indent1"><span class="br"></span><span class="lineNumber">490</span><span class="br"></span>Cadmus in Aonia constitit exul humo:</span><span class="linebreak"></span>
<span class="line">passus idem Tydeus et idem Pegasaeus Iason,</span><span class="linebreak"></span>
<span class="line indent1">et quos praeterea longa referre mora est.</span><span class="linebreak"></span>
<span class="line">omne solum forti patria est, ut piscibus aequor,</span><span class="linebreak"></span>
<span class="line indent1">ut volucri, vacuo quicquid in orbe patet.</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>nec fera tempestas toto tamen horret in anno:</span><span class="linebreak"></span>
<span class="line indent1">et tibi (crede mihi) tempora veris erunt.”</span><span class="linebreak"></span>
<span class="line">vocibus Euander firmata mente parentis</span><span class="linebreak"></span>
<span class="line indent1">nave secat fluctus Hesperiamque tenet.</span><span class="linebreak"></span>
<span class="line">iamque ratem doctae monitu Carmentis in amnem</span><span class="linebreak"></span>
<span class="line indent1"><span class="br"></span><span class="lineNumber">500</span><span class="br"></span>egerat et Tuscis obvius ibat aquis:</span><span class="linebreak"></span>
<span class="line">fluminis illa latus, cui sunt vada iuncta Tarenti,</span><span class="linebreak"></span>
<span class="line indent1">aspicit et sparsas per loca sola casas;</span><span class="linebreak"></span>
<span class="line">utque erat, immissis puppem stetit ante capillis</span><span class="linebreak"></span>
<span class="line indent1">continuitque manum torva regentis iter,</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>et procul in dextram tendens sua bracchia ripam</span><span class="linebreak"></span>
<span class="line indent1">pinea non sano ter pede texta ferit;</span><span class="linebreak"></span>
<span class="line">neve daret saltum properans insistere terrae,</span><span class="linebreak"></span>
<span class="line indent1">vix est Euandri vixque retenta manu.</span><span class="linebreak"></span>
</section><notes></notes></section>