<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">ause per exiguos magna referre modos,</span><span class="linebreak"></span>
<span class="line">ius tibi fecisti numen caeleste videndi,</span><span class="linebreak"></span>
<span class="line indent1">cum placuit numeris condere festa tuis.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>ne tamen ignores volgique errore traharis,</span><span class="linebreak"></span>
<span class="line indent1">Iunius a nostro nomine nomen habet.</span><span class="linebreak"></span>
<span class="line">est aliquid nupsisse Iovi, Iovis esse sororem:</span><span class="linebreak"></span>
<span class="line indent1">fratre magis, dubito, glorier, anne viro.</span><span class="linebreak"></span>
<span class="line">si genus aspicitur, Saturnum prima parentem</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>feci, Saturni sors ego prima fui.</span><span class="linebreak"></span>
<span class="line">a patre dicta meo quondam Saturnia Roma est:</span><span class="linebreak"></span>
<span class="line indent1">haec illi a caelo proxima terra fuit.</span><span class="linebreak"></span>
<span class="line">si torus in pretio est, dicor matrona Tonantis,</span><span class="linebreak"></span>
<span class="line indent1">iunctaque Tarpeio sunt mea templa Iovi.</span><span class="linebreak"></span>
<span class="line"><span class="br"></span><span class="lineNumber">35 </span><span class="br"></span>an potuit Maio paelex dare nomina mensi,</span><span class="linebreak"></span>
<span class="line indent1">hic honor in nobis invidiosus erit?</span><span class="linebreak"></span>
<span class="line">cur igitur regina vocor princepsque dearum?</span><span class="linebreak"></span>
<span class="line indent1">aurea cur dextrae sceptra dedere meae?</span><span class="linebreak"></span>
<span class="line">an facient mensem luces, Lucinaque ab illis</span><span class="linebreak"></span>
<span class="line indent1"><span class="br"></span><span class="lineNumber">40</span><span class="br"></span>dicar et a nullo nomina mense traham?</span><span class="linebreak"></span>
<span class="line">tum me paeniteat posuisse fideliter iras</span><span class="linebreak"></span>
<span class="line indent1">in genus Electrae Dardaniamque domum.</span><span class="linebreak"></span>
<span class="line">causa duplex irae: rapto Ganymede dolebam,</span><span class="linebreak"></span>
<span class="line indent1">forma quoque Idaeo iudice victa mea est.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>paeniteat, quod non foveo Carthaginis arces,</span><span class="linebreak"></span>
<span class="line indent1">cum mea sint illo currus et arma loco:</span><span class="linebreak"></span>
<span class="line">paeniteat Sparten Argosque measque Mycenas</span><span class="linebreak"></span>
<span class="line indent1">et veterem Latio supposuisse Samon:</span><span class="linebreak"></span>
<span class="line">adde senem Tatium Iunonicolasque Faliscos,</span><span class="linebreak"></span>
<span class="line indent1"><span class="br"></span><span class="lineNumber">50</span><span class="br"></span>quos ego Romanis succubuisse tuli.</span><span class="linebreak"></span>
</section><notes></notes></section>