<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">haec quoque terra aliquid debet mihi nomine magni</span><span class="linebreak"></span>
<span class="line indent1"><span class="br"></span><span class="lineNumber">80</span><span class="br"></span>coniugis; huc captas appulit ille boves,</span><span class="linebreak"></span>
<span class="line">hic male defensus flammis et dote paterna</span><span class="linebreak"></span>
<span class="line indent1">Cacus Aventinam sanguine tinxit humum.</span><span class="linebreak"></span>
<span class="line">ad propiora vocor. populum digessit ab annis</span><span class="linebreak"></span>
<span class="line indent1">Romulus, in partes distribuitque duas:</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>haec dare consilium, pugnare paratior illa est;</span><span class="linebreak"></span>
<span class="line indent1">haec aetas bellum suadet, at illa gerit.</span><span class="linebreak"></span>
<span class="line">sic statuit mensesque nota secrevit eadem:</span><span class="linebreak"></span>
<span class="line indent1">Iunius est iuvenum; qui fuit ante, senum.”</span><span class="linebreak"></span>
<span class="line">dixit. et in litem studio certaminis issent,</span><span class="linebreak"></span>
<span class="line indent1"><span class="br"></span><span class="lineNumber">90</span><span class="br"></span>atque ira pietas dissimulata foret:</span><span class="linebreak"></span>
<span class="line">venit Apollinea longas Concordia lauro</span><span class="linebreak"></span>
<span class="line indent1">nexa comas, placidi numen opusque ducis.</span><span class="linebreak"></span>
<span class="line">haec ubi narravit Tatium fortemque Quirinum</span><span class="linebreak"></span>
<span class="line indent1">binaque cum populis regna coisse suis</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>et lare communi soceros generosque receptos,</span><span class="linebreak"></span>
<span class="line indent1">“his nomen iunctis Iunius” inquit “habet.”</span><span class="linebreak"></span>
<span class="line">dicta triplex causa est. at vos ignoscite, divae:</span><span class="linebreak"></span>
<span class="line indent1">res est arbitrio non dirimenda meo.</span><span class="linebreak"></span>
<span class="line">ite pares a me. perierunt iudice formae</span><span class="linebreak"></span>
<span class="line indent1"><span class="br"></span><span class="lineNumber">100</span><span class="br"></span>Pergama: plus laedunt, quam iuvat una, duae.</span><span class="linebreak"></span>
<span class="label"><span class="ac">1. h · k · ivn · n</span></span>
<span class="line">Prima dies tibi, Carna, datur. dea cardinis haec est:</span><span class="linebreak"></span>
<span class="line indent1">numine clausa aperit, claudit aperta suo.</span><span class="linebreak"></span>
</section><notes></notes></section>