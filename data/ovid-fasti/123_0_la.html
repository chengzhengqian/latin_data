<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">ubera plena premam, referat mihi caseus aera,</span><span class="linebreak"></span>
<span class="line indent1"><span class="br"></span><span class="lineNumber">770</span><span class="br"></span>dentque viam liquido vimina rara sero.</span><span class="linebreak"></span>
<span class="line">sitque salax aries, conceptaque semina coniunx</span><span class="linebreak"></span>
<span class="line indent1">reddat, et in stabulo multa sit agna meo.</span><span class="linebreak"></span>
<span class="line">lanaque proveniat nullas laesura puellas,</span><span class="linebreak"></span>
<span class="line indent1">mollis et ad teneras quamlibet apta manus.</span><span class="linebreak"></span>
<span class="line"><span class="br"></span><span class="lineNumber">775</span><span class="br"></span>quae precor eveniant, et nos faciemus ad annum</span><span class="linebreak"></span>
<span class="line indent1">pastorum dominae grandia liba Pali.”</span><span class="linebreak"></span>
<span class="line">his dea placanda est: haec tu conversus ad ortus</span><span class="linebreak"></span>
<span class="line indent1">dic quater et vivo perlue rore manus.</span><span class="linebreak"></span>
<span class="line">tum licet apposita, veluti cratere, camella</span><span class="linebreak"></span>
<span class="line"><span class="br"></span><span class="lineNumber">780</span><span class="br"></span>lac niveum potes purpureamque sapam;</span><span class="linebreak"></span>
<span class="line">moxque per ardentes stipulae crepitantis acervos</span><span class="linebreak"></span>
<span class="line indent1">traicias celeri strenua membra pede.</span><span class="linebreak"></span>
<span class="line">expositus mos est: moris mihi restat origo:</span><span class="linebreak"></span>
<span class="line indent1">turba facit dubium coeptaque nostra tenet.</span><span class="linebreak"></span>
<span class="line"><span class="br"></span><span class="lineNumber">785</span><span class="br"></span>omnia purgat edax ignis vitiumque metallis</span><span class="linebreak"></span>
<span class="line indent1">excoquit: idcirco cum duce purgat ovis.</span><span class="linebreak"></span>
<span class="line">an, quia cunctarum contraria semina rerum</span><span class="linebreak"></span>
<span class="line indent1">sunt duo discordes, ignis et unda, dei,</span><span class="linebreak"></span>
<span class="line">iunxerunt elementa patres aptumque putarunt</span><span class="linebreak"></span>
<span class="line indent1"><span class="br"></span><span class="lineNumber">790</span><span class="br"></span>ignibus et sparsa tangere corpus aqua?</span><span class="linebreak"></span>
<span class="line">an, quod in his vitae causa est, haec perdidit exul,</span><span class="linebreak"></span>
<span class="line indent1">his nova fit coniunx, haec duo magna putant?</span><span class="linebreak"></span>
<span class="line">vix equidem credo: sunt qui Phaëthonta referri</span><span class="linebreak"></span>
<span class="line indent1">credant et nimias Deucalionis aquas.</span><span class="linebreak"></span>
<span class="line"><span class="br"></span><span class="lineNumber">795</span><span class="br"></span>pars quoque, cum saxis pastores saxa feribant,</span><span class="linebreak"></span>
<span class="line indent1">scintillam subito prosiluisse ferunt;</span><span class="linebreak"></span>
<span class="line">prima quidem periit, stipulis excepta secunda est:</span><span class="linebreak"></span>
</section><notes></notes></section>