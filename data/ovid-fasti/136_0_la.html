<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="label"><span class="ac">2. b f <span class="sc">lvdi</span></span></span>
<span class="line">Postera cum roseam pulsis Hyperionis astris</span><span class="linebreak"></span>
<span class="line indent1"><span class="br"></span><span class="lineNumber">160</span><span class="br"></span>in matutinis lampada tollet equis,</span><span class="linebreak"></span>
<span class="line">frigidus Argestes summas mulcebit aristas,</span><span class="linebreak"></span>
<span class="line indent1">candidaque a Calabris vela dabuntur aquis.</span><span class="linebreak"></span>
<span class="line">at simul inducent obscura crepuscula noctem,</span><span class="linebreak"></span>
<span class="line indent1">pars Hyadum toto de grege nulla latet.</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>ora micant Tauri septem radiantia flammis,</span><span class="linebreak"></span>
<span class="line indent1">navita quas Hyadas Graius ab imbre vocat;</span><span class="linebreak"></span>
<span class="line">pars Bacchum nutrisse putat, pars credidit esse</span><span class="linebreak"></span>
<span class="line indent1">Tethyos has neptes Oceanique senis.</span><span class="linebreak"></span>
<span class="line">nondum stabat Atlas umeros oneratus Olympo,</span><span class="linebreak"></span>
<span class="line indent1"><span class="br"></span><span class="lineNumber">170</span><span class="br"></span>cum satus est forma conspiciendus Hyas;</span><span class="linebreak"></span>
<span class="line">hunc stirps Oceani maturis nixibus Aethra</span><span class="linebreak"></span>
<span class="line indent1">edidit et nymphas, sed prior ortus Hyas.</span><span class="linebreak"></span>
<span class="line">dum nova lanugo est, pavidos formidine cervos</span><span class="linebreak"></span>
<span class="line indent1">terret, et est illi praeda benigna lepus.</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>at postquam virtus annis adolevit, in apros</span><span class="linebreak"></span>
<span class="line indent1">audet et hirsutas comminus ire leas,</span><span class="linebreak"></span>
<span class="line">dumque petit latebras fetae catulosque leaenae,</span><span class="linebreak"></span>
<span class="line indent1">ipse fuit Libycae praeda cruenta ferae.</span><span class="linebreak"></span>
<span class="line">mater Hyan et Hyan maestae flevere sorores</span><span class="linebreak"></span>
<span class="line indent1"><span class="br"></span><span class="lineNumber">180</span><span class="br"></span>cervicemque polo suppositurus Atlas,</span><span class="linebreak"></span>
<span class="line">victus uterque parens tamen est pietate sororum:</span><span class="linebreak"></span>
<span class="line indent1">illa dedit caelum, nomina fecit Hyas.</span><span class="linebreak"></span>
</section><notes></notes></section>