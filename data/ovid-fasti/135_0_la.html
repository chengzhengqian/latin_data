<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">destruit, et saxo longa senecta nocet.</span><span class="linebreak"></span>
<span class="line">causa tamen positi fuerat cognominis illis,</span><span class="linebreak"></span>
<span class="line indent1">quod praestant oculis omnia tuta suis.</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>stant quoque pro nobis et praesunt moenibus Urbis</span><span class="linebreak"></span>
<span class="line indent1">et sunt praesentes auxiliumque ferunt.</span><span class="linebreak"></span>
<span class="line">at canis ante pedes saxo fabricatus eodem</span><span class="linebreak"></span>
<span class="line indent1">stabat: quae standi cum Lare causa fuit?</span><span class="linebreak"></span>
<span class="line">servat uterque domum, domino quoque fidus uterque:</span><span class="linebreak"></span>
<span class="line indent1"><span class="br"></span><span class="lineNumber">140</span><span class="br"></span>compita grata deo, compita grata cani.</span><span class="linebreak"></span>
<span class="line">exagitant et Lar et turba Diania fures:</span><span class="linebreak"></span>
<span class="line indent1">pervigilantque Lares pervigilantque canes.</span><span class="linebreak"></span>
<span class="line">bina gemellorum quaerebam signa deorum</span><span class="linebreak"></span>
<span class="line indent1">viribus annosae facta caduca morae:</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>mille Lares Geniumque ducis, qui tradidit illos.</span><span class="linebreak"></span>
<span class="line indent1">Urbs habet, et vici numina trina colunt.</span><span class="linebreak"></span>
<span class="line">quo feror? Augustus mensis mihi carminis huius</span><span class="linebreak"></span>
<span class="line indent1">ius habet: interea Diva canenda Bona est.</span><span class="linebreak"></span>
<span class="line">est moles nativa loco, res nomina fecit:</span><span class="linebreak"></span>
<span class="line indent1"><span class="br"></span><span class="lineNumber">150</span><span class="br"></span>appellant Saxum; pars bona montis ea est.</span><span class="linebreak"></span>
<span class="line">huic Remus institerat frustra, quo tempore fratri</span><span class="linebreak"></span>
<span class="line indent1">prima Palatinae signa dedistis aves.</span><span class="linebreak"></span>
<span class="line">templa Patres illic oculos exosa viriles</span><span class="linebreak"></span>
<span class="line indent1">leniter acclini constituere iugo.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>dedicat haec veteris Clausorum nominis heres,</span><span class="linebreak"></span>
<span class="line indent1">virgineo nullum corpore passa virum:</span><span class="linebreak"></span>
<span class="line">Livia restituit, ne non imitata maritum</span><span class="linebreak"></span>
<span class="line indent1">esset et ex omni parte secuta suum.</span><span class="linebreak"></span>
</section><notes></notes></section>