<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">maestaque funerea corpora veste tegunt.</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>iam steterant acies ferro mortique paratae,</span><span class="linebreak"></span>
<span class="line indent1">iam lituus pugnae signa daturus erat:</span><span class="linebreak"></span>
<span class="line">cum raptae veniunt inter patresque virosque,</span><span class="linebreak"></span>
<span class="line indent1">inque sinu natos, pignora cara, tenent.</span><span class="linebreak"></span>
<span class="line">ut medium campi passis tetigere capillis,</span><span class="linebreak"></span>
<span class="line indent1"><span class="br"></span><span class="lineNumber">220</span><span class="br"></span>in terram posito procubuere genu,</span><span class="linebreak"></span>
<span class="line">et, quasi sentirent, blando clamore nepotes</span><span class="linebreak"></span>
<span class="line indent1">tendebant ad avos bracchia parva suos:</span><span class="linebreak"></span>
<span class="line">qui poterat clamabat avum tum denique visum,</span><span class="linebreak"></span>
<span class="line indent1">et qui vix poterat posse coactus erat.</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>tela viris animique cadunt, gladiisque remotis</span><span class="linebreak"></span>
<span class="line indent1">dant soceri generis accipiuntque manus,</span><span class="linebreak"></span>
<span class="line">laudatasque tenent natas, scutoque nepotem</span><span class="linebreak"></span>
<span class="line indent1">fert avus: hic scuti dulcior usus erat.</span><span class="linebreak"></span>
<span class="line">inde diem, quae prima, meas celebrare Kalendas</span><span class="linebreak"></span>
<span class="line indent1"><span class="br"></span><span class="lineNumber">230</span><span class="br"></span>Oebaliae matres non leve munus habent,</span><span class="linebreak"></span>
<span class="line">aut quia committi strictis mucronibus ausae</span><span class="linebreak"></span>
<span class="line indent1">finierant lacrimis Martia bella suis;</span><span class="linebreak"></span>
<span class="line">vel quod erat de me feliciter Ilia mater,</span><span class="linebreak"></span>
<span class="line indent1">rite colunt matres sacra diemque meum.</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>quid, quod hiems adoperta gelu tunc denique cedit,</span><span class="linebreak"></span>
<span class="line indent1">et pereunt lapsae sole tepente nives,</span><span class="linebreak"></span>
<span class="line">arboribus redeunt detonsae frigore frondes,</span><span class="linebreak"></span>
<span class="line indent1">uvidaque in tenero palmite gemma tumet,</span><span class="linebreak"></span>
<span class="line">quaeque diu latuit, nunc se qua tollat in auras,</span><span class="linebreak"></span>
<span class="line indent1"><span class="br"></span><span class="lineNumber">240</span><span class="br"></span>fertilis occultas invenit herba vias?</span><span class="linebreak"></span>
<span class="line">nunc fecundus ager, pecoris nunc hora creandi,</span><span class="linebreak"></span>
<span class="line indent1">nunc avis in ramo tecta laremque parat:</span><span class="linebreak"></span>
<span class="line">tempora iure colunt Latiae fecunda parentes,</span><span class="linebreak"></span>
</section><notes></notes></section>