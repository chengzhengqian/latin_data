<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line"><span class="br"></span><span class="lineNumber">175</span><span class="br"></span>luna novum decies implerat cornibus orbem:</span><span class="linebreak"></span>
<span class="line indent1">quae fuerat virgo credita, mater erat.</span><span class="linebreak"></span>
<span class="line">laesa furit Iuno, formam mutatque puellae.</span><span class="linebreak"></span>
<span class="line indent1">quid facis? invito est pectore passa Iovem.</span><span class="linebreak"></span>
<span class="line">utque ferae vidit turpes in paelice voltus,</span><span class="linebreak"></span>
<span class="line indent1"><span class="br"></span><span class="lineNumber">180</span><span class="br"></span>“huius in amplexus Iuppiter” inquit “eat!”</span><span class="linebreak"></span>
<span class="line">ursa per incultos errabat squalida montes,</span><span class="linebreak"></span>
<span class="line indent1">quae fuerat summo nuper amata Iovi.</span><span class="linebreak"></span>
<span class="line">iam tria lustra puer furto conceptus agebat,</span><span class="linebreak"></span>
<span class="line indent1">cum mater nato est obvia facto suo.</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>illa quidem, tamquam cognosceret, adstitit amens</span><span class="linebreak"></span>
<span class="line indent1">et gemuit: gemitus verba parentis erant.</span><span class="linebreak"></span>
<span class="line">hanc puer ignarus iaculo fixisset acuto,</span><span class="linebreak"></span>
<span class="line indent1">ni foret in superas raptus uterque domos.</span><span class="linebreak"></span>
<span class="line">signa propinqua micant: prior est, quam dicimus Arcton,</span><span class="linebreak"></span>
<span class="line indent1"><span class="br"></span><span class="lineNumber">190</span><span class="br"></span>Arctophylax formam terga sequentis habet.</span><span class="linebreak"></span>
<span class="line">saevit adhuc canamque rogat Saturnia Tethyn,</span><span class="linebreak"></span>
<span class="line indent1">Maenaliam tactis ne lavet Arcton aquis.</span><span class="linebreak"></span>
<span class="label"><span class="ac">13. d· eid· np</span></span>
<span class="line">Idibus agrestis fumant altaria Fauni</span><span class="linebreak"></span>
<span class="line indent1">hic, ubi discretas insula rumpit aquas.</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>haec fuit illa dies, in qua Veientibus armis</span><span class="linebreak"></span>
<span class="line indent1">ter centum Fabii ter cecidere duo.</span><span class="linebreak"></span>
<span class="line">una domus vires et onus susceperat urbis:</span><span class="linebreak"></span>
<span class="line indent1">sumunt gentiles arma professa manus.</span><span class="linebreak"></span>
<span class="line">egreditur castris miles generosus ab isdem,</span><span class="linebreak"></span>
<span class="line indent1"><span class="br"></span><span class="lineNumber">200</span><span class="br"></span>e quis dux fieri quilibet aptus erat.</span><span class="linebreak"></span>
</section><notes></notes></section>