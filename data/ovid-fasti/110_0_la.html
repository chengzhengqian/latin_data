<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">Exigit ipse locus, raptus ut virginis edam:</span><span class="linebreak"></span>
<span class="line indent1">plura recognosces, pauca docendus eris.</span><span class="linebreak"></span>
<span class="line">terra tribus scopulis vastum procurrit in aequor</span><span class="linebreak"></span>
<span class="line indent1"><span class="br"></span><span class="lineNumber">420</span><span class="br"></span>Trinacris, a positu nomen adepta loci,</span><span class="linebreak"></span>
<span class="line">grata domus Cereri. multas ea possidet urbes,</span><span class="linebreak"></span>
<span class="line indent1">in quibus est culto fertilis Henna solo.</span><span class="linebreak"></span>
<span class="line">frigida caelestum matres Arethusa vocarat:</span><span class="linebreak"></span>
<span class="line indent1">venerat ad sacras et dea flava dapes.</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>filia, consuetis ut erat comitata puellis,</span><span class="linebreak"></span>
<span class="line indent1">errabat nudo per sua prata pede.</span><span class="linebreak"></span>
<span class="line">valle sub umbrosa locus est aspergine multa</span><span class="linebreak"></span>
<span class="line indent1">uvidus ex alto desilientis aquae.</span><span class="linebreak"></span>
<span class="line">tot fuerant illic, quot habet natura, colores,</span><span class="linebreak"></span>
<span class="line indent1"><span class="br"></span><span class="lineNumber">430</span><span class="br"></span>pictaque dissimili flore nitebat humus.</span><span class="linebreak"></span>
<span class="line">quam simul aspexit, “comites, accedite” dixit</span><span class="linebreak"></span>
<span class="line indent1">“et mecum plenos flore referte sinus.”</span><span class="linebreak"></span>
<span class="line">praeda puellares animos prolectat inanis,</span><span class="linebreak"></span>
<span class="line indent1">et non sentitur sedulitate labor.</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>haec implet lento calathos e vimine nexos,</span><span class="linebreak"></span>
<span class="line indent1">haec gremium, laxos degravat illa sinus:</span><span class="linebreak"></span>
<span class="line">illa legit calthas, huic sunt violaria curae,</span><span class="linebreak"></span>
<span class="line indent1">illa papavereas subsecat ungue comas:</span><span class="linebreak"></span>
<span class="line">has, hyacinthe, tenes; illas, amarante, moraris:</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>pars thyma, pars rhoean et meliloton amat.</span><span class="linebreak"></span>
<span class="line">plurima lecta rosa est, sunt et sine nomine flores;</span><span class="linebreak"></span>
<span class="line indent1">ipsa crocos tenues liliaque alba legit.</span><span class="linebreak"></span>
<span class="line">carpendi studio paulatim longius itur,</span><span class="linebreak"></span>
<span class="line indent1">et dominam casu nulla secuta comes.</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>hanc videt et visam patruus velociter aufert</span><span class="linebreak"></span>
</section><notes></notes></section>