<section class="div1 language" lang="la"><header><hgroup><h1>Ovid</h1></hgroup></header><section class="div2">
</section>
<section class="div2">
<h2><span class="ac">Liber Secundus</span></h2>
<span class="line">Ianus habet finem. cum carmine crescit et annus:</span><span class="linebreak"></span>
<span class="line indent1">alter ut hic mensis, sic liber alter eat.</span><span class="linebreak"></span>
<span class="line">nunc primum velis, elegi, maioribus itis:</span><span class="linebreak"></span>
<span class="line indent1">exiguum, memini, nuper eratis opus.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>ipse ego vos habui faciles in amore ministros,</span><span class="linebreak"></span>
<span class="line indent1">cum lusit numeris prima iuventa suis.</span><span class="linebreak"></span>
<span class="line">idem sacra cano signataque tempora fastis:</span><span class="linebreak"></span>
<span class="line indent1">ecquis ad haec illinc crederet esse viam?</span><span class="linebreak"></span>
<span class="line">haec mea milita est: ferimus quae possumus arma,</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>dextraque non omni munere nostra vacat.</span><span class="linebreak"></span>
<span class="line">si mihi non valido torquentur pila lacerto,</span><span class="linebreak"></span>
<span class="line indent1">nec bellatoris terga premuntur equi,</span><span class="linebreak"></span>
<span class="line">nec galea tegimur nec acuto cingimur ense,</span><span class="linebreak"></span>
<span class="line indent1">(his habilis telis quilibet esse potest),</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>at tua prosequimur studioso pectore, Caesar,</span><span class="linebreak"></span>
<span class="line indent1">nomina, per titulos ingredimurque tuos.</span><span class="linebreak"></span>
<span class="line">ergo ades et placido paulum mea munera voltu</span><span class="linebreak"></span>
<span class="line indent1">respice, pacando si quid ab hoste vacas.</span><span class="linebreak"></span>
<span class="line">februa Romani dixere piamina patres:</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>nunc quoque dant verbo plurima signa fidem.</span><span class="linebreak"></span>
<span class="line">pontifices ab rege petunt et flamine lanas,</span><span class="linebreak"></span>
<span class="line indent1">quis veterum lingua februa nomen erat,</span><span class="linebreak"></span>
</section><notes></notes></section>