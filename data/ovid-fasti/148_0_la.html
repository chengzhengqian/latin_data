<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">mox etiam lemures animas dixere silentum:</span><span class="linebreak"></span>
<span class="line indent1">hic sensus verbi, vis ea vocis erat.</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>fana tamen veteres illis clausere diebus,</span><span class="linebreak"></span>
<span class="line indent1">ut nunc ferali tempore operta vides.</span><span class="linebreak"></span>
<span class="line">nec viduae taedis eadem nec virginis apta</span><span class="linebreak"></span>
<span class="line indent1">tempora: quae nupsit, non diuturna fuit.</span><span class="linebreak"></span>
<span class="line">hac quoque de causa, si te proverbia tangunt,</span><span class="linebreak"></span>
<span class="line indent1"><span class="br"></span><span class="lineNumber">490</span><span class="br"></span>mense malas Maio nubere volgus ait.</span><span class="linebreak"></span>
<span class="line">sed tamen haec tria sunt sub eodem tempore festa</span><span class="linebreak"></span>
<span class="line indent1">inter se nulla continuata die.</span><span class="linebreak"></span>
<span class="label"><span class="italic">10. b c</span><span class="linebreak"></span>
11. c · lem(vria) · n</span>
<span class="line">Quorum si mediis Boeotum Oriona quaeres,</span><span class="linebreak"></span>
<span class="line indent1">falsus eris. signi causa canenda mihi.</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>Iuppiter et lato qui regnat in aequore frater</span><span class="linebreak"></span>
<span class="line indent1">carpebant socias Mercuriusque vias.</span><span class="linebreak"></span>
<span class="line">tempus erat, quo versa iugo referuntur aratra,</span><span class="linebreak"></span>
<span class="line indent1">et pronus saturae lac bibit agnus ovis.</span><span class="linebreak"></span>
<span class="line">forte senex Hyrieus, angusti cultor agelli,</span><span class="linebreak"></span>
<span class="line indent1"><span class="br"></span><span class="lineNumber">500</span><span class="br"></span>hos videt, exiguam stabat ut ante casam;</span><span class="linebreak"></span>
<span class="line">atque ita “longa via est, nec tempora longa supersunt,”</span><span class="linebreak"></span>
<span class="line indent1">dixit “et hospitibus ianua nostra patet.”</span><span class="linebreak"></span>
<span class="line">addidit et voltum verbis iterumque rogavit:</span><span class="linebreak"></span>
<span class="line indent1">parent promissis dissimulantque deos.</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>tecta senis subeunt nigro deformia fumo;</span><span class="linebreak"></span>
<span class="line indent1">ignis in hesterno stipite parvus erat.</span><span class="linebreak"></span>
<span class="line">ipse genu nixus flammas exsuscitat aura</span><span class="linebreak"></span>
<span class="line indent1">et promit quassas comminuitque faces.</span><span class="linebreak"></span>
<span class="line">stant calices; minor inde fabas, holus alter habebat,</span><span class="linebreak"></span>
</section><notes></notes></section>