<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">somnus abit, iacet ipsa gravis: iam scilicet intra</span><span class="linebreak"></span>
<span class="line indent1">viscera Romanae conditor urbis erat.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>languida consurgit nec scit, cur languida surgat,</span><span class="linebreak"></span>
<span class="line indent1">et peragit tales arbore nixa sonos:</span><span class="linebreak"></span>
<span class="line">“utile sit faustumque, precor, quod imagine somni</span><span class="linebreak"></span>
<span class="line indent1">vidimus. an somno clarius illud erat?</span><span class="linebreak"></span>
<span class="line">ignibus Iliacis aderam, cum lapsa capillis</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>decidit ante sacros lanea vitta focos.</span><span class="linebreak"></span>
<span class="line">inde duae pariter, visu mirabile, palmae</span><span class="linebreak"></span>
<span class="line indent1">surgunt: ex illis altera maior erat,</span><span class="linebreak"></span>
<span class="line">et gravibus ramis totum protexerat orbem</span><span class="linebreak"></span>
<span class="line indent1">contigeratque sua sidera summa coma.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>ecce meus ferrum patruus molitur in illas:</span><span class="linebreak"></span>
<span class="line indent1">terreor admonitu, corque timore micat.</span><span class="linebreak"></span>
<span class="line">Martia, picus, avis gemino pro stipite pugnant</span><span class="linebreak"></span>
<span class="line indent1">et lupa: tuta per hos utraque palma fuit.”</span><span class="linebreak"></span>
<span class="line">dixerat et plenam non firmis viribus urnam</span><span class="linebreak"></span>
<span class="line indent1"><span class="br"></span><span class="lineNumber">40</span><span class="br"></span>sustulit; implerat, dum sua visa refert.</span><span class="linebreak"></span>
<span class="line">interea crescente Remo, crescente Quirino,</span><span class="linebreak"></span>
<span class="line indent1">caelesti tumidus pondere venter erat.</span><span class="linebreak"></span>
<span class="line">quo minus emeritis exiret cursibus annus,</span><span class="linebreak"></span>
<span class="line indent1">restabant nitido iam duo signa deo:</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>Silvia fit mater. Vestae simulacra feruntur</span><span class="linebreak"></span>
<span class="line indent1">virgineas oculis opposuisse manus:</span><span class="linebreak"></span>
<span class="line">ara deae certe tremuit pariente ministra,</span><span class="linebreak"></span>
<span class="line indent1">et subiit cineres territa flamma suos.</span><span class="linebreak"></span>
<span class="line">hoc ubi cognovit contemptor Amulius aequi</span><span class="linebreak"></span>
<span class="line indent1"><span class="br"></span><span class="lineNumber">50</span><span class="br"></span>(nam raptas fratri victor habebat opes),</span><span class="linebreak"></span>
<span class="line">amne iubet mergi geminos. scelus unda refugit;</span><span class="linebreak"></span>
</section><notes></notes></section>