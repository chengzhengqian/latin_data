<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1"><span class="br"></span><span class="lineNumber">640</span><span class="br"></span>pascebat sparsas utraque ripa boves,</span><span class="linebreak"></span>
<span class="line">et quem nunc gentes Tiberim noruntque timentque,</span><span class="linebreak"></span>
<span class="line indent1">tunc etiam pecori despiciendus eram.</span><span class="linebreak"></span>
<span class="line">Arcadis Euandri nomen tibi saepe refertur:</span><span class="linebreak"></span>
<span class="line indent1">ille meas remis advena torsit aquas.</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>venit et Alcides, turba comitatus Achiva</span><span class="linebreak"></span>
<span class="line indent1">(Albula si memini, tunc mihi nomen erat):</span><span class="linebreak"></span>
<span class="line">excipit hospitio iuvenem Pallantius heros,</span><span class="linebreak"></span>
<span class="line indent1">et tandem Caco debita poena venit.</span><span class="linebreak"></span>
<span class="line">victor abit, secumque boves, Erytheïda praedam,</span><span class="linebreak"></span>
<span class="line indent1"><span class="br"></span><span class="lineNumber">650</span><span class="br"></span>abstrahit. at comites longius ire negant.</span><span class="linebreak"></span>
<span class="line">magnaque pars horum desertis venerat Argis:</span><span class="linebreak"></span>
<span class="line indent1">montibus his ponunt spemque laremque suum.</span><span class="linebreak"></span>
<span class="line">saepe tamen patriae dulci tanguntur amore,</span><span class="linebreak"></span>
<span class="line indent1">atque aliquis moriens hoc breve mandat opus:</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>‘mittite me in Tiberim, Tiberinis vectus ut undis</span><span class="linebreak"></span>
<span class="line indent1">litus ad Inachium pulvis inanis eam.’</span><span class="linebreak"></span>
<span class="line">displicet heredi mandati cura sepulcri:</span><span class="linebreak"></span>
<span class="line indent1">mortuus Ausonia conditur hospes humo,</span><span class="linebreak"></span>
<span class="line">scirpea pro domino Tiberi iactatur imago,</span><span class="linebreak"></span>
<span class="line indent1"><span class="br"></span><span class="lineNumber">660</span><span class="br"></span>ut repetat Graias per freta longa domos.”</span><span class="linebreak"></span>
<span class="line">hactenus, et subiit vivo rorantia saxo</span><span class="linebreak"></span>
<span class="line indent1">antra: leves cursum sustinuistis aquae.</span><span class="linebreak"></span>
<span class="label"><span class="ac">15. g · eid · np</span></span>
<span class="line">Clare nepos Atlantis, ades, quem montibus olim</span><span class="linebreak"></span>
<span class="line indent1">edidit Arcadiis Pleïas una Iovi,</span><span class="linebreak"></span>
</section><notes></notes></section>