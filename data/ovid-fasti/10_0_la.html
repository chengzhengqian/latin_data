<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">“cum tot sint iani, cur stas sacratus in uno,</span><span class="linebreak"></span>
<span class="line indent1">hic ubi iuncta foris templa duobus habes?”</span><span class="linebreak"></span>
<span class="line">ille manu mulcens propexam ad pectora barbam</span><span class="linebreak"></span>
<span class="line indent1"><span class="br"></span><span class="lineNumber">260</span><span class="br"></span>protinus Oebalii rettulit arma Tati,</span><span class="linebreak"></span>
<span class="line">utque levis custos armillis capta Sabinos</span><span class="linebreak"></span>
<span class="line indent1">ad summae tacitos duxerit arcis iter.</span><span class="linebreak"></span>
<span class="line">“inde, velut nunc est, per quem descenditis,” inquit</span><span class="linebreak"></span>
<span class="line indent1">“arduus in valles et fora clivus erat.</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>et iam contigerant portam, Saturnia cuius</span><span class="linebreak"></span>
<span class="line indent1">dempserat oppositas invidiosa seras.</span><span class="linebreak"></span>
<span class="line">cum tanto veritus committere numine pugnam</span><span class="linebreak"></span>
<span class="line indent1">ipse meae movi callidus artis opus,</span><span class="linebreak"></span>
<span class="line">oraque, qua pollens ope sum, fontana reclusi</span><span class="linebreak"></span>
<span class="line indent1"><span class="br"></span><span class="lineNumber">270</span><span class="br"></span>sumque repentinas eiaculatus aquas;</span><span class="linebreak"></span>
<span class="line">ante tamen madidis subieci sulpura venis,</span><span class="linebreak"></span>
<span class="line indent1">clauderet ut Tatio fervidus umor iter.</span><span class="linebreak"></span>
<span class="line">cuius ut utilitas pulsis percepta Sabinis,</span><span class="linebreak"></span>
<span class="line indent1">quae fuerat, tuto reddita forma loco est.</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>ara mihi posita est parvo coniuncta sacello:</span><span class="linebreak"></span>
<span class="line indent1">haec adolet flammis cum strue farra suis.”</span><span class="linebreak"></span>
<span class="line">“at cur pace lates motisque recluderis armis?”</span><span class="linebreak"></span>
<span class="line indent1">nec mora, quaesiti reddita causa mihi est:</span><span class="linebreak"></span>
<span class="line">“ut populo reditus pateant ad bella profecto,</span><span class="linebreak"></span>
<span class="line indent1"><span class="br"></span><span class="lineNumber">280</span><span class="br"></span>tota patet dempta ianua nostra sera.</span><span class="linebreak"></span>
<span class="line">pace fores obdo, ne qua discedere possit;</span><span class="linebreak"></span>
<span class="line indent1">Caesareoque diu numine clausus ero.”</span><span class="linebreak"></span>
<span class="line">dixit et attollens oculos diversa videntes</span><span class="linebreak"></span>
<span class="line indent1">aspexit toto quicquid in orbe fuit.</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>pax erat et, vestri, Germanice, causa triumphi,</span><span class="linebreak"></span>
</section><notes></notes></section>