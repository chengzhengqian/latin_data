<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">hic quoque lucus erat iuncis et harundine densus</span><span class="linebreak"></span>
<span class="line indent1">et pede velato non adeunda palus.</span><span class="linebreak"></span>
<span class="line">stagna recesserunt et aquas sua ripa coercet,</span><span class="linebreak"></span>
<span class="line indent1">siccaque nunc tellus: mos tamen ille manet.”</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>reddiderat causam. “valeas, anus optima!” dixi</span><span class="linebreak"></span>
<span class="line indent1">“quod superest aevi, molle sit omne, tui.”</span><span class="linebreak"></span>
<span class="line">Cetera iam pridem didici puerilibus annis,</span><span class="linebreak"></span>
<span class="line indent1">non tamen idcirco praetereunda mihi.</span><span class="linebreak"></span>
<span class="line">moenia Dardanides nuper nova fecerat Ilus</span><span class="linebreak"></span>
<span class="line indent1"><span class="br"></span><span class="lineNumber">420</span><span class="br"></span>(Ilus adhuc Asiae dives habebat opes):</span><span class="linebreak"></span>
<span class="line">creditur armiferae signum caeleste Minervae</span><span class="linebreak"></span>
<span class="line indent1">urbis in Iliacae desiluisse iuga.</span><span class="linebreak"></span>
<span class="line">cura videre fuit, vidi templumque locumque:</span><span class="linebreak"></span>
<span class="line indent1">hoc superest illic, Pallada Roma tenet.</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>consulitur Smintheus, lucoque obscurus opaco</span><span class="linebreak"></span>
<span class="line indent1">hos non mentito reddidit ore sonos:</span><span class="linebreak"></span>
<span class="line">“aetheriam servate deam, servabitis urbem:</span><span class="linebreak"></span>
<span class="line indent1">imperium secum transferet illa loci.”</span><span class="linebreak"></span>
<span class="line">servat et inclusam summa tenet Ilus in arce,</span><span class="linebreak"></span>
<span class="line indent1"><span class="br"></span><span class="lineNumber">430</span><span class="br"></span>curaque ad heredem Laomedonta redit.</span><span class="linebreak"></span>
<span class="line">sub Priamo servata parum: sic ipsa volebat,</span><span class="linebreak"></span>
<span class="line indent1">ex quo iudicio forma revicta sua est.</span><span class="linebreak"></span>
<span class="line">seu genus Adrasti, seu furtis aptus Ulixes,</span><span class="linebreak"></span>
<span class="line indent1">seu fuit Aeneas, eripuisse ferunt;</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>auctor in incerto, res est Romana: tuetur</span><span class="linebreak"></span>
</section><notes></notes></section>