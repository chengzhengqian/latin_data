<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line"><span class="br"></span><span class="lineNumber">365</span><span class="br"></span>caerula quem genetrix aegre solata dolentem</span><span class="linebreak"></span>
<span class="line indent1">addidit haec dictis ultima verba suis:</span><span class="linebreak"></span>
<span class="line">“siste, puer, lacrimas! Proteus tua damna levabit,</span><span class="linebreak"></span>
<span class="line indent1">quoque modo repares quae periere, dabit.</span><span class="linebreak"></span>
<span class="line">decipiat ne te versis tamen ille figuris,</span><span class="linebreak"></span>
<span class="line indent1"><span class="br"></span><span class="lineNumber">370</span><span class="br"></span>impediant geminas vincula firma manus.”</span><span class="linebreak"></span>
<span class="line">pervenit ad vatem iuvenis resolutaque somno</span><span class="linebreak"></span>
<span class="line indent1">alligat aequorei bracchia capta senis.</span><span class="linebreak"></span>
<span class="line">ille sua faciem transformis adulterat arte:</span><span class="linebreak"></span>
<span class="line indent1">mox domitus vinclis in sua membra redit,</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>oraque caerulea tollens rorantia barba,</span><span class="linebreak"></span>
<span class="line indent1">“qua” dixit “repares arte, requiris, apes?</span><span class="linebreak"></span>
<span class="line">obrue mactati corpus tellure iuvenci:</span><span class="linebreak"></span>
<span class="line indent1">quod petis a nobis, obrutus ille dabit.”</span><span class="linebreak"></span>
<span class="line">iussa facit pastor: fervent examina putri</span><span class="linebreak"></span>
<span class="line indent1"><span class="br"></span><span class="lineNumber">380</span><span class="br"></span>de bove: mille animas una necata dedit.</span><span class="linebreak"></span>
<span class="line">poscit ovem fatum: verbenas improba carpsit,</span><span class="linebreak"></span>
<span class="line indent1">quas pia dis ruris ferre solebat anus.</span><span class="linebreak"></span>
<span class="line">quid tuti superest, animam cum ponat in aris</span><span class="linebreak"></span>
<span class="line indent1">lanigerumque pecus ruricolaeque boves?</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>placat equo Persis radiis Hyperiona cinctum,</span><span class="linebreak"></span>
<span class="line indent1">ne detur celeri victima tarda deo.</span><span class="linebreak"></span>
<span class="line">quod semel est geminae pro virgine caesa Dianae,</span><span class="linebreak"></span>
<span class="line indent1">nunc quoque pro nulla virgine cerva cadit.</span><span class="linebreak"></span>
<span class="line">exta canum vidi Triviae libare Sapaeos,</span><span class="linebreak"></span>
<span class="line indent1"><span class="br"></span><span class="lineNumber">390</span><span class="br"></span>et quicumque tuas accolit, Haeme, nives.</span><span class="linebreak"></span>
<span class="line">caeditur et rigido custodi ruris asellus;</span><span class="linebreak"></span>
<span class="line indent1">causa pudenda quidem, sed tamen apta deo.</span><span class="linebreak"></span>
<span class="line">festa corymbiferi celebrabas, Graecia, Bacchi,</span><span class="linebreak"></span>
</section><notes></notes></section>