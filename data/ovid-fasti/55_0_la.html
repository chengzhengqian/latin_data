<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">et patitur longas obsidione moras.</span><span class="linebreak"></span>
<span class="line">dum vacat et metuunt hostes committere pugnam,</span><span class="linebreak"></span>
<span class="line indent1">luditur in castris; otia miles agit.</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>Tarquinius iuvenis socios dapibusque meroque</span><span class="linebreak"></span>
<span class="line indent1">accipit; ex illis rege creatus ait:</span><span class="linebreak"></span>
<span class="line">“dum nos sollicitos pigro tenet Ardea bello</span><span class="linebreak"></span>
<span class="line indent1">nec sinit ad patrios arma referre deos,</span><span class="linebreak"></span>
<span class="line">ecquid in officio torus est socialis? et ecquid</span><span class="linebreak"></span>
<span class="line indent1"><span class="br"></span><span class="lineNumber">730</span><span class="br"></span>coniugibus nostris mutua cura sumus?”</span><span class="linebreak"></span>
<span class="line">quisque suam laudat: studiis certamina crescunt,</span><span class="linebreak"></span>
<span class="line indent1">et fervet multo linguaque corque mero.</span><span class="linebreak"></span>
<span class="line">surgit, cui dederat clarum Collatia nomen:</span><span class="linebreak"></span>
<span class="line indent1">“non opus est verbis, credite rebus!” ait.</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>“nox superest: tollamur equis Urbemque petamus!”</span><span class="linebreak"></span>
<span class="line indent1">dicta placent, frenis impediuntur equi,</span><span class="linebreak"></span>
<span class="line">pertulerant dominos. regalia protinus illi</span><span class="linebreak"></span>
<span class="line indent1">tecta petunt: custos in fore nullus erat.</span><span class="linebreak"></span>
<span class="line">ecce nurus regis fusis per colla coronis</span><span class="linebreak"></span>
<span class="line indent1"><span class="br"></span><span class="lineNumber">740</span><span class="br"></span>inveniunt posito pervigilare mero.</span><span class="linebreak"></span>
<span class="line">inde cito passu petitur Lucretia, cuius</span><span class="linebreak"></span>
<span class="line indent1">ante torum calathi lanaque mollis erat.</span><span class="linebreak"></span>
<span class="line">lumen ad exiguum famulae data pensa trahebant,</span><span class="linebreak"></span>
<span class="line indent1">inter quas tenui sic ait illa sono:</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>“mittenda est domino (nunc, nunc properate,</span><span class="linebreak"></span>
<span class="line indent2">puellae!)</span><span class="linebreak"></span>
<span class="line indent1">quam primum nostra facta lacerna manu.</span><span class="linebreak"></span>
<span class="line">quid tamen auditis? nam plura audire potestis:</span><span class="linebreak"></span>
<span class="line indent1">quantum de bello dicitur esse super?</span><span class="linebreak"></span>
<span class="line">postmodo victa cades: melioribus, Ardea, restas,</span><span class="linebreak"></span>
<span class="line indent1"><span class="br"></span><span class="lineNumber">750</span><span class="br"></span>improba, quae nostros cogis abesse viros.</span><span class="linebreak"></span>
<span class="line">sint tantum reduces! sed enim temerarius ille</span><span class="linebreak"></span>
</section><notes></notes></section>