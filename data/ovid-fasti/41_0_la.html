<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">et felix prima sorte futurus erat.</span><span class="linebreak"></span>
<span class="line">ut tetigit fulvi saetis hirsuta leonis</span><span class="linebreak"></span>
<span class="line indent1"><span class="br"></span><span class="lineNumber">340</span><span class="br"></span>vellera, pertimuit sustinuitque manum,</span><span class="linebreak"></span>
<span class="line">attonitusque metu rediit, ut saepe viator</span><span class="linebreak"></span>
<span class="line indent1">turbatus viso rettulit angue pedem.</span><span class="linebreak"></span>
<span class="line">inde tori, qui iunctus erat, velamina tangit</span><span class="linebreak"></span>
<span class="line indent1">mollia, mendaci decipiturque nota.</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>ascendit spondaque sibi propiore recumbit,</span><span class="linebreak"></span>
<span class="line indent1">et tumidum cornu durius inguen erat.</span><span class="linebreak"></span>
<span class="line">interea tunicas ora subducit ab ima:</span><span class="linebreak"></span>
<span class="line indent1">horrebant densis aspera crura pilis.</span><span class="linebreak"></span>
<span class="line">cetera temptantem subito Tirynthius heros</span><span class="linebreak"></span>
<span class="line indent1"><span class="br"></span><span class="lineNumber">350</span><span class="br"></span>reppulit: e summo decidit ille toro.</span><span class="linebreak"></span>
<span class="line">fit sonus, inclamat comites et lumina poscit</span><span class="linebreak"></span>
<span class="line indent1">Maeonis: inlatis ignibus acta patent.</span><span class="linebreak"></span>
<span class="line">ille gemit lecto graviter deiectus ab alto,</span><span class="linebreak"></span>
<span class="line indent1">membraque de dura vix sua tollit humo.</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>ridet et Alcides et qui videre iacentem,</span><span class="linebreak"></span>
<span class="line indent1">ridet amatorem Lyda puella suum.</span><span class="linebreak"></span>
<span class="line">veste deus lusus fallentes lumina vestes</span><span class="linebreak"></span>
<span class="line indent1">non amat et nudos ad sua sacra vocat.</span><span class="linebreak"></span>
<span class="line">adde peregrinis causas, mea Musa, Latinas,</span><span class="linebreak"></span>
<span class="line indent1"><span class="br"></span><span class="lineNumber">360</span><span class="br"></span>inque suo noster pulvere currat equus.</span><span class="linebreak"></span>
<span class="line">cornipedi Fauno caesa de more capella</span><span class="linebreak"></span>
<span class="line indent1">venit ad exiguas turba vocata dapes.</span><span class="linebreak"></span>
<span class="line">dumque sacerdotes veribus transuta salignis</span><span class="linebreak"></span>
<span class="line indent1">exta parant, medias sole tenente vias,</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>Romulus et frater pastoralisque iuventus</span><span class="linebreak"></span>
<span class="line indent1">solibus et campo corpora nuda dabant;</span><span class="linebreak"></span>
<span class="line">vectibus et iaculis et misso pondere saxi</span><span class="linebreak"></span>
<span class="line indent1">bracchia per lusus experienda dabant:</span><span class="linebreak"></span>
<span class="line">pastor ab excelso “per devia rura iuvencos,</span><span class="linebreak"></span>
<span class="line indent1"><span class="br"></span><span class="lineNumber">370</span><span class="br"></span>Romule, praedones, et Reme,” dixit “agunt.”</span><span class="linebreak"></span>
</section><notes></notes></section>