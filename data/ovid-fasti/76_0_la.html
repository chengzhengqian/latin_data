<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="label"><span class="ac">7. b · non · f</span></span>
<span class="line">Una nota est Marti Nonis, sacrata quod illis</span><span class="linebreak"></span>
<span class="line indent1"><span class="br"></span><span class="lineNumber">430</span><span class="br"></span>templa putant lucos Veiovis ante duos.</span><span class="linebreak"></span>
<span class="line">Romulus ut saxo lucum circumdedit alto,</span><span class="linebreak"></span>
<span class="line indent1">“quilibet huc” inquit “confuge, tutus eris.”</span><span class="linebreak"></span>
<span class="line">O quam de tenui Romanus origine crevit!</span><span class="linebreak"></span>
<span class="line indent1">turba vetus quam non invidiosa fuit!</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>ne tamen ignaro novitas tibi nominis obstet,</span><span class="linebreak"></span>
<span class="line indent1">disce, quis iste deus, curque vocetur ita.</span><span class="linebreak"></span>
<span class="line">Iuppiter est iuvenis: iuvenalis aspice voltus;</span><span class="linebreak"></span>
<span class="line indent1">aspice deinde manum, fulmina nulla tenet.</span><span class="linebreak"></span>
<span class="line">fulmina post ausos caelum adfectare Gigantas</span><span class="linebreak"></span>
<span class="line indent1"><span class="br"></span><span class="lineNumber">440</span><span class="br"></span>sumpta Iovi; primo tempore inermis erat.</span><span class="linebreak"></span>
<span class="line">ignibus Ossa novis et Pelion altius Ossa</span><span class="linebreak"></span>
<span class="line indent1">arsit et in solida fixus Olympus humo.</span><span class="linebreak"></span>
<span class="line">stat quoque capra simul: nymphae pavisse feruntur</span><span class="linebreak"></span>
<span class="line indent1">Cretides; infanti lac dedit illa Iovi.</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>nunc vocor ad nomen. vegrandia farra coloni</span><span class="linebreak"></span>
<span class="line indent1">quae male creverunt, vescaque parva vocant.</span><span class="linebreak"></span>
<span class="line">vis ea si verbi est, cur non ego Veiovis aedem</span><span class="linebreak"></span>
<span class="line indent1">aedem non magni suspicer esse Iovis?</span><span class="linebreak"></span>
<span class="line">iamque, ubi caeruleum variabunt sidera caelum,</span><span class="linebreak"></span>
<span class="line indent1"><span class="br"></span><span class="lineNumber">450</span><span class="br"></span>suspice: Gorgonei colla videbis equi.</span><span class="linebreak"></span>
<span class="line">creditur hic caesae gravida cervice Medusae</span><span class="linebreak"></span>
<span class="line indent1">sanguine respersis prosiluisse iubis.</span><span class="linebreak"></span>
</section><notes></notes></section>