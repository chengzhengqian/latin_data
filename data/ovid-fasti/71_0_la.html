<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line"><span class="br"></span><span class="lineNumber">295</span><span class="br"></span>lucus Aventino suberat niger ilicis umbra,</span><span class="linebreak"></span>
<span class="line indent1">quo posses viso dicere “numen inest.”</span><span class="linebreak"></span>
<span class="line">in medio gramen, muscoque adoperta virenti</span><span class="linebreak"></span>
<span class="line indent1">manabat saxo vena perennis aquae:</span><span class="linebreak"></span>
<span class="line">inde fere soli Faunus Picusque bibebant.</span><span class="linebreak"></span>
<span class="line indent1"><span class="br"></span><span class="lineNumber">300</span><span class="br"></span>huc venit et fonti rex Numa mactat ovem,</span><span class="linebreak"></span>
<span class="line">plenaque odorati disponit pocula Bacchi,</span><span class="linebreak"></span>
<span class="line indent1">cumque suis antro conditus ipse latet.</span><span class="linebreak"></span>
<span class="line">ad solitos veniunt silvestria numina fontes</span><span class="linebreak"></span>
<span class="line indent1">et relevant multo pectora sicca mero.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>vina quies sequitur; gelido Numa prodit ab antro</span><span class="linebreak"></span>
<span class="line indent1">vinclaque sopitas addit in arta manus.</span><span class="linebreak"></span>
<span class="line">somnus ut abscessit, pugnando vincula temptant</span><span class="linebreak"></span>
<span class="line indent1">rumpere: pugnantes fortius illa tenent.</span><span class="linebreak"></span>
<span class="line">tum Numa: “di nemorum, factis ignoscite nostris,</span><span class="linebreak"></span>
<span class="line indent1"><span class="br"></span><span class="lineNumber">310</span><span class="br"></span>si scelus ingenio scitis abesse meo;</span><span class="linebreak"></span>
<span class="line">quoque modo possit fulmen, monstrate, piari.”</span><span class="linebreak"></span>
<span class="line indent1">sic Numa; sic quatiens cornua Faunus ait:</span><span class="linebreak"></span>
<span class="line">“magna petis nec quae monitu tibi discere nostro</span><span class="linebreak"></span>
<span class="line indent1">fas sit: habent fines numina nostra suos.</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>di sumus agrestes et qui dominemur in altis</span><span class="linebreak"></span>
<span class="line indent1">montibus: arbitrium est in sua tela Iovi.</span><span class="linebreak"></span>
<span class="line">hunc tu non poteris per te deducere caelo,</span><span class="linebreak"></span>
<span class="line indent1">at poteris nostra forsitan usus ope.”</span><span class="linebreak"></span>
<span class="line">dixerat haec Faunus; par est sententia Pici:</span><span class="linebreak"></span>
<span class="line indent1"><span class="br"></span><span class="lineNumber">320</span><span class="br"></span>“deme tamen nobis vincula,” Picus ait:</span><span class="linebreak"></span>
<span class="line">“Iuppiter huc veniet, valida perductus ab arte.</span><span class="linebreak"></span>
<span class="line indent1">nubila promissi Styx mihi testis erit.”</span><span class="linebreak"></span>
<span class="line">emissi laqueis quid agant, quae carmina dicant,</span><span class="linebreak"></span>
<span class="line indent1">quaque trahant superis sedibus arte Iovem,</span><span class="linebreak"></span>
</section><notes></notes></section>