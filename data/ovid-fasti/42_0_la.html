<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">longum erat armari: diversis exit uterque</span><span class="linebreak"></span>
<span class="line indent1">partibus; occursu praeda recepta Remi.</span><span class="linebreak"></span>
<span class="line">ut rediit, veribus stridentia detrahit exta</span><span class="linebreak"></span>
<span class="line indent1">atque ait “haec certe non nisi victor edet.”</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>dicta facit Fabiique simul. venit inritus illuc</span><span class="linebreak"></span>
<span class="line indent1">Romulus et mensas ossaque nuda videt;</span><span class="linebreak"></span>
<span class="line">risit et indoluit Fabios potuisse Remumque</span><span class="linebreak"></span>
<span class="line indent1">vincere, Quintilios non potuisse suos.</span><span class="linebreak"></span>
<span class="line">fama manet facti: posito velamine currunt,</span><span class="linebreak"></span>
<span class="line indent1"><span class="br"></span><span class="lineNumber">380</span><span class="br"></span>et memorem famam, quod bene cessit, habet.</span><span class="linebreak"></span>
<span class="line">forsitan et quaeras, cur sit locus ille Lupercal,</span><span class="linebreak"></span>
<span class="line indent1">quaeve diem tali nomine causa notet.</span><span class="linebreak"></span>
<span class="line">Silvia Vestalis caelestia semina partu</span><span class="linebreak"></span>
<span class="line indent1">ediderat patruo regna tenente suo.</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>is iubet auferri parvos et in amne necari:</span><span class="linebreak"></span>
<span class="line indent1">quid facis? ex istis Romulus alter erit.</span><span class="linebreak"></span>
<span class="line">iussa recusantes peragunt lacrimosa ministri</span><span class="linebreak"></span>
<span class="line indent1">(flent tamen) et geminos in loca iussa ferunt.</span><span class="linebreak"></span>
<span class="line">Albula, quem Tiberim mersus Tiberinus in undis</span><span class="linebreak"></span>
<span class="line indent1"><span class="br"></span><span class="lineNumber">390</span><span class="br"></span>reddidit, hibernis forte tumebat aquis:</span><span class="linebreak"></span>
<span class="line">hic, ubi nunc fora sunt, lintres errare videres,</span><span class="linebreak"></span>
<span class="line indent1">quaque iacent valles, Maxime Circe, tuae.</span><span class="linebreak"></span>
<span class="line">huc ubi venerunt (neque enim procedere possunt</span><span class="linebreak"></span>
<span class="line indent1">longius), ex illis unus et alter ait:</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>“at quam sunt similes! at quam formosus uterque!</span><span class="linebreak"></span>
<span class="line indent1">plus tamen ex illis iste vigoris habet.</span><span class="linebreak"></span>
<span class="line">si genus arguitur voltu, nisi fallit imago,</span><span class="linebreak"></span>
<span class="line indent1">nescio quem in vobis suspicor esse deum—</span><span class="linebreak"></span>
</section><notes></notes></section>