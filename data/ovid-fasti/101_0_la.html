<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">ibunt semimares et inania tympana tundent,</span><span class="linebreak"></span>
<span class="line indent1">aeraque tinnitus aere repulsa dabunt:</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>ipsa sedens molli comitum cervice feretur</span><span class="linebreak"></span>
<span class="line indent1">Urbis per medias exululata vias.</span><span class="linebreak"></span>
<span class="line">scaena sonat, ludique vocant. spectate, Quirites,</span><span class="linebreak"></span>
<span class="line indent1">et fora Marte suo litigiosa vacent.</span><span class="linebreak"></span>
<span class="line">quaerere multa libet, sed me sonus aeris acuti</span><span class="linebreak"></span>
<span class="line indent1"><span class="br"></span><span class="lineNumber">190</span><span class="br"></span>terret et horrendo lotos adunca sono.</span><span class="linebreak"></span>
<span class="line">“da, dea, quem sciter.” doctas Cybeleïa neptes</span><span class="linebreak"></span>
<span class="line indent1">vidit et has curae iussit adesse meae.</span><span class="linebreak"></span>
<span class="line">“pandite, mandati memores, Heliconis alumnae,</span><span class="linebreak"></span>
<span class="line indent1">gaudeat assiduo cur dea Magna sono.”</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>sic ego. sic Erato (mensis Cythereïus illi</span><span class="linebreak"></span>
<span class="line indent1">cessit, quod teneri nomen amoris habet):</span><span class="linebreak"></span>
<span class="line">“reddita Saturno sors haec erat, ‘optime regum,</span><span class="linebreak"></span>
<span class="line indent1">a nato sceptris excutiere tuis.’</span><span class="linebreak"></span>
<span class="line">ille suam metuens, ut quaeque erat edita, prolem</span><span class="linebreak"></span>
<span class="line indent1"><span class="br"></span><span class="lineNumber">200</span><span class="br"></span>devorat, immersam visceribusque tenet.</span><span class="linebreak"></span>
<span class="line">saepe Rhea questa est, totiens fecunda nec umquam</span><span class="linebreak"></span>
<span class="line indent1">mater, et indoluit fertilitate sua.</span><span class="linebreak"></span>
<span class="line">Iuppiter ortus erat (pro magno teste vetustas</span><span class="linebreak"></span>
<span class="line indent1">creditur; acceptam parce movere fidem):</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>veste latens saxum caelesti gutture sedit:</span><span class="linebreak"></span>
<span class="line indent1">sic genitor fatis decipiendus erat.</span><span class="linebreak"></span>
<span class="line">ardua iamdudum resonat tinnitibus Ide,</span><span class="linebreak"></span>
<span class="line indent1">tutus ut infanti vagiat ore puer.</span><span class="linebreak"></span>
<span class="line">pars clipeos sudibus, galeas pars tundit inanes:</span><span class="linebreak"></span>
<span class="line indent1"><span class="br"></span><span class="lineNumber">210</span><span class="br"></span>hoc Curetes habent, hoc Corybantes opus.</span><span class="linebreak"></span>
</section><notes></notes></section>