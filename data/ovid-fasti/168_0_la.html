<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line"><span class="br"></span><span class="lineNumber">225</span><span class="br"></span>primaque pars huius thalamis aliena reperta est;</span><span class="linebreak"></span>
<span class="line indent1">nam mihi sic coniunx sancta Dialis ait:</span><span class="linebreak"></span>
<span class="line">“donec ab Iliaca placidus purgamina Vesta</span><span class="linebreak"></span>
<span class="line indent1">detulerit flavis in mare Thybris aquis,</span><span class="linebreak"></span>
<span class="line">non mihi dentosa crinem depectere buxo,</span><span class="linebreak"></span>
<span class="line indent1"><span class="br"></span><span class="lineNumber">230</span><span class="br"></span>non ungues ferro subsecuisse licet,</span><span class="linebreak"></span>
<span class="line">non tetigisse virum, quamvis Iovis ille sacerdos,</span><span class="linebreak"></span>
<span class="line indent1">quamvis perpetua sit mihi lege datus.</span><span class="linebreak"></span>
<span class="line">tu quoque ne propera. melius tua filia nubet,</span><span class="linebreak"></span>
<span class="line indent1">ignea cum pura Vesta nitebit humo.”</span><span class="linebreak"></span>
<span class="label"><span class="ac">7. f n</span></span>
<span class="line"><span class="br"></span><span class="lineNumber">235</span><span class="br"></span>Tertia post Nonas removere Lycaona Phoebe</span><span class="linebreak"></span>
<span class="line indent1">fertur, et a tergo non habet Ursa metum.</span><span class="linebreak"></span>
<span class="line">tunc ego me memini ludos in gramine Campi</span><span class="linebreak"></span>
<span class="line indent1">aspicere et dici, lubrice Thybri, tuos.</span><span class="linebreak"></span>
<span class="line">festa dies illis, qui lina madentia ducunt,</span><span class="linebreak"></span>
<span class="line indent1"><span class="br"></span><span class="lineNumber">240</span><span class="br"></span>quique tegunt parvis aera recurva cibis.</span><span class="linebreak"></span>
<span class="label"><span class="ac">8. g n <span class="sc">menti · in · capit</span></span></span>
<span class="line">Mens quoque numen habet. Mentis delubra videmus</span><span class="linebreak"></span>
<span class="line indent1">vota metu belli, perfide Poene, tui.</span><span class="linebreak"></span>
<span class="line">Poene, rebellaras, et leto consulis omnes</span><span class="linebreak"></span>
<span class="line indent1">attoniti Mauras pertimuere manus.</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>spem metus expulerat, cum Menti vota senatus</span><span class="linebreak"></span>
<span class="line indent1">suscipit, et melior protinus illa venit.</span><span class="linebreak"></span>
</section><notes></notes></section>