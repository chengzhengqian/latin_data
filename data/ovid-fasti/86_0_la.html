<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">“ne dubita meminisse: meus fuit ille sacerdos,</span><span class="linebreak"></span>
<span class="line indent1"><span class="br"></span><span class="lineNumber">700</span><span class="br"></span>sacrilegae telis me petiere manus.</span><span class="linebreak"></span>
<span class="line">ipsa virum rapui simulacraque nuda reliqui:</span><span class="linebreak"></span>
<span class="line indent1">quae cecidit ferro, Caesaris umbra fuit.”</span><span class="linebreak"></span>
<span class="line">ille quidem caelo positus Iovis atria vidit</span><span class="linebreak"></span>
<span class="line indent1">et tenet in magno templa dicata foro.</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>at quicumque nefas ausi, prohibente deorum</span><span class="linebreak"></span>
<span class="line indent1">numine, polluerant pontificale caput,</span><span class="linebreak"></span>
<span class="line">morte iacent merita. testes estote, Philippi,</span><span class="linebreak"></span>
<span class="line indent1">et quorum sparsis ossibus albet humus.</span><span class="linebreak"></span>
<span class="line">hoc opus, haec pietas, haec prima elementa fuerunt</span><span class="linebreak"></span>
<span class="line indent1"><span class="br"></span><span class="lineNumber">710</span><span class="br"></span>Caesaris, ulcisci iusta per arma patrem.</span><span class="linebreak"></span>
<span class="label"><span class="ac">16. c f̣</span></span>
<span class="line">Postera cum teneras aurora refecerit herbas,</span><span class="linebreak"></span>
<span class="line indent1">Scorpios a prima parte videndus erit.</span><span class="linebreak"></span>
<span class="label"><span class="ac">17. d · lib(eralia) · np</span></span>
<span class="line">Tertia post Idus lux est celeberrima Baccho:</span><span class="linebreak"></span>
<span class="line indent1">Bacche, fave vati, dum tua festa cano.</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>nec referam Semelen, ad quam nisi fulmina secum</span><span class="linebreak"></span>
<span class="line indent1">Iuppiter adferret, partus inermis eras;</span><span class="linebreak"></span>
<span class="line">nec, puer ut posses maturo tempore nasci,</span><span class="linebreak"></span>
<span class="line indent1">expletum patrio corpore matris opus.</span><span class="linebreak"></span>
<span class="line">Sithonas et Scythicos longum narrare triumphos</span><span class="linebreak"></span>
<span class="line indent1"><span class="br"></span><span class="lineNumber">720</span><span class="br"></span>et domitas gentes, turifer Inde, tuas.</span><span class="linebreak"></span>
</section><notes></notes></section>