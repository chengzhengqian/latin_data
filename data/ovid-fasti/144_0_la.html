<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="label">3. c c <span class="sc">lvd · in · cir</span></span>
<span class="line">Nocte minus quarta promet sua sidera Chiron</span><span class="linebreak"></span>
<span class="line indent1"><span class="br"></span><span class="lineNumber">380</span><span class="br"></span>semivir et flavi corpore mixtus equi.</span><span class="linebreak"></span>
<span class="line">Pelion Haemoniae mons est obversus in Austros:</span><span class="linebreak"></span>
<span class="line indent1">summa virent pinu, cetera quercus habet.</span><span class="linebreak"></span>
<span class="line">Phillyrides tenuit. saxo stant antra vetusto,</span><span class="linebreak"></span>
<span class="line indent1">quae iustum memorant incoluisse senem.</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>ille manus olim missuras Hectora leto</span><span class="linebreak"></span>
<span class="line indent1">creditur in lyricis detinuisse modis.</span><span class="linebreak"></span>
<span class="line">venerat Alcides exhausta parte laborum,</span><span class="linebreak"></span>
<span class="line indent1">iussaque restabant ultima paene viro.</span><span class="linebreak"></span>
<span class="line">stare simul casu Troiae duo fata videres:</span><span class="linebreak"></span>
<span class="line indent1"><span class="br"></span><span class="lineNumber">390</span><span class="br"></span>hinc puer Aeacides, hinc Iove natus erat.</span><span class="linebreak"></span>
<span class="line">excipit hospitio iuvenem Philyreïus heros,</span><span class="linebreak"></span>
<span class="line indent1">et causam adventus hic rogat, ille docet.</span><span class="linebreak"></span>
<span class="line">respicit interea clavam spoliumque leonis,</span><span class="linebreak"></span>
<span class="line indent1">“vir” que ait “his armis, armaque digna viro!”</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>nec se, quin horrens auderent tangere saetis</span><span class="linebreak"></span>
<span class="line indent1">vellus, Achilleae continuere manus.</span><span class="linebreak"></span>
<span class="line">dumque senex tractat squalentia tela venenis,</span><span class="linebreak"></span>
<span class="line indent1">excidit et laevo fixa sagitta pede est.</span><span class="linebreak"></span>
<span class="line">ingemuit Chiron traxitque e corpore ferrum:</span><span class="linebreak"></span>
<span class="line indent1"><span class="br"></span><span class="lineNumber">400</span><span class="br"></span>adgemit Alcides Haemoniusque puer.</span><span class="linebreak"></span>
<span class="line">ipse tamen lectas Pagasaeis collibus herbas</span><span class="linebreak"></span>
<span class="line indent1">temperat et varia volnera mulcet ope:</span><span class="linebreak"></span>
<span class="line">virus edax superabat opem, penitusque recepta</span><span class="linebreak"></span>
<span class="line indent1">ossibus et toto corpore pestis erat.</span><span class="linebreak"></span>
</section><notes></notes></section>