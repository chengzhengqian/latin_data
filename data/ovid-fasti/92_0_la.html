<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">seminibus tostis sceleratae fraude novercae</span><span class="linebreak"></span>
<span class="line indent1">sustulerat nullas, ut solet, herba comas.</span><span class="linebreak"></span>
<span class="line"><span class="br"></span><span class="lineNumber">855</span><span class="br"></span>mittitur ad tripodas, certa qui sorte reportet,</span><span class="linebreak"></span>
<span class="line indent1">quam sterili terrae Delphicus edat opem.</span><span class="linebreak"></span>
<span class="line">hic quoque corruptus cum semine nuntiat Helles</span><span class="linebreak"></span>
<span class="line indent1">et iuvenis Phrixi funera sorte peti;</span><span class="linebreak"></span>
<span class="line">utque recusantem cives et tempus et Ino</span><span class="linebreak"></span>
<span class="line indent1"><span class="br"></span><span class="lineNumber">860</span><span class="br"></span>compulerunt regem iussa nefanda pati,</span><span class="linebreak"></span>
<span class="line">et soror et Phrixus, velati tempora vittis,</span><span class="linebreak"></span>
<span class="line indent1">stant simul ante aras iunctaque fata gemunt.</span><span class="linebreak"></span>
<span class="line">aspicit hos, ut forte pependerat aethere, mater</span><span class="linebreak"></span>
<span class="line indent1">et ferit attonita pectora nuda manu,</span><span class="linebreak"></span>
<span class="line"><span class="br"></span><span class="lineNumber">865</span><span class="br"></span>inque draconigenam nimbis comitantibus urbem</span><span class="linebreak"></span>
<span class="line indent1">desilit et natos eripit inde suos;</span><span class="linebreak"></span>
<span class="line">utque fugam capiant, aries nitidissimus auro</span><span class="linebreak"></span>
<span class="line indent1">traditur: ille vehit per freta longa duos.</span><span class="linebreak"></span>
<span class="line">dicitur infirma cornu tenuisse sinistra</span><span class="linebreak"></span>
<span class="line indent1"><span class="br"></span><span class="lineNumber">870</span><span class="br"></span>femina, cum de se nomina fecit aquae.</span><span class="linebreak"></span>
<span class="line">paene simul periit, dum volt succurrere lapsae</span><span class="linebreak"></span>
<span class="line indent1">frater, et extentas porrigit usque manus.</span><span class="linebreak"></span>
<span class="line">flebat, ut amissa gemini consorte pericli,</span><span class="linebreak"></span>
<span class="line indent1">caeruleo iunctam nescius esse deo.</span><span class="linebreak"></span>
<span class="line"><span class="br"></span><span class="lineNumber">875</span><span class="br"></span>litoribus tactis aries fit sidus, at huius</span><span class="linebreak"></span>
<span class="line indent1">pervenit in Colchas aurea lana domos.</span><span class="linebreak"></span>
<span class="label"><span class="ac"><span class="italic">24. c q · r · c · f; 25. d c</span><span class="linebreak"></span>
26. e c</span></span>
<span class="line">Tres ubi Luciferos veniens praemiserit Eos,</span><span class="linebreak"></span>
<span class="line indent1">tempora nocturnis aequa diurna feres.</span><span class="linebreak"></span>
</section><notes></notes></section>