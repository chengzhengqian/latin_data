<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">Nasica accepit. templi non perstitit auctor:</span><span class="linebreak"></span>
<span class="line indent1">Augustus nunc est, ante Metellus erat.”</span><span class="linebreak"></span>
<span class="line">substitit hic Erato. mora fit, si cetera quaeram:</span><span class="linebreak"></span>
<span class="line indent1"><span class="br"></span><span class="lineNumber">350</span><span class="br"></span>“dic,” inquam “parva cur stipe quaerat opes.”</span><span class="linebreak"></span>
<span class="line">“contulit aes populus, de quo delubra Metellus</span><span class="linebreak"></span>
<span class="line indent1">fecit,” ait “dandae mos stipis inde manet.”</span><span class="linebreak"></span>
<span class="line">cur vicibus factis ineant convivia, quaero,</span><span class="linebreak"></span>
<span class="line indent1">tum magis, indictas concelebrentque dapes.</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>“quod bene mutarit sedem Berecyntia,” dixit</span><span class="linebreak"></span>
<span class="line indent1">“captant mutatis sedibus omen idem.”</span><span class="linebreak"></span>
<span class="line">institeram, quare primi Megalesia ludi</span><span class="linebreak"></span>
<span class="line indent1">urbe forent nostra, cum dea (sensit enim)</span><span class="linebreak"></span>
<span class="line">“illa deos” inquit “peperit. cessere parenti,</span><span class="linebreak"></span>
<span class="line indent1"><span class="br"></span><span class="lineNumber">360</span><span class="br"></span>principiumque data Mater honoris habet.”</span><span class="linebreak"></span>
<span class="line">“cur igitur Gallos, qui se excidere, vocamus,</span><span class="linebreak"></span>
<span class="line indent1">cum tantum a Phrygia Gallica distet humus?”</span><span class="linebreak"></span>
<span class="line">“inter” ait “viridem Cybelen altasque Celaenas</span><span class="linebreak"></span>
<span class="line indent1">amnis it insana, nomine Gallus, aqua.</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>qui bibit inde, furit: procul hinc discedite, quis est</span><span class="linebreak"></span>
<span class="line indent1">cura bonae mentis: qui bibit inde, furit.”</span><span class="linebreak"></span>
<span class="line">“non pudet herbosum” dixi “posuisse moretum</span><span class="linebreak"></span>
<span class="line indent1">in dominae mensis. an sua causa subest?”</span><span class="linebreak"></span>
<span class="line">“lacte mero veteres usi narrantur et herbis,</span><span class="linebreak"></span>
<span class="line indent1"><span class="br"></span><span class="lineNumber">370</span><span class="br"></span>sponte sua si quas terra ferebat” ait.</span><span class="linebreak"></span>
<span class="line">“candidus elisae miscetur caseus herbae,</span><span class="linebreak"></span>
<span class="line indent1">cognoscat priscos ut dea prisca cibos.”</span><span class="linebreak"></span>
</section><notes></notes></section>