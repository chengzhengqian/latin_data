<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">mittite, quam minime tradere voltis, opem!”</span><span class="linebreak"></span>
<span class="line">somnus abit, quaeruntque novis ambagibus acti,</span><span class="linebreak"></span>
<span class="line indent1"><span class="br"></span><span class="lineNumber">390</span><span class="br"></span>tradere quam nolint et iubeantur opem.</span><span class="linebreak"></span>
<span class="line">esse Ceres visa est; iaciunt Cerealia dona,</span><span class="linebreak"></span>
<span class="line indent1">iacta super galeas scutaque longa sonant.</span><span class="linebreak"></span>
<span class="line">posse fame vinci spes excidit. hoste repulso</span><span class="linebreak"></span>
<span class="line indent1">candida Pistori ponitur ara Iovi.</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>Forte revertebar festis Vestalibus illa,</span><span class="linebreak"></span>
<span class="line indent1">quae Nova Romano nunc Via iuncta foro est.</span><span class="linebreak"></span>
<span class="line">huc pede matronam vidi descendere nudo:</span><span class="linebreak"></span>
<span class="line indent1">obstipui tacitus sustinuique gradum.</span><span class="linebreak"></span>
<span class="line">sensit anus vicina loci, iussumque sedere</span><span class="linebreak"></span>
<span class="line indent1"><span class="br"></span><span class="lineNumber">400</span><span class="br"></span>alloquitur, quatiens voce tremente caput:</span><span class="linebreak"></span>
<span class="line">“hoc, ubi nunc fora sunt, udae tenuere paludes;</span><span class="linebreak"></span>
<span class="line indent1">amne redundatis fossa madebat aquis.</span><span class="linebreak"></span>
<span class="line">Curtius ille lacus, siccas qui sustinet aras,</span><span class="linebreak"></span>
<span class="line indent1">nunc solida est tellus, sed lacus ante fuit.</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>qua Velabra solent in Circum ducere pompas,</span><span class="linebreak"></span>
<span class="line indent1">nil praeter salices cassaque canna fuit;</span><span class="linebreak"></span>
<span class="line">saepe suburbanas rediens conviva per undas</span><span class="linebreak"></span>
<span class="line indent1">cantat et ad nautas ebria verba iacit.</span><span class="linebreak"></span>
<span class="line">nondum conveniens diversis iste figuris</span><span class="linebreak"></span>
<span class="line indent1"><span class="br"></span><span class="lineNumber">410</span><span class="br"></span>nomen ab averso ceperat amne deus.</span><span class="linebreak"></span>
</section><notes></notes></section>