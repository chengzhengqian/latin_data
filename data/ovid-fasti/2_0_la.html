<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">scimus et, ad nostras cum se tulit impetus artes,</span><span class="linebreak"></span>
<span class="line indent1">ingenii currant flumina quanta tui.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>si licet et fas est, vates rege vatis habenas,</span><span class="linebreak"></span>
<span class="line indent1">auspice te felix totus ut annus eat.</span><span class="linebreak"></span>
<span class="line">tempora digereret cum conditor Urbis, in anno</span><span class="linebreak"></span>
<span class="line indent1">constituit menses quinque bis esse suo.</span><span class="linebreak"></span>
<span class="line">scilicet arma magis quam sidera, Romule, noras,</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>curaque finitimos vincere maior erat.</span><span class="linebreak"></span>
<span class="line">est tamen et ratio, Caesar, quae moverit illum,</span><span class="linebreak"></span>
<span class="line indent1">erroremque suum quo tueatur, habet.</span><span class="linebreak"></span>
<span class="line">quod satis est, utero matris dum prodeat infans,</span><span class="linebreak"></span>
<span class="line indent1">hoc anno statuit temporis esse satis.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>per totidem menses a funere coniugis uxor</span><span class="linebreak"></span>
<span class="line indent1">sustinet in vidua tristia signa domo.</span><span class="linebreak"></span>
<span class="line">haec igitur vidit trabeati cura Quirini,</span><span class="linebreak"></span>
<span class="line indent1">cum rudibus populis annua iura daret.</span><span class="linebreak"></span>
<span class="line">Martis erat primus mensis, Venerisque secundus:</span><span class="linebreak"></span>
<span class="line indent1"><span class="br"></span><span class="lineNumber">40</span><span class="br"></span>haec generis princeps, ipsius ille pater.</span><span class="linebreak"></span>
<span class="line">tertius a senibus, iuvenum de nomine quartus,</span><span class="linebreak"></span>
<span class="line indent1">quae sequitur, numero turba notata fuit.</span><span class="linebreak"></span>
<span class="line">at Numa nec Ianum nec avitas praeterit umbras,</span><span class="linebreak"></span>
<span class="line indent1">mensibus antiquis praeposuitque duos.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>ne tamen ignores variorum iura dierum,</span><span class="linebreak"></span>
<span class="line indent1">non habet officii Lucifer omnis idem.</span><span class="linebreak"></span>
<span class="line">ille nefastus erit, per quem tria verba silentur:</span><span class="linebreak"></span>
<span class="line indent1">fastus erit, per quem lege licebit agi.</span><span class="linebreak"></span>
</section><notes></notes></section>