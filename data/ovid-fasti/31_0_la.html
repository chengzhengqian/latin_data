<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="label"><span class="ac">2. a n</span></span>
<span class="line">Proximus Hesperias Titan abiturus in undas</span><span class="linebreak"></span>
<span class="line indent1">gemmea purpureis cum iuga demet equis,</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>illa nocte aliquis tollens ad sidera voltum</span><span class="linebreak"></span>
<span class="line indent1">dicet “ubi est hodie quae Lyra fulsit heri?”</span><span class="linebreak"></span>
<span class="line">dumque Lyram quaeret, medii quoque terga Leonis</span><span class="linebreak"></span>
<span class="line indent1">in liquidas subito mersa notabit aquas.</span><span class="linebreak"></span>
<span class="label"><span class="ac">3. b n</span></span>
<span class="label"><span class="italic">4. c n</span></span>
<span class="line">Quem modo caelatum stellis Delphina videbas,</span><span class="linebreak"></span>
<span class="line indent1"><span class="br"></span><span class="lineNumber">80</span><span class="br"></span>is fugiet visus nocte sequente tuos:</span><span class="linebreak"></span>
<span class="line">seu fuit occultis felix in amoribus index,</span><span class="linebreak"></span>
<span class="line indent1">Lesbida cum domino seu tulit ille lyram.</span><span class="linebreak"></span>
<span class="line">quod mare non novit, quae nescit Ariona tellus?</span><span class="linebreak"></span>
<span class="line indent1">carmine currentes ille tenebat aquas.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>saepe sequens agnam lupus est a voce retentus,</span><span class="linebreak"></span>
<span class="line indent1">saepe avidum fugiens restitit agna lupum;</span><span class="linebreak"></span>
<span class="line">saepe canes leporesque umbra iacuere sub una,</span><span class="linebreak"></span>
<span class="line indent1">et stetit in saxo proxima cerva leae,</span><span class="linebreak"></span>
<span class="line">et sine lite loquax cum Palladis alite cornix</span><span class="linebreak"></span>
<span class="line indent1"><span class="br"></span><span class="lineNumber">90</span><span class="br"></span>sedit, et accipitri iuncta columba fuit.</span><span class="linebreak"></span>
<span class="line">Cynthia saepe tuis fertur, vocalis Arion,</span><span class="linebreak"></span>
<span class="line indent1">tamquam fraternis obstipuisse modis.</span><span class="linebreak"></span>
<span class="line">nomen Arionium Siculas impleverat urbes,</span><span class="linebreak"></span>
<span class="line indent1">captaque erat lyricis Ausonis ora sonis;</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>inde domum repetens puppem conscendit Arion,</span><span class="linebreak"></span>
<span class="line indent1">atque ita quaesitas arte ferebat opes.</span><span class="linebreak"></span>
<span class="line">forsitan, infelix, ventos undasque timebas,</span><span class="linebreak"></span>
<span class="line indent1">at tibi nave tua tutius aequor erat.</span><span class="linebreak"></span>
</section><notes></notes></section>