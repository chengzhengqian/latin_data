<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">reddita, quisquis is est, Summano templa feruntur,</span><span class="linebreak"></span>
<span class="line indent1">tum, cum Romanis, Pyrrhe, timendus eras.</span><span class="linebreak"></span>
<span class="label"><span class="ac">21. d c</span></span>
<span class="line">Hanc quoque cum patriis Galatea receperit undis,</span><span class="linebreak"></span>
<span class="line indent1">plenaque securae terra quietis erit,</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>surgit humo iuvenis telis afflatus avitis</span><span class="linebreak"></span>
<span class="line indent1">et gemino nexas porrigit angue manus.</span><span class="linebreak"></span>
<span class="line">notus amor Phaedrae, nota est iniuria Thesei:</span><span class="linebreak"></span>
<span class="line indent1">devovit natum credulus ille suum.</span><span class="linebreak"></span>
<span class="line">non impune pius iuvenis Troezena petebat:</span><span class="linebreak"></span>
<span class="line indent1"><span class="br"></span><span class="lineNumber">740</span><span class="br"></span>dividit obstantes pectore taurus aquas.</span><span class="linebreak"></span>
<span class="line">solliciti terrentur equi frustraque retenti</span><span class="linebreak"></span>
<span class="line indent1">per scopulos dominum duraque saxa trahunt.</span><span class="linebreak"></span>
<span class="line">exciderat curru lorisque morantibus artus</span><span class="linebreak"></span>
<span class="line indent1">Hippolytus lacero corpore raptus erat</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>reddideratque animam, multum indignante Diana.</span><span class="linebreak"></span>
<span class="line indent1">“nulla” Coronides “causa doloris” ait;</span><span class="linebreak"></span>
<span class="line">“namque pio iuveni vitam sine volnere reddam,</span><span class="linebreak"></span>
<span class="line indent1">et cedent arti tristia fata meae.”</span><span class="linebreak"></span>
<span class="line">gramina continuo loculis depromit eburnis</span><span class="linebreak"></span>
<span class="line indent1"><span class="br"></span><span class="lineNumber">750</span><span class="br"></span>(profuerant Glauci manibus illa prius,</span><span class="linebreak"></span>
<span class="line">tum cum observatas augur descendit in herbas,</span><span class="linebreak"></span>
<span class="line indent1">usus et auxilio est anguis ab angue dato),</span><span class="linebreak"></span>
</section><notes></notes></section>