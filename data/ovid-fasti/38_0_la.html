<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">“hic mihi causa morae, vivarum obsessor aquarum:</span><span class="linebreak"></span>
<span class="line indent1"><span class="br"></span><span class="lineNumber">260</span><span class="br"></span>hic tenuit fontes officiumque meum.”</span><span class="linebreak"></span>
<span class="line">“addis” ait “culpae mendacia,” Phoebus “et audes</span><span class="linebreak"></span>
<span class="line indent1">fatidicum verbis fallere velle deum?</span><span class="linebreak"></span>
<span class="line">at tibi, dum lactens haerebit in arbore ficus,</span><span class="linebreak"></span>
<span class="line indent1">de nullo gelidae fonte bibentur aquae.”</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>dixit, et, antiqui monumenta perennia facti,</span><span class="linebreak"></span>
<span class="line indent1">Anguis, Avis, Crater sidera iuncta micant.</span><span class="linebreak"></span>
<span class="label"><span class="ac">15. f · lvper(calia) · np</span></span>
<span class="line">Tertia post Idus nudos aurora Lupercos</span><span class="linebreak"></span>
<span class="line indent1">aspicit, et Fauni sacra bicornis eunt.</span><span class="linebreak"></span>
<span class="line">dicite, Pierides, sacrorum quae sit origo,</span><span class="linebreak"></span>
<span class="line indent1"><span class="br"></span><span class="lineNumber">270</span><span class="br"></span>attigerint Latias unde petita domos.</span><span class="linebreak"></span>
<span class="line">Pana deum pecoris veteres coluisse feruntur</span><span class="linebreak"></span>
<span class="line indent1">Arcades: Arcadiis plurimus ille iugis.</span><span class="linebreak"></span>
<span class="line">testis erit Pholoë, testes Stymphalides undae,</span><span class="linebreak"></span>
<span class="line indent1">quique citis Ladon in mare currit aquis,</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>cinctaque pinetis nemoris iuga Nonacrini,</span><span class="linebreak"></span>
<span class="line indent1">altaque Tricrene<a class="footnoteLink" href="#note_LCL253_76_1" id="target_note_LCL253_76_1"><sup>1</sup></a> Parrhasiaeque nives.</span><span class="linebreak"></span>
<span class="line">Pan erat armenti, Pan illic numen equarum;</span><span class="linebreak"></span>
<span class="line indent1">munus ob incolumes ille ferebat oves.</span><span class="linebreak"></span>
<span class="line">transtulit Euander silvestria numina secum;</span><span class="linebreak"></span>
<span class="line indent1"><span class="br"></span><span class="lineNumber">280</span><span class="br"></span>hic, ubi nunc urbs est, tum locus urbis erat.</span><span class="linebreak"></span>
<span class="line">inde deum colimus, devectaque sacra Pelasgis</span><span class="linebreak"></span>
</section><notes><section class="footnotes"><ul><li class="note" id="note_LCL253_76_1"><a class="footnoteCrossrefLink" href="#target_note_LCL253_76_1" title="Click to highlight in text"><sup class="lineRef">1</sup>cyllene <span class="italic">m</span><sup>1</sup>: cillene <span class="italic">X</span><sup>1</sup>: troezenae <span class="italic">AUm</span><sup>2</sup>: troezene <span class="italic">X</span><sup>2</sup>: Tricrene <span class="italic">Merkel</span><sup>1</sup>.</a></li><script type="text/javascript">document.getElementById('note_LCL253_76_1').style.display = "none";</script></ul></section></notes></section>