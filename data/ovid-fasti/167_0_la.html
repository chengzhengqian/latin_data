<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">hinc solet hasta manu, belli praenuntia, mitti,</span><span class="linebreak"></span>
<span class="line indent1">in regem et gentes cum placet arma capi.</span><span class="linebreak"></span>
<span class="label"><span class="ac">4. c c</span></span>
<span class="line">Altera pars Circi Custode sub Hercule tuta est:</span><span class="linebreak"></span>
<span class="line indent1"><span class="br"></span><span class="lineNumber">210</span><span class="br"></span>quod deus Euboico carmine munus habet.</span><span class="linebreak"></span>
<span class="line">muneris est tempus, qui Nonas Lucifer ante est:</span><span class="linebreak"></span>
<span class="line indent1">si titulum quaeris, Sulla probavit opus.</span><span class="linebreak"></span>
<span class="label"><span class="ac">5. d · non · n</span></span>
<span class="line">Quaerebam, Nonas Sanco Fidione referrem,</span><span class="linebreak"></span>
<span class="line indent1">an tibi, Semo pater; tum mihi Sancus ait:</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>“cuicumque ex istis dederis, ego munus habebo:</span><span class="linebreak"></span>
<span class="line indent1">nomina terna fero: sic voluere Cures.”</span><span class="linebreak"></span>
<span class="line">hunc igitur veteres donarunt aede Sabini</span><span class="linebreak"></span>
<span class="line indent1">inque Quirinali constituere iugo.</span><span class="linebreak"></span>
<span class="label"><span class="ac">6. e n</span></span>
<span class="line">Est mihi (sitque, precor, nostris diuturnior annis)</span><span class="linebreak"></span>
<span class="line indent1"><span class="br"></span><span class="lineNumber">220</span><span class="br"></span>filia, qua felix sospite semper ero.</span><span class="linebreak"></span>
<span class="line">hanc ego cum vellem genero dare, tempora taedis</span><span class="linebreak"></span>
<span class="line indent1">apta requirebam, quaeque cavenda forent:</span><span class="linebreak"></span>
<span class="line">tum mihi post sacras monstratur Iunius Idus</span><span class="linebreak"></span>
<span class="line indent1">utilis et nuptis, utilis esse viris,</span><span class="linebreak"></span>
</section><notes></notes></section>