<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">lite vacent aures, insanaque protinus absint</span><span class="linebreak"></span>
<span class="line indent1">iurgia; differ opus, livida lingua, tuum!</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>cernis, odoratis ut luceat ignibus aether,</span><span class="linebreak"></span>
<span class="line indent1">et sonet accensis spica Cilissa focis?</span><span class="linebreak"></span>
<span class="line">flamma nitore suo templorum verberat aurum</span><span class="linebreak"></span>
<span class="line indent1">et tremulum summa spargit in aede iubar.</span><span class="linebreak"></span>
<span class="line">vestibus intactis Tarpeias itur in arces,</span><span class="linebreak"></span>
<span class="line indent1"><span class="br"></span><span class="lineNumber">80</span><span class="br"></span>et populus festo concolor ipse suo est,</span><span class="linebreak"></span>
<span class="line">iamque novi praeeunt fasces, nova purpura fulget,</span><span class="linebreak"></span>
<span class="line indent1">et nova conspicuum pondera sentit ebur.</span><span class="linebreak"></span>
<span class="line">colla rudes operum praebent ferienda iuvenci,</span><span class="linebreak"></span>
<span class="line indent1">quos aluit campis herba Falisca suis.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>Iuppiter arce suo totum cum spectat in orbem,</span><span class="linebreak"></span>
<span class="line indent1">nil nisi Romanum, quod tueatur, habet.</span><span class="linebreak"></span>
<span class="line">salve, laeta dies, meliorque revertere semper,</span><span class="linebreak"></span>
<span class="line indent1">a populo rerum digna potente coli.</span><span class="linebreak"></span>
<span class="line">quem tamen esse deum te dicam, Iane biformis?</span><span class="linebreak"></span>
<span class="line indent1"><span class="br"></span><span class="lineNumber">90</span><span class="br"></span>nam tibi par nullum Graecia numen habet.</span><span class="linebreak"></span>
<span class="line">ede simul causam, cur de caelestibus unus,</span><span class="linebreak"></span>
<span class="line indent1">sitque quod a tergo, sitque quod ante, vides?</span><span class="linebreak"></span>
<span class="line">haec ego cum sumptis agitarem mente tabellis,</span><span class="linebreak"></span>
<span class="line indent1">lucidior visa est, quam fuit ante, domus.</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>tum sacer ancipiti mirandus imagine Ianus</span><span class="linebreak"></span>
<span class="line indent1">bina repens oculis obtulit ora meis.</span><span class="linebreak"></span>
<span class="line">extimui sensique metu riguisse capillos,</span><span class="linebreak"></span>
<span class="line indent1">et gelidum subito frigore pectus erat.</span><span class="linebreak"></span>
<span class="line">ille tenens baculum dextra clavemque sinstra</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>edidit hos nobis ore priore sonos:</span><span class="linebreak"></span>
<span class="line">â€œdisce metu posito, vates operose dierum,</span><span class="linebreak"></span>
<span class="line indent1">quod petis, et voces percipe mente meas.</span><span class="linebreak"></span>
<span class="line">me Chaos antiqui (nam sum res prisca) vocabant:</span><span class="linebreak"></span>
</section><notes></notes></section>