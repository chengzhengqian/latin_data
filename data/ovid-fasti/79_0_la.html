<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">occupat amplexu lacrimasque per oscula siccat</span><span class="linebreak"></span>
<span class="line indent1"><span class="br"></span><span class="lineNumber">510</span><span class="br"></span>et “pariter caeli summa petamus!” ait:</span><span class="linebreak"></span>
<span class="line">“tu mihi iuncta toro mihi iuncta vocabula sumes,</span><span class="linebreak"></span>
<span class="line indent1">nam tibi mutatae Libera nomen erit;</span><span class="linebreak"></span>
<span class="line">sintque tuae tecum faciam monumenta coronae,</span><span class="linebreak"></span>
<span class="line indent1">Volcanus Veneri quam dedit, illa tibi.”</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>dicta facit gemmasque novem transformat in ignes:</span><span class="linebreak"></span>
<span class="line indent1">aurea per stellas nunc micat illa novem.</span><span class="linebreak"></span>
<span class="label"><span class="ac"><span class="italic">9. d c; 10. e c; 11. f c; 12. g c; 13. h en</span><span class="linebreak"></span>
14. a · eqvir(ria) · np</span></span>
<span class="line">Sex ubi sustulerit, totidem demerserit orbes,</span><span class="linebreak"></span>
<span class="line indent1">purpureum rapido qui vehit axe diem,</span><span class="linebreak"></span>
<span class="line">altera gramineo spectabis Equirria Campo,</span><span class="linebreak"></span>
<span class="line indent1"><span class="br"></span><span class="lineNumber">520</span><span class="br"></span>quem Tiberis curvis in latus urget aquis.</span><span class="linebreak"></span>
<span class="line">qui tamen eiecta si forte tenebitur unda,</span><span class="linebreak"></span>
<span class="line indent1">Caelius accipiet pulverulentus equos.</span><span class="linebreak"></span>
<span class="label"><span class="ac">15. b · eid · np</span></span>
<span class="line">Idibus est Annae festum geniale Perennae</span><span class="linebreak"></span>
<span class="line indent1">non procul a ripis, advena Thybri, tuis.</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>plebs venit ac virides passim disiecta per herbas</span><span class="linebreak"></span>
<span class="line indent1">potat, et accumbit cum pare quisque sua.</span><span class="linebreak"></span>
<span class="line">sub Iove pars durat, pauci tentoria ponunt,</span><span class="linebreak"></span>
<span class="line indent1">sunt quibus e ramis frondea facta casa est,</span><span class="linebreak"></span>
<span class="line">pars, ubi pro rigidis calamos statuere columnis,</span><span class="linebreak"></span>
<span class="line indent1"><span class="br"></span><span class="lineNumber">530</span><span class="br"></span>desuper extentas imposuere togas.</span><span class="linebreak"></span>
<span class="line">sole tamen vinoque calent annosque precantur,</span><span class="linebreak"></span>
<span class="line indent1">quot sumant cyathos, ad numerumque bibunt.</span><span class="linebreak"></span>
</section><notes></notes></section>