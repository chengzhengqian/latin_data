<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="label"><span class="ac"><span class="italic">16. h f; 17. a c; 18. b c; 19. c c</span><span class="linebreak"></span>
20. d c</span></span>
<span class="line">At mihi pande, precor, tanto meliora petenti,</span><span class="linebreak"></span>
<span class="line indent1">in Geminos ex quo tempore Phoebus eat.</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>“cum totidem de mense dies superesse videbis,</span><span class="linebreak"></span>
<span class="line indent1">quot sunt Herculei facta laboris” ait.</span><span class="linebreak"></span>
<span class="line">“dic” ego respondi “causam mihi sideris huius.”</span><span class="linebreak"></span>
<span class="line indent1">causam facundo reddidit ore deus:</span><span class="linebreak"></span>
<span class="line">“abstulerant raptas Phoeben Phoebesque sororem</span><span class="linebreak"></span>
<span class="line indent1"><span class="br"></span><span class="lineNumber">700</span><span class="br"></span>Tyndaridae fratres, hic eques, ille pugil.</span><span class="linebreak"></span>
<span class="line">bella parant repetuntque suas et frater et Idas,</span><span class="linebreak"></span>
<span class="line indent1">Leucippo fieri pactus uterque gener.</span><span class="linebreak"></span>
<span class="line">his amor, ut repetant, illis, ut reddere nolint,</span><span class="linebreak"></span>
<span class="line indent1">suadet; et ex causa pugnat uterque pari.</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>effugere Oebalidae cursu potuere sequentes,</span><span class="linebreak"></span>
<span class="line indent1">sed visum celeri vincere turpe fuga.</span><span class="linebreak"></span>
<span class="line">liber ab arboribus locus est, apta area pugnae:</span><span class="linebreak"></span>
<span class="line indent1">constiterant illo (nomen Aphidna) loco.</span><span class="linebreak"></span>
<span class="line">pectora traiectus Lynceo Castor ab ense</span><span class="linebreak"></span>
<span class="line indent1"><span class="br"></span><span class="lineNumber">710</span><span class="br"></span>non exspectato volnere pressit humum.</span><span class="linebreak"></span>
<span class="line">ultor adest Pollux et Lyncea perforat hasta,</span><span class="linebreak"></span>
<span class="line indent1">qua cervix umeros continuata premit.</span><span class="linebreak"></span>
<span class="line">ibat in hunc Idas vixque est Iovis igne repulsus,</span><span class="linebreak"></span>
<span class="line indent1">tela tamen dextrae fulmine rapta negant.</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>iamque tibi, Pollux, caelum sublime patebat,</span><span class="linebreak"></span>
<span class="line indent1">cum ‘mea’ dixisti ‘percipe verba, pater:</span><span class="linebreak"></span>
<span class="line">quod mihi das uni caelum, partire duobus:</span><span class="linebreak"></span>
</section><notes></notes></section>