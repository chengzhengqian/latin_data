<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line"><span class="br"></span><span class="lineNumber">135</span><span class="br"></span>neu dubites, primae fuerint quin ante Kalendae</span><span class="linebreak"></span>
<span class="line indent1">Martis, ad haec animum signa referre potes.</span><span class="linebreak"></span>
<span class="line">laurea, flaminibus quae toto perstitit anno,</span><span class="linebreak"></span>
<span class="line indent1">tollitur, et frondes sunt in honore novae.</span><span class="linebreak"></span>
<span class="line">ianua tum regis posita viret arbore Phoebi:</span><span class="linebreak"></span>
<span class="line indent1"><span class="br"></span><span class="lineNumber">140</span><span class="br"></span>ante tuas fit idem, Curia prisca, fores.</span><span class="linebreak"></span>
<span class="line">Vesta quoque ut folio niteat velata recenti,</span><span class="linebreak"></span>
<span class="line indent1">cedit ab Iliacis laurea cana focis.</span><span class="linebreak"></span>
<span class="line">adde, quod arcana fieri novus ignis in aede</span><span class="linebreak"></span>
<span class="line indent1">dicitur, et vires flamma refecta capit.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>nec mihi parva fides, annos hinc isse priores,</span><span class="linebreak"></span>
<span class="line indent1">Anna quod hoc coepta est mense Perenna coli.</span><span class="linebreak"></span>
<span class="line">hinc etiam veteres initi memorantur honores</span><span class="linebreak"></span>
<span class="line indent1">ad spatium belli, perfide Poene, tui.</span><span class="linebreak"></span>
<span class="line">denique quintus ab hoc fuerat Quintilis, et inde</span><span class="linebreak"></span>
<span class="line indent1"><span class="br"></span><span class="lineNumber">150</span><span class="br"></span>incipit, a numero nomina quisquis habet.</span><span class="linebreak"></span>
<span class="line">primus oliviferis Romam deductus ab arvis</span><span class="linebreak"></span>
<span class="line indent1">Pompilius menses sensit abesse duos,</span><span class="linebreak"></span>
<span class="line">sive hoc a Samio doctus, qui posse renasci</span><span class="linebreak"></span>
<span class="line indent1">nos putat, Egeria sive monente sua.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>sed tamen errabant etiam nunc tempora, donec</span><span class="linebreak"></span>
<span class="line indent1">Caesaris in multis haec quoque cura fuit.</span><span class="linebreak"></span>
<span class="line">non haec ille deus tantaeque propaginis auctor</span><span class="linebreak"></span>
<span class="line indent1">credidit officiis esse minora suis,</span><span class="linebreak"></span>
<span class="line">promissumque sibi voluit praenoscere caelum</span><span class="linebreak"></span>
</section><notes></notes></section>