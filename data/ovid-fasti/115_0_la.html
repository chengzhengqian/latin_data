<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">dixit et egrediens nubem trahit inque dracones</span><span class="linebreak"></span>
<span class="line indent1">transit et alifero tollitur axe Ceres.</span><span class="linebreak"></span>
<span class="line">Sunion expositum Piraeaque tuta recessu</span><span class="linebreak"></span>
<span class="line indent1">linquit et in dextrum quae iacet ora latus.</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>hinc init Aegaeum, quo Cycladas aspicit omnes,</span><span class="linebreak"></span>
<span class="line indent1">Ioniumque rapax Icariumque legit,</span><span class="linebreak"></span>
<span class="line">perque urbes Asiae longum petit Hellespontum,</span><span class="linebreak"></span>
<span class="line indent1">diversumque locis alta pererrat iter.</span><span class="linebreak"></span>
<span class="line">nam modo turilegos Arabas, modo despicit Indos,</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>hinc Libys, hinc Meroë siccaque terra subest;</span><span class="linebreak"></span>
<span class="line">nunc adit Hesperios Rhenum Rhodanumque</span><span class="linebreak"></span>
<span class="line indent2">Padumque</span><span class="linebreak"></span>
<span class="line indent1">teque, future parens, Thybri, potentis aquae.</span><span class="linebreak"></span>
<span class="line">quo feror? inmensum est erratas dicere terras:</span><span class="linebreak"></span>
<span class="line indent1">praeteritus Cereri nullus in orbe locus.</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>errat et in caelo liquidique inmunia ponti</span><span class="linebreak"></span>
<span class="line indent1">adloquitur gelido proxima signa polo:</span><span class="linebreak"></span>
<span class="line">“Parrhasides stellae (namque omnia nosse potestis,</span><span class="linebreak"></span>
<span class="line indent1">aequoreas numquam cum subeatis aquas),</span><span class="linebreak"></span>
<span class="line">Persephonen natam miserae monstrate parenti!”</span><span class="linebreak"></span>
<span class="line indent1"><span class="br"></span><span class="lineNumber">580</span><span class="br"></span>dixerat. huic Helice talia verba refert:</span><span class="linebreak"></span>
<span class="line">“crimine nox vacua est; Solem de virgine rapta</span><span class="linebreak"></span>
<span class="line indent1">consule, qui late facta diurna videt.”</span><span class="linebreak"></span>
<span class="line">Sol aditus “quam quaeris,” ait “ne vana labores,</span><span class="linebreak"></span>
<span class="line indent1">nupta Iovis fratri tertia regna tenet.”</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>questa diu secum, sic est adfata Tonantem,</span><span class="linebreak"></span>
<span class="line indent1">maximaque in voltu signa dolentis erant:</span><span class="linebreak"></span>
<span class="line">“si memor es, de quo mihi sit Proserpina nata,</span><span class="linebreak"></span>
<span class="line indent1">dimidium curae debet habere tuae.</span><span class="linebreak"></span>
</section><notes></notes></section>