<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">hoc argumentum flamma Parilis habet?</span><span class="linebreak"></span>
<span class="line">an magis hunc morem pietas Aeneïa fecit,</span><span class="linebreak"></span>
<span class="line indent1"><span class="br"></span><span class="lineNumber">800</span><span class="br"></span>innocuum victo cui dedit ignis iter?</span><span class="linebreak"></span>
<span class="line">num tamen est vero propius, cum condita Roma est,</span><span class="linebreak"></span>
<span class="line indent1">transferri iussos in nova tecta Lares</span><span class="linebreak"></span>
<span class="line">mutantesque domum tectis agrestibus ignem</span><span class="linebreak"></span>
<span class="line indent1">et cessaturae supposuisse casae,</span><span class="linebreak"></span>
<span class="line"><span class="br"></span><span class="lineNumber">805</span><span class="br"></span>per flammas saluisse pecus, saluisse colonos?</span><span class="linebreak"></span>
<span class="line indent1">quod fit natali nunc quoque, Roma, tuo.</span><span class="linebreak"></span>
<span class="line">Ipse locus causas vati facit. Urbis origo</span><span class="linebreak"></span>
<span class="line indent1">venit. ades factis, magne Quirine, tuis!</span><span class="linebreak"></span>
<span class="line">iam luerat poenas frater Numitoris, et omne</span><span class="linebreak"></span>
<span class="line indent1"><span class="br"></span><span class="lineNumber">810</span><span class="br"></span>pastorum gemino sub duce volgus erat.</span><span class="linebreak"></span>
<span class="line">contrahere agrestes et moenia ponere utrique</span><span class="linebreak"></span>
<span class="line indent1">convenit: ambigitur, moenia ponat uter.</span><span class="linebreak"></span>
<span class="line">“nil opus est” dixit “certamine” Romulus “ullo:</span><span class="linebreak"></span>
<span class="line indent1">magna fides avium est, experiamur aves.”</span><span class="linebreak"></span>
<span class="line"><span class="br"></span><span class="lineNumber">815</span><span class="br"></span>res placet. alter adit nemorosi saxa Palati,</span><span class="linebreak"></span>
<span class="line indent1">alter Aventinum mane cacumen init.</span><span class="linebreak"></span>
<span class="line">sex Remus, hic volucres bis sex videt ordine. pacto</span><span class="linebreak"></span>
<span class="line indent1">statur, et arbitrium Romulus urbis habet.</span><span class="linebreak"></span>
<span class="line">apta dies legitur, qua moenia signet aratro.</span><span class="linebreak"></span>
<span class="line indent1"><span class="br"></span><span class="lineNumber">820</span><span class="br"></span>sacra Palis suberant: inde movetur opus.</span><span class="linebreak"></span>
<span class="line">fossa fit ad solidum, fruges iaciuntur in ima</span><span class="linebreak"></span>
<span class="line indent1">et de vicino terra petita solo.</span><span class="linebreak"></span>
</section><notes></notes></section>