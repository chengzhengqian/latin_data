<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">vertice libatas accipiuntque comas;</span><span class="linebreak"></span>
<span class="line">terque “vale!” dixit, cineres ter ad ora relatos</span><span class="linebreak"></span>
<span class="line indent1">pressit, et est illis visa subesse soror.</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>nacta ratem comitesque fugae pede labitur aequo</span><span class="linebreak"></span>
<span class="line indent1">moenia respiciens, dulce sororis opus.</span><span class="linebreak"></span>
<span class="line">fertilis est Melite sterili vicina Cosyrae</span><span class="linebreak"></span>
<span class="line indent1">insula, quam Libyci verberat unda freti.</span><span class="linebreak"></span>
<span class="line">hanc petit hospitio regis confisa vetusto:</span><span class="linebreak"></span>
<span class="line indent1"><span class="br"></span><span class="lineNumber">570</span><span class="br"></span>hospes opum dives rex ibi Battus erat.</span><span class="linebreak"></span>
<span class="line">qui postquam didicit casus utriusque sororis,</span><span class="linebreak"></span>
<span class="line indent1">“haec” inquit “tellus quantulacumque tua est.”</span><span class="linebreak"></span>
<span class="line">et tamen hospitii servasset ad ultima munus,</span><span class="linebreak"></span>
<span class="line indent1">sed timuit magnas Pygmalionis opes.</span><span class="linebreak"></span>
<span class="line"><span class="br"></span><span class="lineNumber">557</span><span class="br"></span>tertia nudandas acceperat area messes,</span><span class="linebreak"></span>
<span class="line indent1"><span class="br"></span><span class="lineNumber">558</span><span class="br"></span>inque cavos ierant tertia musta lacus;</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>signa recensuerat bis sol sua, tertius ibat</span><span class="linebreak"></span>
<span class="line indent1">annus, et exilio terra paranda nova est.</span><span class="linebreak"></span>
<span class="line">frater adest belloque petit. rex arma perosus</span><span class="linebreak"></span>
<span class="line indent1">“nos sumus imbelles, tu fuge sospes!” ait.</span><span class="linebreak"></span>
<span class="line">iussa fugit ventoque ratem committit et undis:</span><span class="linebreak"></span>
<span class="line indent1"><span class="br"></span><span class="lineNumber">580</span><span class="br"></span>asperior quovis aequore frater erat.</span><span class="linebreak"></span>
<span class="line">est prope piscosos lapidosi Crathidis amnes</span><span class="linebreak"></span>
<span class="line indent1">parvus ager: Cameren incola turba vocat.</span><span class="linebreak"></span>
<span class="line">illuc cursus erat, nec longius afuit inde,</span><span class="linebreak"></span>
<span class="line indent1">quam quantum novies mittere funda potest:</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>vela cadunt primo et dubia librantur ab aura.</span><span class="linebreak"></span>
<span class="line">“findite remigio” navita dixit “aquas!”</span><span class="linebreak"></span>
</section><notes></notes></section>