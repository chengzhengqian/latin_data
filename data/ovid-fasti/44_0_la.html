<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">nec prece nec magico carmine mater eris;</span><span class="linebreak"></span>
<span class="line">excipe fecundae patienter verbera dextrae,</span><span class="linebreak"></span>
<span class="line indent1">iam socer optatum nomen habebit avi.</span><span class="linebreak"></span>
<span class="line">nam fuit illa dies, dura cum sorte maritae</span><span class="linebreak"></span>
<span class="line indent1"><span class="br"></span><span class="lineNumber">430</span><span class="br"></span>reddebant uteri pignora rara sui.</span><span class="linebreak"></span>
<span class="line">“quid mihi” clamabat “prodest rapuisse Sabinas</span><span class="linebreak"></span>
<span class="line indent1">Romulus (hoc illo sceptra tenente fuit)</span><span class="linebreak"></span>
<span class="line">“si mea non vires, sed bellum iniuria fecit?</span><span class="linebreak"></span>
<span class="line indent1">utilius fuerat non habuisse nurus.”</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>monte sub Esquilio multis incaeduus annis</span><span class="linebreak"></span>
<span class="line indent1">Iunonis magnae nomine lucus erat.</span><span class="linebreak"></span>
<span class="line">huc ubi venerunt, pariter nuptaeque virique</span><span class="linebreak"></span>
<span class="line indent1">suppliciter posito procubuere genu,</span><span class="linebreak"></span>
<span class="line">cum subito motae tremuere cacumina silvae</span><span class="linebreak"></span>
<span class="line indent1"><span class="br"></span><span class="lineNumber">440</span><span class="br"></span>et dea per lucos mira locuta suos:</span><span class="linebreak"></span>
<span class="line">“Italidas matres” inquit “sacer hircus inito.”</span><span class="linebreak"></span>
<span class="line indent1">obstipuit dubio territa turba sono.</span><span class="linebreak"></span>
<span class="line">augur erat (nomen longis intercidit annis,</span><span class="linebreak"></span>
<span class="line indent1">nuper ab Etrusca venerat exul humo),</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>ille caprum mactat, iussae sua terga puellae</span><span class="linebreak"></span>
<span class="line indent1">pellibus exsectis percutienda dabant.</span><span class="linebreak"></span>
<span class="line">luna resumebat decimo nova cornua motu,</span><span class="linebreak"></span>
<span class="line indent1">virque pater subito nuptaque mater erat.</span><span class="linebreak"></span>
<span class="line">gratia Lucinae! dedit haec tibi nomina lucus,</span><span class="linebreak"></span>
<span class="line indent1"><span class="br"></span><span class="lineNumber">450</span><span class="br"></span>aut quia principium tu, dea, lucis habes.</span><span class="linebreak"></span>
<span class="line">parce, precor, gravidis, facilis Lucina, puellis</span><span class="linebreak"></span>
<span class="line indent1">maturumque utero molliter aufer onus.</span><span class="linebreak"></span>
<span class="line">orta dies fuerit, tu desine credere ventis:</span><span class="linebreak"></span>
</section><notes></notes></section>