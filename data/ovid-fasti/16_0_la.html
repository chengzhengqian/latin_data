<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">suspenso digitis fert taciturna gradu.</span><span class="linebreak"></span>
<span class="line">ut tetigit niveae secreta cubilia nymphae,</span><span class="linebreak"></span>
<span class="line indent1">ipsa sui flatus ne sonet aura, cavet.</span><span class="linebreak"></span>
<span class="line">et iam finitima corpus librabat in herba:</span><span class="linebreak"></span>
<span class="line indent1"><span class="br"></span><span class="lineNumber">430</span><span class="br"></span>illa tamen multi plena soporis erat.</span><span class="linebreak"></span>
<span class="line">gaudet et, a pedibus tracto velamine, vota</span><span class="linebreak"></span>
<span class="line indent1">ad sua felici coeperat ire via.</span><span class="linebreak"></span>
<span class="line">ecce rudens rauco Sileni vector asellus</span><span class="linebreak"></span>
<span class="line indent1">intempestivos edidit ore sonos.</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>territa consurgit nymphe manibusque Priapum</span><span class="linebreak"></span>
<span class="line indent1">reicit et fugiens concitat omne nemus;</span><span class="linebreak"></span>
<span class="line">at deus obscena nimium quoque parte paratus</span><span class="linebreak"></span>
<span class="line indent1">omnibus ad lunae lumina risus erat.</span><span class="linebreak"></span>
<span class="line">morte dedit poenas auctor clamoris, et haec est</span><span class="linebreak"></span>
<span class="line indent1"><span class="br"></span><span class="lineNumber">440</span><span class="br"></span>Hellespontiaco victima grata deo.</span><span class="linebreak"></span>
<span class="line">intactae fueratis aves, solacia ruris,</span><span class="linebreak"></span>
<span class="line indent1">adsuetum silvis innocuumque genus,</span><span class="linebreak"></span>
<span class="line">quae facitis nidos et plumis ova fovetis</span><span class="linebreak"></span>
<span class="line indent1">et facili dulces editis ore modos;</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>sed nihil ista iuvant, quia linguae crimen habetis,</span><span class="linebreak"></span>
<span class="line indent1">dique putant mentes vos aperire suas.</span><span class="linebreak"></span>
<span class="line">nec tamen hoc falsum: nam, dis ut proxima quaeque,</span><span class="linebreak"></span>
<span class="line indent1">nunc pinna veras, nunc datis ore notas.</span><span class="linebreak"></span>
<span class="line">tuta diu volucrum proles tum denique caesa est,</span><span class="linebreak"></span>
<span class="line indent1"><span class="br"></span><span class="lineNumber">450</span><span class="br"></span>iuveruntque deos indicis exta sui.</span><span class="linebreak"></span>
<span class="line">ergo saepe suo coniunx abducta marito</span><span class="linebreak"></span>
<span class="line indent1">uritur Idaliis alba columba focis;</span><span class="linebreak"></span>
<span class="line">nec defensa iuvant Capitolia, quo minus anser</span><span class="linebreak"></span>
<span class="line indent1">det iecur in lances, Inachioti, tuas;</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>nocte deae Nocti cristatus caeditur ales,</span><span class="linebreak"></span>
<span class="line indent1">quod tepidum vigili provocet ore diem.</span><span class="linebreak"></span>
</section><notes></notes></section>