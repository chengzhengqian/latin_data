<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line"><span class="br"></span><span class="lineNumber">475</span><span class="br"></span>Himeraque et Didymen Acragantaque</span><span class="linebreak"></span>
<span class="line indent2">Tauromenumque</span><span class="linebreak"></span>
<span class="line indent1">sacrarumque Mylas pascua laeta boum.</span><span class="linebreak"></span>
<span class="line">hinc Camerinan adit Thapsonque et Heloria Tempe,</span><span class="linebreak"></span>
<span class="line indent1">quaque iacet Zephyro semper apertus Eryx.</span><span class="linebreak"></span>
<span class="line">iamque Peloriadem Lilybaeaque, iamque Pachynon</span><span class="linebreak"></span>
<span class="line indent1"><span class="br"></span><span class="lineNumber">480</span><span class="br"></span>lustrarat, terrae cornua trina suae.</span><span class="linebreak"></span>
<span class="line">quacumque ingreditur, miseris loca cuncta querellis</span><span class="linebreak"></span>
<span class="line indent1">implet, ut amissum cum gemit ales Ityn,</span><span class="linebreak"></span>
<span class="line">perque vices modo “Persephone!” modo “filia!”</span><span class="linebreak"></span>
<span class="line indent2">clamat,</span><span class="linebreak"></span>
<span class="line indent1">clamat et alternis nomen utrumque ciet.</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>sed neque Persephone Cererem nec filia matrem</span><span class="linebreak"></span>
<span class="line indent1">audit, et alternis nomen utrumque perit;</span><span class="linebreak"></span>
<span class="line">unaque, pastorem vidisset an arva colentem,</span><span class="linebreak"></span>
<span class="line indent1">vox erat “hac gressus ecqua puella tulit?”</span><span class="linebreak"></span>
<span class="line">iam color unus inest rebus, tenebrisque teguntur</span><span class="linebreak"></span>
<span class="line indent1"><span class="br"></span><span class="lineNumber">490</span><span class="br"></span>omnia, iam vigiles conticuere canes:</span><span class="linebreak"></span>
<span class="line">alta iacet vasti super ora Typhoëos Aetne,</span><span class="linebreak"></span>
<span class="line indent1">cuius anhelatis ignibus ardet humus;</span><span class="linebreak"></span>
<span class="line">illic accendit geminas pro lampade pinus:</span><span class="linebreak"></span>
<span class="line indent1">hinc Cereris sacris nunc quoque taeda datur.</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>est specus exesi structura pumicis asper,</span><span class="linebreak"></span>
<span class="line indent1">non homini regio, non adeunda ferae:</span><span class="linebreak"></span>
<span class="line">quo simul ac venit, frenatos curribus angues</span><span class="linebreak"></span>
<span class="line indent1">iungit et aequoreas sicca pererrat aquas.</span><span class="linebreak"></span>
<span class="line">effugit et Syrtes et te, Zanclaea Charybdi,</span><span class="linebreak"></span>
<span class="line indent1"><span class="br"></span><span class="lineNumber">500</span><span class="br"></span>et vos, Nisaei, naufraga monstra, canes,</span><span class="linebreak"></span>
<span class="line">Hadriacumque patens late bimaremque Corinthum:</span><span class="linebreak"></span>
<span class="line indent1">sic venit ad portus, Attica terra, tuos.</span><span class="linebreak"></span>
</section><notes></notes></section>