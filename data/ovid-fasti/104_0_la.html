<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">consulitur Paean, ‘divum’ qui ‘arcessite Matrem,’</span><span class="linebreak"></span>
<span class="line indent1">inquit ‘in Idaeo est invenienda iugo.’</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>mittuntur proceres. Phrygiae tunc sceptra tenebat</span><span class="linebreak"></span>
<span class="line indent1">Attalus: Ausoniis rem negat ille viris.</span><span class="linebreak"></span>
<span class="line">mira canam. longo tremuit cum murmure tellus,</span><span class="linebreak"></span>
<span class="line indent1">et sic est adytis diva locuta suis:</span><span class="linebreak"></span>
<span class="line">‘ipsa peti volui, nec sit mora, mitte volentem.</span><span class="linebreak"></span>
<span class="line indent1"><span class="br"></span><span class="lineNumber">270</span><span class="br"></span>dignus Roma locus, quo deus omnis eat.’</span><span class="linebreak"></span>
<span class="line">ille soni terrore pavens ‘proficiscere,’ dixit</span><span class="linebreak"></span>
<span class="line indent1">‘nostra eris: in Phrygios Roma refertur avos.’</span><span class="linebreak"></span>
<span class="line">protinus innumerae caedunt pineta secures</span><span class="linebreak"></span>
<span class="line indent1">illa, quibus fugiens Phryx pius usus erat:</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>mille manus coeunt, et picta coloribus ustis</span><span class="linebreak"></span>
<span class="line indent1">caelestum Matrem concava puppis habet.</span><span class="linebreak"></span>
<span class="line">illa sui per aquas fertur tutissima nati</span><span class="linebreak"></span>
<span class="line indent1">longaque Phrixeae stagna sororis adit</span><span class="linebreak"></span>
<span class="line">Rhoeteumque rapax Sigeaque litora transit</span><span class="linebreak"></span>
<span class="line indent1"><span class="br"></span><span class="lineNumber">280</span><span class="br"></span>et Tenedum et veteres Eetionis opes.</span><span class="linebreak"></span>
<span class="line">Cyclades excipiunt, Lesbo post terga relicta,</span><span class="linebreak"></span>
<span class="line indent1">quaeque Carysteis frangitur unda vadis.</span><span class="linebreak"></span>
<span class="line">transit et Icarium, lapsas ubi perdidit alas</span><span class="linebreak"></span>
<span class="line indent1">Icarus et vastae nomina fecit aquae.</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>tum laeva Creten, dextra Pelopeïdas undas</span><span class="linebreak"></span>
<span class="line indent1">deserit et Veneris sacra Cythera petit.</span><span class="linebreak"></span>
<span class="line">hinc mare Trinacrium, candens ubi tinguere ferrum</span><span class="linebreak"></span>
<span class="line indent1">Brontes et Steropes Acmonidesque solent,</span><span class="linebreak"></span>
</section><notes></notes></section>