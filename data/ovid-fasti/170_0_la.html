<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">nec medium terram mundus haberet onus.</span><span class="linebreak"></span>
<span class="line">arte Syracosia suspensus in aere clauso</span><span class="linebreak"></span>
<span class="line indent1">stat globus, immensi parva figura poli,</span><span class="linebreak"></span>
<span class="line">et quantum a summis, tantum secessit ab imis</span><span class="linebreak"></span>
<span class="line indent1"><span class="br"></span><span class="lineNumber">280</span><span class="br"></span>terra; quod ut fiat, forma rotunda facit.</span><span class="linebreak"></span>
<span class="line">par facies templi: nullus procurrit in illo</span><span class="linebreak"></span>
<span class="line indent1">angulus; a pluvio vindicat imbre tholus.</span><span class="linebreak"></span>
<span class="line">cur sit virginibus, quaeris, dea culta ministris?</span><span class="linebreak"></span>
<span class="line indent1">inveniam causas hac quoque parte suas.</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>ex Ope Iunonem memorant Cereremque creatas</span><span class="linebreak"></span>
<span class="line indent1">semine Saturni, tertia Vesta fuit;</span><span class="linebreak"></span>
<span class="line">utraque nupserunt, ambae peperisse feruntur,</span><span class="linebreak"></span>
<span class="line indent1">de tribus impatiens restitit una viri.</span><span class="linebreak"></span>
<span class="line">quid mirum, virgo si virgine laeta ministra</span><span class="linebreak"></span>
<span class="line indent1"><span class="br"></span><span class="lineNumber">290</span><span class="br"></span>admittit castas ad sua sacra manus?</span><span class="linebreak"></span>
<span class="line">nec tu aliud Vestam quam vivam intellege flammam,</span><span class="linebreak"></span>
<span class="line indent1">nataque de flamma corpora nulla vides.</span><span class="linebreak"></span>
<span class="line">iure igitur virgo est, quae semina nulla remittit</span><span class="linebreak"></span>
<span class="line indent1">nec capit, et comites virginitatis amat.</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>esse diu stultus Vestae simulacra putavi,</span><span class="linebreak"></span>
<span class="line indent1">mox didici curvo nulla subesse tholo:</span><span class="linebreak"></span>
<span class="line">ignis inexstinctus templo celatur in illo,</span><span class="linebreak"></span>
<span class="line indent1">effigiem nullam Vesta nec ignis habet.</span><span class="linebreak"></span>
<span class="line">stat vi terra sua: vi stando Vesta vocatur,</span><span class="linebreak"></span>
<span class="line indent1"><span class="br"></span><span class="lineNumber">300</span><span class="br"></span>causaque par Grai nominis esse potest.</span><span class="linebreak"></span>
<span class="line">at focus a flammis et quod fovet omnia, dictus;</span><span class="linebreak"></span>
<span class="line indent1">qui tamen in primis aedibus ante fuit.</span><span class="linebreak"></span>
<span class="line">hinc quoque vestibulum dici reor: inde precando</span><span class="linebreak"></span>
</section><notes></notes></section>