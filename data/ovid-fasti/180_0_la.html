<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">qua licet. hospitiis hoc, precor, adde meis.”</span><span class="linebreak"></span>
<span class="line">parva mora est, caelum vates ac numina sumit</span><span class="linebreak"></span>
<span class="line indent1">fitque sui toto pectore plena dei;</span><span class="linebreak"></span>
<span class="line">vix illam subito posses cognoscere, tanto</span><span class="linebreak"></span>
<span class="line indent1"><span class="br"></span><span class="lineNumber">540</span><span class="br"></span>sanctior et tanto, quam modo, maior erat.</span><span class="linebreak"></span>
<span class="line">“laeta canam. gaude, defuncta laboribus Ino,”</span><span class="linebreak"></span>
<span class="line indent1">dixit “et huic populo prospera semper ades.</span><span class="linebreak"></span>
<span class="line">numen eris pelagi, natum quoque pontus habebit.</span><span class="linebreak"></span>
<span class="line indent1">in vestris aliud sumite nomen aquis:</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>Leucothea Grais, Matuta vocabere nostris;</span><span class="linebreak"></span>
<span class="line indent1">in portus nato ius erit omne tuo,</span><span class="linebreak"></span>
<span class="line">quem nos Portunum, sua lingua Palaemona dicet.</span><span class="linebreak"></span>
<span class="line indent1">ite, precor, nostris aequus uterque locis!”</span><span class="linebreak"></span>
<span class="line">adnuerat, promissa fides. posuere labores,</span><span class="linebreak"></span>
<span class="line indent1"><span class="br"></span><span class="lineNumber">550</span><span class="br"></span>nomina mutarunt: hic deus, illa dea est.</span><span class="linebreak"></span>
<span class="line">cur vetet ancillas accedere, quaeritis? odit,</span><span class="linebreak"></span>
<span class="line indent1">principiumque odii, si sinat illa, canam.</span><span class="linebreak"></span>
<span class="line">una ministrarum solita est, Cadmeï, tuarum</span><span class="linebreak"></span>
<span class="line indent1">saepe sub amplexus coniugis ire tui.</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>improbus hanc Athamas furtim dilexit; ab illa</span><span class="linebreak"></span>
<span class="line indent1">comperit agricolis semina tosta dari.</span><span class="linebreak"></span>
<span class="line">ipsa quidem fecisse negas, sed fama recepit.</span><span class="linebreak"></span>
<span class="line indent1">hoc est, cur odio sit tibi serva manus.</span><span class="linebreak"></span>
<span class="line">non tamen hanc pro stirpe sua pia mater adoret:</span><span class="linebreak"></span>
<span class="line indent1"><span class="br"></span><span class="lineNumber">560</span><span class="br"></span>ipsa parum felix visa fuisse parens.</span><span class="linebreak"></span>
<span class="line">alterius prolem melius mandabitis illi:</span><span class="linebreak"></span>
<span class="line indent1">utilior Baccho quam fuit ipsa suis.</span><span class="linebreak"></span>
</section><notes></notes></section>