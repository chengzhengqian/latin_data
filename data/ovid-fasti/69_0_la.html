<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">quarum militiam votaque partus habet.</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>adde quod, excubias ubi rex Romanus agebat,</span><span class="linebreak"></span>
<span class="line indent1">qui nunc Esquilias nomina collis habet,</span><span class="linebreak"></span>
<span class="line">illic a nuribus Iunoni templa Latinis</span><span class="linebreak"></span>
<span class="line indent1">hac sunt, si memini, publica facta die.</span><span class="linebreak"></span>
<span class="line">quid moror et variis onero tua pectora causis?</span><span class="linebreak"></span>
<span class="line indent1"><span class="br"></span><span class="lineNumber">250</span><span class="br"></span>eminet ante oculos, quod petis, ecce tuos.</span><span class="linebreak"></span>
<span class="line">mater amat nuptas: matrum me turba frequentat:</span><span class="linebreak"></span>
<span class="line indent1">haec nos praecipue tam pia causa decet.”</span><span class="linebreak"></span>
<span class="line">ferte deae flores: gaudet florentibus herbis</span><span class="linebreak"></span>
<span class="line indent1">haec dea: de tenero cingite flore caput:</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>dicite “tu nobis lucem, Lucina, dedisti”:</span><span class="linebreak"></span>
<span class="line indent1">dicite “tu voto parturientis ades.”</span><span class="linebreak"></span>
<span class="line">si qua tamen gravida est, resoluto crine precetur,</span><span class="linebreak"></span>
<span class="line indent1">ut solvat partus molliter illa suos.</span><span class="linebreak"></span>
<span class="line">Quis mihi nunc dicet, quare caelestia Martis</span><span class="linebreak"></span>
<span class="line indent1"><span class="br"></span><span class="lineNumber">260</span><span class="br"></span>arma ferant Salii Mamuriumque canant?</span><span class="linebreak"></span>
<span class="line">nympha, mone, nemori stagnoque operata Dianae;</span><span class="linebreak"></span>
<span class="line indent1">nympha, Numae coniunx, ad tua facta veni.</span><span class="linebreak"></span>
<span class="line">vallis Aricinae silva praecinctus opaca</span><span class="linebreak"></span>
<span class="line indent1">est lacus, antiqua religione sacer.</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>hic latet Hippolytus loris direptus equorum,</span><span class="linebreak"></span>
<span class="line indent1">unde nemus nullis illud aditur equis.</span><span class="linebreak"></span>
<span class="line">licia dependent longas velantia saepes,</span><span class="linebreak"></span>
<span class="line indent1">et posita est meritae multa tabella deae.</span><span class="linebreak"></span>
</section><notes></notes></section>