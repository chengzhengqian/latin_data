<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">exilium quodam tempore Tibur erat!</span><span class="linebreak"></span>
<span class="line">quaeritur in scaena cava tibia, quaeritur aris;</span><span class="linebreak"></span>
<span class="line indent1">ducit supremos nenia nulla toros.</span><span class="linebreak"></span>
<span class="line">servierat quidam, quantolibet ordine dignus,</span><span class="linebreak"></span>
<span class="line indent1"><span class="br"></span><span class="lineNumber">670</span><span class="br"></span>Tibure, sed longo tempore liber erat.</span><span class="linebreak"></span>
<span class="line">rure dapes parat ille suo turbamque canoram</span><span class="linebreak"></span>
<span class="line indent1">convocat; ad festas convenit illa dapes.</span><span class="linebreak"></span>
<span class="line">nox erat, et vinis oculique animique natabant,</span><span class="linebreak"></span>
<span class="line indent1">cum praecomposito nuntius ore venit,</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>atque ita ‘quid cessas convivia solvere?’ dixit</span><span class="linebreak"></span>
<span class="line indent1">‘auctor vindictae nam venit ecce tuae.’</span><span class="linebreak"></span>
<span class="line">nec mora, convivae valido titubantia vino</span><span class="linebreak"></span>
<span class="line indent1">membra movent: dubii stantque labantque pedes.</span><span class="linebreak"></span>
<span class="line">at dominus ‘discedite’ ait plaustroque morantes</span><span class="linebreak"></span>
<span class="line indent1"><span class="br"></span><span class="lineNumber">680</span><span class="br"></span>sustulit: in plaustro scirpea lata fuit.</span><span class="linebreak"></span>
<span class="line">alliciunt somnos tempus motusque merumque,</span><span class="linebreak"></span>
<span class="line indent1">potaque se Tibur turba redire putat.</span><span class="linebreak"></span>
<span class="line">iamque per Esquilias Romanam intraverat urbem,</span><span class="linebreak"></span>
<span class="line indent1">et mane in medio plaustra fuere foro.</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>Plautius, ut posset specie numeroque senatum</span><span class="linebreak"></span>
<span class="line indent1">fallere, personis imperat ora tegi,</span><span class="linebreak"></span>
<span class="line">admiscetque alios et, ut hunc tibicina coetum</span><span class="linebreak"></span>
<span class="line indent1">augeat, in longis vestibus esse iubet;</span><span class="linebreak"></span>
<span class="line">sic reduces bene posse tegi, ne forte notentur</span><span class="linebreak"></span>
</section><notes></notes></section>