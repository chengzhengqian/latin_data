<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">perdidit illius temporis aura fidem;</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>flamina non constant, et sex reserata diebus</span><span class="linebreak"></span>
<span class="line indent1">carceris Aeolii ianua lata patet.</span><span class="linebreak"></span>
<span class="line">iam levis obliqua subsedit Aquarius urna:</span><span class="linebreak"></span>
<span class="line indent1">proximus aetherios excipe, Piscis, equos.</span><span class="linebreak"></span>
<span class="line">te memorant fratremque tuum (nam iuncta micatis</span><span class="linebreak"></span>
<span class="line indent1"><span class="br"></span><span class="lineNumber">450</span><span class="br"></span>signa) duos tergo sustinuisse deos.</span><span class="linebreak"></span>
<span class="line">terribilem quondam fugiens Typhona Dione,</span><span class="linebreak"></span>
<span class="line indent1">tum cum pro caelo Iuppiter arma tulit,</span><span class="linebreak"></span>
<span class="line">venit ad Euphraten comitata Cupidine parvo</span><span class="linebreak"></span>
<span class="line indent1">inque Palaestinae margine sedit aquae.</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>populus et cannae riparum summa tenebant,</span><span class="linebreak"></span>
<span class="line indent1">spemque dabant salices hos quoque posse tegi.</span><span class="linebreak"></span>
<span class="line">dum latet, insonuit vento nemus; illa timore</span><span class="linebreak"></span>
<span class="line indent1">pallet et hostiles credit adesse manus,</span><span class="linebreak"></span>
<span class="line">utque sinu tenuit natum, “succurrite, nymphae,</span><span class="linebreak"></span>
<span class="line indent1"><span class="br"></span><span class="lineNumber">470</span><span class="br"></span>et dis auxilium ferte duobus!” ait.</span><span class="linebreak"></span>
<span class="line">nec mora, prosiluit. pisces subiere gemelli:</span><span class="linebreak"></span>
<span class="line indent1">pro quo nunc dignum sidera munus habent.</span><span class="linebreak"></span>
<span class="line">inde nefas ducunt genus hoc imponere mensis</span><span class="linebreak"></span>
<span class="line indent1">nec violant timidi piscibus ora Syri.</span><span class="linebreak"></span>
<span class="label"><span class="ac"><span class="italic">16. gen</span></span></span>
<span class="label"><span class="ac">17. h · qvir(inalia) · np</span></span>
<span class="line"><span class="br"></span><span class="lineNumber">475</span><span class="br"></span>Proxima lux vacua est, at tertia dicta Quirino:</span><span class="linebreak"></span>
<span class="line indent1">qui tenet hoc nomen (Romulus ante fuit)</span><span class="linebreak"></span>
<span class="line">sive quod hasta curis priscis est dicta Sabinis</span><span class="linebreak"></span>
<span class="line indent1">(bellicus a telo venit in astra deus),</span><span class="linebreak"></span>
<span class="line">sive suum regi nomen posuere Quirites,</span><span class="linebreak"></span>
<span class="line indent1"><span class="br"></span><span class="lineNumber">480</span><span class="br"></span>seu quia Romanis iunxerat ille Cures.</span><span class="linebreak"></span>
</section><notes></notes></section>