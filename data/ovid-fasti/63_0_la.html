<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1"><span class="br"></span><span class="lineNumber">80</span><span class="br"></span>hoc dederat studiis bellica turba suis.</span><span class="linebreak"></span>
<span class="line">Pallada Cecropidae, Minoïa Creta Dianam,</span><span class="linebreak"></span>
<span class="line indent1">Volcanum tellus Hypsipylaea colit,</span><span class="linebreak"></span>
<span class="line">Iunonem Sparte Pelopeïadesque Mycenae,</span><span class="linebreak"></span>
<span class="line indent1">pinigerum Fauni Maenalis ora caput:</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>Mars Latio venerandus erat, quia praesidet armis:</span><span class="linebreak"></span>
<span class="line indent1">arma ferae genti remque decusque dabant.</span><span class="linebreak"></span>
<span class="line">quod si forte vacas, peregrinos inspice fastos:</span><span class="linebreak"></span>
<span class="line indent1">mensis in his etiam nomine Martis erit.</span><span class="linebreak"></span>
<span class="line">tertius Albanis, quintus fuit ille Faliscis,</span><span class="linebreak"></span>
<span class="line indent1"><span class="br"></span><span class="lineNumber">90</span><span class="br"></span>sextus apud populos, Hernica terra, tuos.</span><span class="linebreak"></span>
<span class="line">inter Aricinos Albanaque tempora constat</span><span class="linebreak"></span>
<span class="line indent1">factaque Telegoni moenia celsa manu.</span><span class="linebreak"></span>
<span class="line">quintum Laurentes, bis quintum Aequiculus acer,</span><span class="linebreak"></span>
<span class="line indent1">a tribus hunc primum turba Curensis habet;</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>et tibi cum proavis, miles Paeligne, Sabinis</span><span class="linebreak"></span>
<span class="line indent1">convenit: huic genti quartus utrique deus.</span><span class="linebreak"></span>
<span class="line">Romulus, hos omnes ut vinceret ordine saltem,</span><span class="linebreak"></span>
<span class="line indent1">sanguinis auctori tempora prima dedit.</span><span class="linebreak"></span>
<span class="line">nec totidem veteres, quot nunc, habuere Kalendas:</span><span class="linebreak"></span>
<span class="line indent1"><span class="br"></span><span class="lineNumber">100</span><span class="br"></span>ille minor geminis mensibus annus erat.</span><span class="linebreak"></span>
<span class="line">nondum tradiderat victas victoribus artes</span><span class="linebreak"></span>
<span class="line indent1">Graecia, facundum sed male forte genus.</span><span class="linebreak"></span>
<span class="line">qui bene pugnabat, Romanam noverat artem:</span><span class="linebreak"></span>
<span class="line indent1">mittere qui poterat pila, disertus erat.</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>quis tunc aut Hyadas aut Pliadas Atlanteas</span><span class="linebreak"></span>
<span class="line indent1">senserat, aut geminos esse sub axe polos?</span><span class="linebreak"></span>
</section><notes></notes></section>