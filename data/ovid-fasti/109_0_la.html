<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">Circus erit pompa celeber numeroque deorum,</span><span class="linebreak"></span>
<span class="line indent1">primaque ventosis palma petetur equis.</span><span class="linebreak"></span>
<span class="label"><span class="italic">11. e n</span><span class="linebreak"></span>
12. f n <span class="sc">lvdi · cereri</span></span>
<span class="line">Hinc Cereris ludi. non est opus indice causae;</span><span class="linebreak"></span>
<span class="line indent1">sponte deae munus promeritumque patet.</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>panis erat primis virides mortalibus herbae,</span><span class="linebreak"></span>
<span class="line indent1">quas tellus nullo sollicitante dabat;</span><span class="linebreak"></span>
<span class="line">et modo carpebant vivax e caespite gramen,</span><span class="linebreak"></span>
<span class="line indent1">nunc epulae tenera fronde cacumen erant.</span><span class="linebreak"></span>
<span class="line">postmodo glans nota est: bene erat iam glande</span><span class="linebreak"></span>
<span class="line indent2">reperta,</span><span class="linebreak"></span>
<span class="line indent1"><span class="br"></span><span class="lineNumber">400</span><span class="br"></span>duraque magnificas quercus habebat opes.</span><span class="linebreak"></span>
<span class="line">prima Ceres homine ad meliora alimenta vocato</span><span class="linebreak"></span>
<span class="line indent1">mutavit glandes utiliore cibo.</span><span class="linebreak"></span>
<span class="line">illa iugo tauros collum praebere coegit:</span><span class="linebreak"></span>
<span class="line indent1">tum primum soles eruta vidit humus.</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>aes erat in pretio, Chalybeïa massa latebat:</span><span class="linebreak"></span>
<span class="line indent1">eheu! perpetuo debuit illa tegi.</span><span class="linebreak"></span>
<span class="line">pace Ceres laeta est; et vos orate, coloni,</span><span class="linebreak"></span>
<span class="line indent1">perpetuam pacem pacificumque ducem.</span><span class="linebreak"></span>
<span class="line">farra deae micaeque licet salientis honorem</span><span class="linebreak"></span>
<span class="line indent1"><span class="br"></span><span class="lineNumber">410</span><span class="br"></span>detis et in veteres turea grana focos,</span><span class="linebreak"></span>
<span class="line">et, si tura aberunt, unctas accendite taedas:</span><span class="linebreak"></span>
<span class="line indent1">parva bonae Cereri, sint modo casta, placent.</span><span class="linebreak"></span>
<span class="line">a bove succincti cultros removete ministri:</span><span class="linebreak"></span>
<span class="line indent1">bos aret; ignavam sacrificate suem.</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>apta iugo cervix non est ferienda securi:</span><span class="linebreak"></span>
<span class="line indent1">vivat et in dura saepe laboret humo.</span><span class="linebreak"></span>
</section><notes></notes></section>