<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">pluris opes nunc sunt, quam prisci temporis annis,</span><span class="linebreak"></span>
<span class="line indent1">dum populus pauper, dum nova Roma fuit,</span><span class="linebreak"></span>
<span class="line">dum casa Martigenam capiebat parva Quirinum,</span><span class="linebreak"></span>
<span class="line indent1"><span class="br"></span><span class="lineNumber">200</span><span class="br"></span>et dabat exiguum fluminis ulva torum.</span><span class="linebreak"></span>
<span class="line">Iuppiter angusta vix totus stabat in aede,</span><span class="linebreak"></span>
<span class="line indent1">inque Iovis dextra fictile fulmen erat.</span><span class="linebreak"></span>
<span class="line">frondibus ornabant quae nunc Capitolia gemmis,</span><span class="linebreak"></span>
<span class="line indent1">pascebatque suas ipse senator oves;</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>nec pudor in stipula placidam cepisse quietem</span><span class="linebreak"></span>
<span class="line indent1">et fenum capiti supposuisse fuit.</span><span class="linebreak"></span>
<span class="line">iura dabat populis posito modo praetor aratro,</span><span class="linebreak"></span>
<span class="line indent1">et levis argenti lammina crimen erat.</span><span class="linebreak"></span>
<span class="line">at postquam fortuna loci caput extulit huius,</span><span class="linebreak"></span>
<span class="line indent1"><span class="br"></span><span class="lineNumber">210</span><span class="br"></span>et tetigit summos vertice Roma deos,</span><span class="linebreak"></span>
<span class="line">creverunt et opes et opum furiosa cupido,</span><span class="linebreak"></span>
<span class="line indent1">et, cum possideant plurima, plura petunt.</span><span class="linebreak"></span>
<span class="line">quaerere, ut absumant, absumpta requirere certant,</span><span class="linebreak"></span>
<span class="line indent1">atque ipsae vitiis sunt alimenta vices.</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>sic quibus intumuit suffusa venter ab unda,</span><span class="linebreak"></span>
<span class="line indent1">quo plus sunt potae, plus sitiuntur aquae.</span><span class="linebreak"></span>
<span class="line">in pretio pretium nunc est: dat census honores,</span><span class="linebreak"></span>
<span class="line indent1">census amicitias: pauper ubique iacet.</span><span class="linebreak"></span>
<span class="line">tu tamen auspicium si sit stipis utile, quaeris,</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>curque iuvent vestras aera vetusta manus?</span><span class="linebreak"></span>
<span class="line">aera dabant olim, melius nunc omen in auro est,</span><span class="linebreak"></span>
<span class="line indent1">victaque concessit prisca moneta novae.</span><span class="linebreak"></span>
<span class="line">nos quoque templa iuvant, quamvis antiqua</span><span class="linebreak"></span>
<span class="line indent2">probemus,</span><span class="linebreak"></span>
<span class="line indent1">aurea: maiestas convenit ista deo.</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>laudamus veteres, sed nostris utimur annis:</span><span class="linebreak"></span>
<span class="line indent1">mos tamen est aeque dignus uterque coli.‚Äù</span><span class="linebreak"></span>
</section><notes></notes></section>