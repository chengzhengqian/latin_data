<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">tu quoque Thebanae mala praeda tacebere matris,</span><span class="linebreak"></span>
<span class="line indent1">inque tuum furiis acte, Lycurge, genus.</span><span class="linebreak"></span>
<span class="line">ecce libet subitos pisces Tyrrhenaque monstra</span><span class="linebreak"></span>
<span class="line indent1">dicere, sed non est carminis huius opus;</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>carminis huius opus causas exponere, quare</span><span class="linebreak"></span>
<span class="line indent1">vitisator populos ad sua liba vocet.</span><span class="linebreak"></span>
<span class="line">ante tuos ortus arae sine honore fuerunt,</span><span class="linebreak"></span>
<span class="line indent1">Liber, et in gelidis herba reperta focis.</span><span class="linebreak"></span>
<span class="line">te memorant Gange totoque Oriente subacto</span><span class="linebreak"></span>
<span class="line indent1"><span class="br"></span><span class="lineNumber">730</span><span class="br"></span>primitias magno seposuisse Iovi.</span><span class="linebreak"></span>
<span class="line">cinnama tu primus captivaque tura dedisti</span><span class="linebreak"></span>
<span class="line indent1">deque triumphato viscera tosta bove.</span><span class="linebreak"></span>
<span class="line">nomine ab auctoris ducunt libamina nomen</span><span class="linebreak"></span>
<span class="line indent1">libaque, quod sanctis pars datur inde focis.</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>liba deo fiunt, sucis quia dulcibus idem</span><span class="linebreak"></span>
<span class="line indent1">gaudet, et a Baccho mella reperta ferunt.</span><span class="linebreak"></span>
<span class="line">ibat harenoso satyris comitatus ab Hebro</span><span class="linebreak"></span>
<span class="line indent1">(non habet ingratos fabula nostra iocos),</span><span class="linebreak"></span>
<span class="line">iamque erat ad Rhodopen Pangaeaque florida</span><span class="linebreak"></span>
<span class="line indent2">ventum:</span><span class="linebreak"></span>
<span class="line indent1"><span class="br"></span><span class="lineNumber">740</span><span class="br"></span>aeriferae comitum concrepuere manus.</span><span class="linebreak"></span>
<span class="line">ecce novae coeunt volucres tinnitibus actae,</span><span class="linebreak"></span>
<span class="line indent1">quosque movent sonitus aera, sequuntur apes.</span><span class="linebreak"></span>
<span class="line">colligit errantes et in arbore claudit inani</span><span class="linebreak"></span>
<span class="line indent1">Liber et inventi praemia mellis habet.</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>ut satyri levisque senex tetigere saporem,</span><span class="linebreak"></span>
<span class="line indent1">quaerebant flavos per nemus omne favos.</span><span class="linebreak"></span>
<span class="line">audit in exesa stridorem examinis ulmo,</span><span class="linebreak"></span>
<span class="line indent1">aspicit et ceras dissimulatque senex;</span><span class="linebreak"></span>
</section><notes></notes></section>