<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">tertia quae solito tempore bruma refert.</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>di quoque cultores in idem venere Lyaei,</span><span class="linebreak"></span>
<span class="line indent1">et quicumque iocis non alienus erat,</span><span class="linebreak"></span>
<span class="line">Panes et in Venerem Satyrorum prona iuventus,</span><span class="linebreak"></span>
<span class="line indent1">quaeque colunt amnes solaque rura deae.</span><span class="linebreak"></span>
<span class="line">venerat et senior pando Silenus asello,</span><span class="linebreak"></span>
<span class="line indent1"><span class="br"></span><span class="lineNumber">400</span><span class="br"></span>quique ruber pavidas inguine terret aves,</span><span class="linebreak"></span>
<span class="line">dulcia qui dignum nemus in convivia nacti</span><span class="linebreak"></span>
<span class="line indent1">gramine vestitis accubuere toris.</span><span class="linebreak"></span>
<span class="line">vina dabat Liber, tulerat sibi quisque coronam,</span><span class="linebreak"></span>
<span class="line indent1">miscendas large rivus agebat aquas.</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>Na√Ødes effusis aliae sine pectinis usu,</span><span class="linebreak"></span>
<span class="line indent1">pars aderant positis arte manuque comis:</span><span class="linebreak"></span>
<span class="line">illa super suras tunicam collecta ministrat,</span><span class="linebreak"></span>
<span class="line indent1">altera dissuto pectus aperta sinu:</span><span class="linebreak"></span>
<span class="line">exserit haec umerum, vestem trahit illa per herbas,</span><span class="linebreak"></span>
<span class="line indent1"><span class="br"></span><span class="lineNumber">410</span><span class="br"></span>impediunt teneros vincula nulla pedes.</span><span class="linebreak"></span>
<span class="line">hinc aliae Satyris incendia mitia praebent,</span><span class="linebreak"></span>
<span class="line indent1">pars tibi, qui pinu tempora nexa geris.</span><span class="linebreak"></span>
<span class="line">te quoque, inexstinctae Silene libidinis, urunt:</span><span class="linebreak"></span>
<span class="line indent1">nequitia est, quae te non sinit esse senem.</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>at ruber, hortorum decus et tutela, Priapus</span><span class="linebreak"></span>
<span class="line indent1">omnibus ex illis Lotide captus erat:</span><span class="linebreak"></span>
<span class="line">hanc cupit, hanc optat, sola suspirat in illa,</span><span class="linebreak"></span>
<span class="line indent1">signaque dat nutu, sollicitatque notis.</span><span class="linebreak"></span>
<span class="line">fastus inest pulchris, sequiturque superbia formam:</span><span class="linebreak"></span>
<span class="line indent1"><span class="br"></span><span class="lineNumber">420</span><span class="br"></span>irrisum voltu despicit illa suo.</span><span class="linebreak"></span>
<span class="line">nox erat, et vino somnum faciente iacebant</span><span class="linebreak"></span>
<span class="line indent1">corpora diversis victa sopore locis.</span><span class="linebreak"></span>
<span class="line">Lotis in herbosa sub acernis ultima ramis,</span><span class="linebreak"></span>
<span class="line indent1">sicut erat lusu fessa, quievit humo.</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>surgit amans animamque tenens vestigia furtim</span><span class="linebreak"></span>
</section><notes></notes></section>