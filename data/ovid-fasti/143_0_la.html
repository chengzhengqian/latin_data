<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">turba quidem cur hos celebret meretricia ludos,</span><span class="linebreak"></span>
<span class="line indent1"><span class="br"></span><span class="lineNumber">350</span><span class="br"></span>non ex difficili causa petita subest.</span><span class="linebreak"></span>
<span class="line">non est de tetricis, non est de magna professis,</span><span class="linebreak"></span>
<span class="line indent1">volt sua plebeio sacra patere choro,</span><span class="linebreak"></span>
<span class="line">et monet aetatis specie, dum floreat, uti;</span><span class="linebreak"></span>
<span class="line indent1">contemni spinam, cum cecidere rosae.</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>cur tamen, ut dantur vestes Cerialibus albae,</span><span class="linebreak"></span>
<span class="line indent1">sic haec est cultu versicolore decens?</span><span class="linebreak"></span>
<span class="line">an quia maturis albescit messis aristis,</span><span class="linebreak"></span>
<span class="line indent1">et color et species floribus omnis inest?</span><span class="linebreak"></span>
<span class="line">adnuit, et motis flores cecidere capillis,</span><span class="linebreak"></span>
<span class="line indent1"><span class="br"></span><span class="lineNumber">360</span><span class="br"></span>accidere in mensas ut rosa missa solet.</span><span class="linebreak"></span>
<span class="line">lumina restabant, quorum me causa latebat,</span><span class="linebreak"></span>
<span class="line indent1">cum sic errores abstulit illa meos:</span><span class="linebreak"></span>
<span class="line">“vel quia purpureis collucent floribus agri,</span><span class="linebreak"></span>
<span class="line indent1">lumina sunt nostros visa decere dies;</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>vel quia nec flos est hebeti nec flamma colore,</span><span class="linebreak"></span>
<span class="line indent1">atque oculos in se splendor uterque trahit;</span><span class="linebreak"></span>
<span class="line">vel quia deliciis nocturna licentia nostris</span><span class="linebreak"></span>
<span class="line indent1">convenit. a vero tertia causa venit.”</span><span class="linebreak"></span>
<span class="line">“est breve praeterea, de quo mihi quaerere restat,</span><span class="linebreak"></span>
<span class="line indent1"><span class="br"></span><span class="lineNumber">370</span><span class="br"></span>si liceat” dixi: dixit et illa “licet.”</span><span class="linebreak"></span>
<span class="line">“cur tibi pro Libycis clauduntur rete leaenis</span><span class="linebreak"></span>
<span class="line indent1">imbelles capreae sollicitusque lepus?”</span><span class="linebreak"></span>
<span class="line">non sibi, respondit, silvas cessisse, sed hortos</span><span class="linebreak"></span>
<span class="line indent1">arvaque pugnaci non adeunda ferae.</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>omnia finierat: tenues secessit in auras,</span><span class="linebreak"></span>
<span class="line indent1">mansit odor: posses scire fuisse deam.</span><span class="linebreak"></span>
<span class="line">floreat ut toto carmen Nasonis in aevo,</span><span class="linebreak"></span>
<span class="line indent1">sparge, precor, donis pectora nostra tuis.</span><span class="linebreak"></span>
</section><notes></notes></section>