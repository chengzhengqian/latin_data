<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">in sicca pueri destituuntur humo.</span><span class="linebreak"></span>
<span class="line">lacte quis infantes nescit crevisse ferino,</span><span class="linebreak"></span>
<span class="line indent1">et picum expositis saepe tulisse cibos?</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>non ego te, tantae nutrix Larentia gentis,</span><span class="linebreak"></span>
<span class="line indent1">nec taceam vestras, Faustule pauper, opes.</span><span class="linebreak"></span>
<span class="line">vester honos veniet, cum Larentalia dicam:</span><span class="linebreak"></span>
<span class="line indent1">acceptus geniis illa December habet.</span><span class="linebreak"></span>
<span class="line">Martia ter senos proles adoleverat annos,</span><span class="linebreak"></span>
<span class="line indent1"><span class="br"></span><span class="lineNumber">60</span><span class="br"></span>et suberat flavae iam nova barba comae:</span><span class="linebreak"></span>
<span class="line">omnibus agricolis armentorumque magistris</span><span class="linebreak"></span>
<span class="line indent1">Iliadae fratres iura petita dabant.</span><span class="linebreak"></span>
<span class="line">saepe domum veniunt praedonum sanguine laeti</span><span class="linebreak"></span>
<span class="line indent1">et redigunt actos in sua rura boves.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>ut genus audierunt, animos pater editus auget,</span><span class="linebreak"></span>
<span class="line indent1">et pudet in paucis nomen habere casis,</span><span class="linebreak"></span>
<span class="line">Romuleoque cadit traiectus Amulius ense,</span><span class="linebreak"></span>
<span class="line indent1">regnaque longaevo restituuntur avo.</span><span class="linebreak"></span>
<span class="line">moenia conduntur, quae, quamvis parva fuerunt,</span><span class="linebreak"></span>
<span class="line indent1"><span class="br"></span><span class="lineNumber">70</span><span class="br"></span>non tamen expediit transsiluisse Remo.</span><span class="linebreak"></span>
<span class="line">iam, modo quae fuerant silvae pecorumque recessus,</span><span class="linebreak"></span>
<span class="line indent1">urbs erat, aeternae cum pater urbis ait:</span><span class="linebreak"></span>
<span class="line">“arbiter armorum, de cuius sanguine natus</span><span class="linebreak"></span>
<span class="line indent1">credor (et, ut credar, pignora multa dabo),</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>a te principium Romano dicimus anno:</span><span class="linebreak"></span>
<span class="line indent1">primus de patrio nomine mensis erit.”</span><span class="linebreak"></span>
<span class="line">vox rata fit, patrioque vocat de nomine mensem.</span><span class="linebreak"></span>
<span class="line indent1">dicitur haec pietas grata fuisse deo.</span><span class="linebreak"></span>
<span class="line">et tamen ante omnes Martem coluere priores:</span><span class="linebreak"></span>
</section><notes></notes></section>