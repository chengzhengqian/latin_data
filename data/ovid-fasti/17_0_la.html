<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">Interea Delphin clarum super aequora sidus</span><span class="linebreak"></span>
<span class="line indent1">tollitur et patriis exserit ora vadis.</span><span class="linebreak"></span>
<span class="label"><span class="ac">10. b en</span></span>
<span class="line">Postera lux hiemem medio discrimine signat,</span><span class="linebreak"></span>
<span class="line indent1"><span class="br"></span><span class="lineNumber">460</span><span class="br"></span>aequaque praeteritae, quae superabit, erit.</span><span class="linebreak"></span>
<span class="label"><span class="ac">11. c · car(mentalia) · np</span></span>
<span class="label"><span class="ac"><span class="italic">12. d c</span></span></span>
<span class="line">Proxima prospiciet Tithono nupta relicto</span><span class="linebreak"></span>
<span class="line indent1">Arcadiae sacrum pontificale deae.</span><span class="linebreak"></span>
<span class="line">te quoque lux eadem, Turni soror, aede recepit,</span><span class="linebreak"></span>
<span class="line indent1">hic ubi Virginea Campus obitur aqua.</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>unde petam causas horum moremque sacrorum?</span><span class="linebreak"></span>
<span class="line indent1">deriget in medio quis mea vela freto?</span><span class="linebreak"></span>
<span class="line">ipsa mone, quae nomen habes a carmine ductum,</span><span class="linebreak"></span>
<span class="line indent1">propositoque fave, ne tuus erret honor.</span><span class="linebreak"></span>
<span class="line">orta prior luna (de se si creditur ipsi)</span><span class="linebreak"></span>
<span class="line indent1"><span class="br"></span><span class="lineNumber">470</span><span class="br"></span>a magno tellus Arcade nomen habet.</span><span class="linebreak"></span>
<span class="line">hinc fuit Euander, qui, quamquam clarus utroque,</span><span class="linebreak"></span>
<span class="line indent1">nobilior sacrae sanguine matris erat;</span><span class="linebreak"></span>
<span class="line">quae simul aetherios animo conceperat ignes,</span><span class="linebreak"></span>
<span class="line indent1">ore dabat pleno carmina vera dei.</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>dixerat haec nato motus instare sibique,</span><span class="linebreak"></span>
<span class="line indent1">multaque praeterea tempore nacta fidem.</span><span class="linebreak"></span>
</section><notes></notes></section>