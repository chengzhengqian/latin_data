<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">regnaque caeruleis in sua portat equis.</span><span class="linebreak"></span>
<span class="line">illa quidem clamabat “io, carissima mater,</span><span class="linebreak"></span>
<span class="line indent1">auferor!,” ipsa suos abscideratque sinus:</span><span class="linebreak"></span>
<span class="line">panditur interea Diti via, namque diurnum</span><span class="linebreak"></span>
<span class="line indent1"><span class="br"></span><span class="lineNumber">450</span><span class="br"></span>lumen inadsueti vix patiuntur equi.</span><span class="linebreak"></span>
<span class="line">at, chorus aequalis, cumulatae flore ministrae</span><span class="linebreak"></span>
<span class="line indent1">“Persephone,” clamant “ad tua dona veni!”</span><span class="linebreak"></span>
<span class="line">ut clamata silet, montes ululatibus implent</span><span class="linebreak"></span>
<span class="line indent1">et feriunt maesta pectora nuda manu.</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>attonita est plangore Ceres (modo venerat Hennam)</span><span class="linebreak"></span>
<span class="line indent1">nec mora, “me miseram! filia,” dixit “ubi es?”</span><span class="linebreak"></span>
<span class="line">mentis inops rapitur, quales audire solemus</span><span class="linebreak"></span>
<span class="line indent1">Threïcias fusis maenadas ire comis.</span><span class="linebreak"></span>
<span class="line">ut vitulo mugit sua mater ab ubere rapto</span><span class="linebreak"></span>
<span class="line indent1"><span class="br"></span><span class="lineNumber">460</span><span class="br"></span>et quaerit fetus per nemus omne suos:</span><span class="linebreak"></span>
<span class="line">sic dea nec retinet gemitus et concita cursu</span><span class="linebreak"></span>
<span class="line indent1">fertur et a campis incipit, Henna, tuis.</span><span class="linebreak"></span>
<span class="line">inde puellaris nacta est vestigia plantae</span><span class="linebreak"></span>
<span class="line indent1">et pressam noto pondere vidit humum;</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>forsitan illa dies erroris summa fuisset,</span><span class="linebreak"></span>
<span class="line indent1">si non turbassent signa reperta sues.</span><span class="linebreak"></span>
<span class="line">iamque Leontinos Amenanaque flumina cursu</span><span class="linebreak"></span>
<span class="line indent1">praeterit et ripas, herbifer Aci, tuas;</span><span class="linebreak"></span>
<span class="line">praeterit et Cyanen et fontes lenis Anapi</span><span class="linebreak"></span>
<span class="line indent1"><span class="br"></span><span class="lineNumber">470</span><span class="br"></span>et te, verticibus non adeunde Gela.</span><span class="linebreak"></span>
<span class="line">liquerat Ortygien Megareaque Pantagienque,</span><span class="linebreak"></span>
<span class="line indent1">quaque Symaetheas accipit aequor aquas,</span><span class="linebreak"></span>
<span class="line">antraque Cyclopum positis exusta caminis,</span><span class="linebreak"></span>
<span class="line indent1">quique locus curvae nomina falcis habet,</span><span class="linebreak"></span>
</section><notes></notes></section>