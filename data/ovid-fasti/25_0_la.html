<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">cum mihi (sensit enim) “lux haec indicitur,” inquit</span><span class="linebreak"></span>
<span class="line indent1"><span class="br"></span><span class="lineNumber">660</span><span class="br"></span>Musa, “quid a fastis non stata sacra petis?</span><span class="linebreak"></span>
<span class="line">utque dies incerta sacri, sic tempora certa:</span><span class="linebreak"></span>
<span class="line indent1">seminibus iactis est ubi fetus ager.”</span><span class="linebreak"></span>
<span class="line">state coronati plenum ad praesepe, iuvenci:</span><span class="linebreak"></span>
<span class="line indent1">cum tepido vestrum vere redibit opus.</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>rusticus emeritum palo suspendat aratrum:</span><span class="linebreak"></span>
<span class="line indent1">omne reformidat frigore volnus humus.</span><span class="linebreak"></span>
<span class="line">vilice, da requiem terrae semente peracta;</span><span class="linebreak"></span>
<span class="line indent1">da requiem, terram qui coluere, viris.</span><span class="linebreak"></span>
<span class="line">pagus agat festum: pagum lustrate, coloni,</span><span class="linebreak"></span>
<span class="line indent1"><span class="br"></span><span class="lineNumber">670</span><span class="br"></span>et date paganis annua liba focis.</span><span class="linebreak"></span>
<span class="line">placentur frugum matres, Tellusque Ceresque,</span><span class="linebreak"></span>
<span class="line indent1">farre suo gravidae visceribusque suis.</span><span class="linebreak"></span>
<span class="line">officium commune Ceres et Terra tuentur:</span><span class="linebreak"></span>
<span class="line indent1">haec praebet causam frugibus, illa locum.</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>“consortes operis, per quas correcta vetustas</span><span class="linebreak"></span>
<span class="line indent1">quernaque glans victa est utiliore cibo,</span><span class="linebreak"></span>
<span class="line">frugibus immensis avidos satiate colonos,</span><span class="linebreak"></span>
<span class="line indent1">ut capiant cultus praemia digna sui.</span><span class="linebreak"></span>
<span class="line">vos date perpetuos teneris sementibus auctus,</span><span class="linebreak"></span>
<span class="line indent1"><span class="br"></span><span class="lineNumber">680</span><span class="br"></span>nec nova per gelidas herba sit usta nives.</span><span class="linebreak"></span>
<span class="line">cum serimus, caelum ventis aperite serenis;</span><span class="linebreak"></span>
<span class="line indent1">cum latet, aetheria spargite semen aqua.</span><span class="linebreak"></span>
<span class="line">neve graves cultis Cerialia rura, cavete,</span><span class="linebreak"></span>
<span class="line indent1">agmine laesuro depopulentur aves.</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>vos quoque, formicae, subiectis parcite granis:</span><span class="linebreak"></span>
<span class="line indent1">post messem praedae copia maior erit.</span><span class="linebreak"></span>
<span class="line">interea crescat scabrae robiginis expers,</span><span class="linebreak"></span>
<span class="line indent1">nec vitio caeli palleat ulla seges,</span><span class="linebreak"></span>
<span class="line">et neque deficiat macie neque pinguior aequo</span><span class="linebreak"></span>
</section><notes></notes></section>