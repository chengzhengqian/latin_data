<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">semper ad Aeneadas placido, pulcherrima, voltu</span><span class="linebreak"></span>
<span class="line indent1">respice, totque tuas, diva, tuere nurus.</span><span class="linebreak"></span>
<span class="line">dum loquor, elatae metuendus acumine caudae</span><span class="linebreak"></span>
<span class="line indent1">Scorpios in viridis praecipitatur aquas.</span><span class="linebreak"></span>
<span class="label"><span class="ac">2. d f</span></span>
<span class="line"><span class="br"></span><span class="lineNumber">165</span><span class="br"></span>Nox ubi transierit, caelumque rubescere primo</span><span class="linebreak"></span>
<span class="line indent1">coeperit, et tactae rore querentur aves,</span><span class="linebreak"></span>
<span class="line">semustamque facem vigilata nocte viator</span><span class="linebreak"></span>
<span class="line indent1">ponet, et ad solitum rusticus ibit opus,</span><span class="linebreak"></span>
<span class="line">Pliades incipient umeros relevare paternos,</span><span class="linebreak"></span>
<span class="line indent1"><span class="br"></span><span class="lineNumber">170</span><span class="br"></span>quae septem dici, sex tamen esse solent:</span><span class="linebreak"></span>
<span class="line">seu quod in amplexum sex hinc venere deorum,</span><span class="linebreak"></span>
<span class="line indent1">(nam Steropen Marti concubuisse ferunt,</span><span class="linebreak"></span>
<span class="line">Neptuno Alcyonen et te, formosa Celaeno,</span><span class="linebreak"></span>
<span class="line indent1">Maean et Electran Taygetenque Iovi),</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>septima mortali Merope tibi, Sisyphe, nupsit;</span><span class="linebreak"></span>
<span class="line indent1">paenitet, et facti sola pudore latet:</span><span class="linebreak"></span>
<span class="line">sive quod Electra Troiae spectare ruinas</span><span class="linebreak"></span>
<span class="line indent1">non tulit, ante oculos opposuitque manum.</span><span class="linebreak"></span>
<span class="label"><span class="italic">3. e c</span></span>
<span class="label"><span class="ac">4. f c <span class="sc">lvdi · matr · mag</span></span></span>
<span class="line">Ter sine perpetuo caelum versetur in axe,</span><span class="linebreak"></span>
<span class="line indent1"><span class="br"></span><span class="lineNumber">180</span><span class="br"></span>ter iungat Titan terque resolvat equos,</span><span class="linebreak"></span>
<span class="line">protinus inflexo Berecyntia tibia cornu</span><span class="linebreak"></span>
<span class="line indent1">flabit, et Idaeae festa parentis erunt.</span><span class="linebreak"></span>
</section><notes></notes></section>