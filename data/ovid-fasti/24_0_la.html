<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">nunc bene prospicies Latiam, Concordia, turbam,</span><span class="linebreak"></span>
<span class="line indent1"><span class="br"></span><span class="lineNumber">640</span><span class="br"></span>ut te sacratae constituere manus.</span><span class="linebreak"></span>
<span class="line">Furius antiquam populi superator Etrusci</span><span class="linebreak"></span>
<span class="line indent1">voverat et voti solverat ille fidem.</span><span class="linebreak"></span>
<span class="line">causa, quod a patribus sumptis secesserat armis</span><span class="linebreak"></span>
<span class="line indent1">volgus, et ipsa suas Roma timebat opes.</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>causa recens melior: passos Germania crines</span><span class="linebreak"></span>
<span class="line indent1">porrigit auspiciis, dux venerande, tuis;</span><span class="linebreak"></span>
<span class="line">inde triumphatae libasti munera gentis</span><span class="linebreak"></span>
<span class="line indent1">templaque fecisti, quam colis ipse, deae.</span><span class="linebreak"></span>
<span class="line">hanc tua constituit genetrix et rebus et ara,</span><span class="linebreak"></span>
<span class="line indent1"><span class="br"></span><span class="lineNumber">650</span><span class="br"></span>sola toro magni digna reperta Iovis.</span><span class="linebreak"></span>
<span class="label"><span class="ac">17. a c<span class="linebreak"></span>
<span class="italic">18. b c; 19. c c; 20. d c; 21. e c; 22. f c</span></span></span>
<span class="line">Haec ubi transierint, Capricorno, Phoebe, relicto</span><span class="linebreak"></span>
<span class="line indent1">per iuvenis curres signa gerentis aquam.</span><span class="linebreak"></span>
<span class="label"><span class="ac">23. g c</span></span>
<span class="line">Septimus hinc oriens cum se demiserit undis,</span><span class="linebreak"></span>
<span class="line indent1">fulgebit toto iam Lyra nulla polo.</span><span class="linebreak"></span>
<span class="label"><span class="ac">24. h c<span class="linebreak"></span>
<span class="italic">25. ac; 26. bc</span></span></span>
<span class="line"><span class="br"></span><span class="lineNumber">655</span><span class="br"></span>Sidere ab hoc ignis venienti nocte, Leonis</span><span class="linebreak"></span>
<span class="line indent1">qui micat in medio pectore, mersus erit.</span><span class="linebreak"></span>
<span class="line">Ter quater evolvi signantes tempora fastos,</span><span class="linebreak"></span>
<span class="line indent1">nec Sementiva est ulla reperta dies:</span><span class="linebreak"></span>
</section><notes></notes></section>