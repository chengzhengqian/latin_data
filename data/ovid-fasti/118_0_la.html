<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">ast ubi visceribus vitulos rapuere ministri</span><span class="linebreak"></span>
<span class="line indent1">sectaque fumosis exta dedere focis,</span><span class="linebreak"></span>
<span class="line">igne cremat vitulos quae natu maxima virgo est,</span><span class="linebreak"></span>
<span class="line indent1"><span class="br"></span><span class="lineNumber">640</span><span class="br"></span>luce Palis populos purget ut ille cinis.</span><span class="linebreak"></span>
<span class="line">rege Numa, fructu non respondente labori,</span><span class="linebreak"></span>
<span class="line indent1">inrita decepti vota colentis erant.</span><span class="linebreak"></span>
<span class="line">nam modo siccus erat gelidis aquilonibus annus,</span><span class="linebreak"></span>
<span class="line indent1">nunc ager assidua luxuriabat aqua:</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>saepe Ceres primis dominum fallebat in herbis,</span><span class="linebreak"></span>
<span class="line indent1">et levis obsesso stabat avena solo,</span><span class="linebreak"></span>
<span class="line">et pecus ante diem partus edebat acerbos,</span><span class="linebreak"></span>
<span class="line indent1">agnaque nascendo saepe necabat ovem.</span><span class="linebreak"></span>
<span class="line">silva vetus nullaque diu violata securi</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>stabat, Maenalio sacra relicta deo:</span><span class="linebreak"></span>
<span class="line">ille dabat tacitis animo responsa quieto</span><span class="linebreak"></span>
<span class="line indent1">noctibus. hic geminas rex Numa mactat oves.</span><span class="linebreak"></span>
<span class="line">prima cadit Fauno, leni cadit altera Somno:</span><span class="linebreak"></span>
<span class="line indent1">sternitur in duro vellus utrumque solo.</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>bis caput intonsum fontana spargitur unda,</span><span class="linebreak"></span>
<span class="line indent1">bis sua faginea tempora fronde premit.</span><span class="linebreak"></span>
<span class="line">usus abest Veneris, nec fas animalia mensis</span><span class="linebreak"></span>
<span class="line indent1">ponere, nec digitis anulus ullus inest.</span><span class="linebreak"></span>
<span class="line">veste rudi tectus supra nova vellera corpus</span><span class="linebreak"></span>
<span class="line indent1"><span class="br"></span><span class="lineNumber">660</span><span class="br"></span>ponit, adorato per sua verba deo.</span><span class="linebreak"></span>
<span class="line">interea placidam redimita papavere frontem</span><span class="linebreak"></span>
<span class="line indent1">Nox venit et secum somnia nigra trahit.</span><span class="linebreak"></span>
<span class="line">Faunus adest, oviumque premens pede vellera duro</span><span class="linebreak"></span>
<span class="line indent1">edidit a dextro talia verba toro:</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>â€œmorte boum tibi, rex, Tellus placanda duarum:</span><span class="linebreak"></span>
</section><notes></notes></section>