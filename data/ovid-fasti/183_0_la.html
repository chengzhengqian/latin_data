<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">veste data tegitur, vetat hanc Fortuna moveri</span><span class="linebreak"></span>
<span class="line indent1">et sic e templo est ipsa locuta suo:</span><span class="linebreak"></span>
<span class="line">“ore revelato qua primum luce patebit</span><span class="linebreak"></span>
<span class="line indent1"><span class="br"></span><span class="lineNumber">620</span><span class="br"></span>Servius, haec positi prima pudoris erit.”</span><span class="linebreak"></span>
<span class="line">parcite, matronae, vetitas attingere vestes</span><span class="linebreak"></span>
<span class="line indent1">(sollemni satis est voce movere preces),</span><span class="linebreak"></span>
<span class="line">sitque caput semper Romano tectus amictu,</span><span class="linebreak"></span>
<span class="line indent1">qui rex in nostra septimus urbe fuit.</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>arserat hoc templum: signo tamen ille pepercit</span><span class="linebreak"></span>
<span class="line indent1">ignis; opem nato Mulciber ipse tulit.</span><span class="linebreak"></span>
<span class="line">namque pater Tulli Volcanus, Ocresia mater</span><span class="linebreak"></span>
<span class="line indent1">praesignis facie Corniculana fuit.</span><span class="linebreak"></span>
<span class="line">hand secum Tanaquil sacris de more peractis</span><span class="linebreak"></span>
<span class="line indent1"><span class="br"></span><span class="lineNumber">630</span><span class="br"></span>iussit in ornatum fundere vina focum:</span><span class="linebreak"></span>
<span class="line">hic inter cineres obsceni forma virilis</span><span class="linebreak"></span>
<span class="line indent1">aut fuit aut visa est, sed fuit illa magis.</span><span class="linebreak"></span>
<span class="line">iussa foco captiva sedet: conceptus ab illa</span><span class="linebreak"></span>
<span class="line indent1">Servius a caelo semina gentis habet.</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>signa dedit genitor tum cum caput igne corusco</span><span class="linebreak"></span>
<span class="line indent1">contigit, inque comis flammeus arsit apex.</span><span class="linebreak"></span>
<span class="line">Te quoque magnifica, Concordia, dedicat aede</span><span class="linebreak"></span>
<span class="line indent1">Livia, quam caro praestitit ipsa viro.</span><span class="linebreak"></span>
<span class="line">disce tamen, veniens aetas: ubi Livia nunc est</span><span class="linebreak"></span>
<span class="line indent1"><span class="br"></span><span class="lineNumber">640</span><span class="br"></span>porticus, immensae tecta fuere domus;</span><span class="linebreak"></span>
</section><notes></notes></section>