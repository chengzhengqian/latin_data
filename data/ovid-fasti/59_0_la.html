<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">Tarquinium profuga poenas cum stirpe daturum.</span><span class="linebreak"></span>
<span class="line indent1">iam satis est virtus dissimulata diu.”</span><span class="linebreak"></span>
<span class="line"><span class="br"></span><span class="lineNumber">845</span><span class="br"></span>illa iacens ad verba oculos sine lumine movit</span><span class="linebreak"></span>
<span class="line indent1">visaque concussa dicta probare coma.</span><span class="linebreak"></span>
<span class="line">fertur in exsequias animi matrona virilis</span><span class="linebreak"></span>
<span class="line indent1">et secum lacrimas invidiamque trahit.</span><span class="linebreak"></span>
<span class="line">volnus inane patet. Brutus clamore Quirites</span><span class="linebreak"></span>
<span class="line indent1"><span class="br"></span><span class="lineNumber">850</span><span class="br"></span>concitat et regis facta nefanda refert.</span><span class="linebreak"></span>
<span class="line">Tarquinius cum prole fugit, capit annua consul</span><span class="linebreak"></span>
<span class="line indent1">iura: dies regnis illa suprema fuit.</span><span class="linebreak"></span>
<span class="line">fallimur, an veris praenuntia venit hirundo</span><span class="linebreak"></span>
<span class="line indent1">nec metuit, ne qua versa recurrat hiems?</span><span class="linebreak"></span>
<span class="line"><span class="br"></span><span class="lineNumber">855</span><span class="br"></span>saepe tamen, Procne, nimium properasse quereris,</span><span class="linebreak"></span>
<span class="line indent1">virque tuo Tereus frigore laetus erit.</span><span class="linebreak"></span>
<span class="label"><span class="italic">25. h c; 26. a en</span></span>
<span class="label"><span class="ac">27. b · eqvir(ria) · np</span></span>
<span class="line">Iamque duae restant noctes de mense secundo,</span><span class="linebreak"></span>
<span class="line indent1">Marsque citos iunctis curribus urget equos:</span><span class="linebreak"></span>
<span class="line">ex vero positum permansit Equirria nomen,</span><span class="linebreak"></span>
<span class="line indent1"><span class="br"></span><span class="lineNumber">860</span><span class="br"></span>quae deus in Campo prospicit ipse suo.</span><span class="linebreak"></span>
<span class="line">iure venis, Gradive: locum tua tempora poscunt,</span><span class="linebreak"></span>
<span class="line indent1">signatusque tuo nomine mensis adest.</span><span class="linebreak"></span>
<span class="label"><span class="ac">28. c c</span></span>
<span class="line">Venimus in portum libro cum mense peracto:</span><span class="linebreak"></span>
<span class="line indent1">naviget hinc alia iam mihi linter aqua.</span><span class="linebreak"></span>
</section><notes></notes></section>