<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">aspicit instantes mediis sex lucibus Idus</span><span class="linebreak"></span>
<span class="line indent1">illa dies, qua sunt vota soluta deae.</span><span class="linebreak"></span>
<span class="label"><span class="ac">9. H · vest(alia) · n <span class="sc">fer · vestae</span></span></span>
<span class="line">Vesta, fave! tibi nunc operata resolvimus ora,</span><span class="linebreak"></span>
<span class="line indent1"><span class="br"></span><span class="lineNumber">250</span><span class="br"></span>ad tua si nobis sacra venire licet.</span><span class="linebreak"></span>
<span class="line">in prece totus eram: caelestia numina sensi,</span><span class="linebreak"></span>
<span class="line indent1">laetaque purpurea luce refulsit humus.</span><span class="linebreak"></span>
<span class="line">non equidem vidi (valeant mendacia vatum)</span><span class="linebreak"></span>
<span class="line indent1">te, dea, nec fueras aspicienda viro;</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>sed quae nescieram, quorumque errore tenebar,</span><span class="linebreak"></span>
<span class="line indent1">cognita sunt nullo praecipiente mihi.</span><span class="linebreak"></span>
<span class="line">dena quater memorant habuisse Parilia Romam,</span><span class="linebreak"></span>
<span class="line indent1">cum flammae custos aede recepta dea est,</span><span class="linebreak"></span>
<span class="line">regis opus placidi, quo non metuentius ullum</span><span class="linebreak"></span>
<span class="line indent1"><span class="br"></span><span class="lineNumber">260</span><span class="br"></span>numinis ingenium terra Sabina tulit.</span><span class="linebreak"></span>
<span class="line">quae nunc aere vides, stipula tum tecta videres,</span><span class="linebreak"></span>
<span class="line indent1">et paries lento vimine textus erat.</span><span class="linebreak"></span>
<span class="line">hic locus exiguus, qui sustinet Atria Vestae,</span><span class="linebreak"></span>
<span class="line indent1">tunc erat intonsi regia magna Numae.</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>forma tamen templi, quae nunc manet, ante fuisse</span><span class="linebreak"></span>
<span class="line indent1">dicitur, et formae causa probanda subest.</span><span class="linebreak"></span>
<span class="line">Vesta eadem est et terra: subest vigil ignis utrique:</span><span class="linebreak"></span>
<span class="line indent1">significant sedem terra focusque suam.</span><span class="linebreak"></span>
<span class="line">terra pilae similis nullo fulcimine nixa,</span><span class="linebreak"></span>
<span class="line indent1"><span class="br"></span><span class="lineNumber">270</span><span class="br"></span>aëre subiecto tam grave pendet onus.</span><span class="linebreak"></span>
<span class="line">ipsa volubilitas libratum sustinet orbem,</span><span class="linebreak"></span>
<span class="line indent1">quique premat partes, angulus omnis abest,</span><span class="linebreak"></span>
<span class="line">cumque sit in media rerum regione locata</span><span class="linebreak"></span>
<span class="line indent1">et tangat nullum plusve minusve latus,</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>ni convexa foret, parti vicinior esset,</span><span class="linebreak"></span>
</section><notes></notes></section>