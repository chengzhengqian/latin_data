<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line"><span class="br"></span><span class="lineNumber">665</span><span class="br"></span>pacis et armorum superis imisque deorum</span><span class="linebreak"></span>
<span class="line indent1">arbiter, alato qui pede carpis iter,</span><span class="linebreak"></span>
<span class="line">laete lyrae pulsu, nitida quoque laete palaestra,</span><span class="linebreak"></span>
<span class="line indent1">quo didicit culte lingua docente loqui,</span><span class="linebreak"></span>
<span class="line">templa tibi posuere patres spectantia Circum</span><span class="linebreak"></span>
<span class="line indent1"><span class="br"></span><span class="lineNumber">670</span><span class="br"></span>Idibus: ex illo est haec tibi festa dies.</span><span class="linebreak"></span>
<span class="line">te, quicumque suas profitentur vendere merces,</span><span class="linebreak"></span>
<span class="line indent1">ture dato, tribuas ut sibi lucra, rogant.</span><span class="linebreak"></span>
<span class="line">est aqua Mercurii portae vicina Capenae;</span><span class="linebreak"></span>
<span class="line indent1">si iuvat expertis credere, numen habet.</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>huc venit incinctus tunica mercator et urna</span><span class="linebreak"></span>
<span class="line indent1">purus suffita, quam ferat, haurit aquam.</span><span class="linebreak"></span>
<span class="line">uda fit hinc laurus, lauro sparguntur ab uda</span><span class="linebreak"></span>
<span class="line indent1">omnia, quae dominos sunt habitura novos;</span><span class="linebreak"></span>
<span class="line">spargit et ipse suos lauro rorante capillos</span><span class="linebreak"></span>
<span class="line indent1"><span class="br"></span><span class="lineNumber">680</span><span class="br"></span>et peragit solita fallere voce preces:</span><span class="linebreak"></span>
<span class="line">“ablue praeteriti periuria temporis,” inquit</span><span class="linebreak"></span>
<span class="line indent1">“ablue praeteritae perfida verba die.</span><span class="linebreak"></span>
<span class="line">sive ego te feci testem falsove citavi</span><span class="linebreak"></span>
<span class="line indent1">non audituri numina magna Iovis,</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>sive deum prudens alium divamve fefelli,</span><span class="linebreak"></span>
<span class="line indent1">abstulerint celeres improba verba Noti,</span><span class="linebreak"></span>
<span class="line">et pateant veniente die periuria nobis,</span><span class="linebreak"></span>
<span class="line indent1">nec curent superi si qua locutus ero.</span><span class="linebreak"></span>
<span class="line">da modo lucra mihi, da facto gaudia lucro,</span><span class="linebreak"></span>
<span class="line indent1"><span class="br"></span><span class="lineNumber">690</span><span class="br"></span>et fac, ut emptori verba dedisse iuvet.”</span><span class="linebreak"></span>
<span class="line">talia Mercurius poscentem ridet ab alto,</span><span class="linebreak"></span>
<span class="line indent1">se memor Ortygias surripuisse boves.</span><span class="linebreak"></span>
</section><notes></notes></section>