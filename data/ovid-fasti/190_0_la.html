<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">quam cito venerunt Fortunae Fortis honores!</span><span class="linebreak"></span>
<span class="line indent1">post septem luces Iunius actus erit.</span><span class="linebreak"></span>
<span class="line"><span class="br"></span><span class="lineNumber">775</span><span class="br"></span>ite, deam laeti Fortem celebrate, Quirites:</span><span class="linebreak"></span>
<span class="line indent1">in Tiberis ripa munera regis habet.</span><span class="linebreak"></span>
<span class="line">pars pede, pars etiam celeri decurrite cumba,</span><span class="linebreak"></span>
<span class="line indent1">nec pudeat potos inde redire domum.</span><span class="linebreak"></span>
<span class="line">ferte coronatae iuvenum convivia lintres,</span><span class="linebreak"></span>
<span class="line indent1"><span class="br"></span><span class="lineNumber">780</span><span class="br"></span>multaque per medias vina bibantur aquas.</span><span class="linebreak"></span>
<span class="line">plebs colit hanc, quia qui posuit de plebe fuisse</span><span class="linebreak"></span>
<span class="line indent1">fertur et ex humili sceptra tulisse loco.</span><span class="linebreak"></span>
<span class="line">convenit et servis, serva quia Tullius ortus</span><span class="linebreak"></span>
<span class="line indent1">constituit dubiae templa propinqua deae.</span><span class="linebreak"></span>
<span class="label"><span class="ac"><span class="italic">25. h c</span><span class="linebreak"></span>
26. a c</span></span>
<span class="line"><span class="br"></span><span class="lineNumber">785</span><span class="br"></span>Ecce suburbana rediens male sobrius aede</span><span class="linebreak"></span>
<span class="line indent1">ad stellas aliquis talia verba iacit:</span><span class="linebreak"></span>
<span class="line">“zona latet tua nunc, et cras fortasse latebit:</span><span class="linebreak"></span>
<span class="line indent1">dehinc erit, Orion, aspicienda mihi.”</span><span class="linebreak"></span>
<span class="line">at si non esset potus, dixisset eadem</span><span class="linebreak"></span>
<span class="line indent1"><span class="br"></span><span class="lineNumber">790</span><span class="br"></span>venturum tempus solstitiale die.</span><span class="linebreak"></span>
<span class="label"><span class="ac">27 b c<span class="linebreak"></span>
<span class="italic">28. c c</span></span></span>
<span class="line">Lucifero subeunte Lares delubra tulerunt</span><span class="linebreak"></span>
<span class="line indent1">hic, ubi fit docta multa corona manu.</span><span class="linebreak"></span>
<span class="line">tempus idem Stator aedis habet, quam Romulus olim</span><span class="linebreak"></span>
<span class="line indent1">ante Palatini condidit ora iugi.</span><span class="linebreak"></span>
</section><notes></notes></section>