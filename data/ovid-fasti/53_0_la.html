<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">cuncta Iovi cessit turba locumque dedit:</span><span class="linebreak"></span>
<span class="line">Terminus, ut veteres memorant, inventus in aede</span><span class="linebreak"></span>
<span class="line indent1"><span class="br"></span><span class="lineNumber">670</span><span class="br"></span>restitit et magno cum Iove templa tenet.</span><span class="linebreak"></span>
<span class="line">nunc quoque, se supra ne quid nisi sidera cernat,</span><span class="linebreak"></span>
<span class="line indent1">exiguum templi tecta foramen habent.</span><span class="linebreak"></span>
<span class="line">Termine, post illud levitas tibi libera non est:</span><span class="linebreak"></span>
<span class="line indent1">qua positus fueris in statione, mane,</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>nec tu vicino quicquam concede roganti,</span><span class="linebreak"></span>
<span class="line indent1">ne videare hominem praeposuisse Iovi;</span><span class="linebreak"></span>
<span class="line">et seu vomeribus seu tu pulsabere rastris,</span><span class="linebreak"></span>
<span class="line indent1">clamato “tuus est hic ager, ille suus!” ’</span><span class="linebreak"></span>
<span class="line">est via, quae populum Laurentes ducit in agros,</span><span class="linebreak"></span>
<span class="line indent1"><span class="br"></span><span class="lineNumber">680</span><span class="br"></span>quondam Dardanio regna petita duci:</span><span class="linebreak"></span>
<span class="line">illa lanigeri pecoris tibi, Termine, fibris</span><span class="linebreak"></span>
<span class="line indent1">sacra videt fleri sextus ab Urbe lapis.</span><span class="linebreak"></span>
<span class="line">gentibus est aliis tellus data limite certo:</span><span class="linebreak"></span>
<span class="line indent1">Romanae spatium est Urbis et orbis idem.</span><span class="linebreak"></span>
<span class="label"><span class="ac">24. g · regif(vgivn) · n</span></span>
<span class="line"><span class="br"></span><span class="lineNumber">685</span><span class="br"></span>Nunc mihi dicenda est regis fuga: traxit ab illa</span><span class="linebreak"></span>
<span class="line indent1">sextus ab extremo nomina mense dies.</span><span class="linebreak"></span>
<span class="line">ultima Tarquinius Romanae gentis habebat</span><span class="linebreak"></span>
<span class="line indent1">regna, vir iniustus, fortis ad arma tamen.</span><span class="linebreak"></span>
<span class="line">ceperat hic alias, alias everterat urbes,</span><span class="linebreak"></span>
<span class="line indent1"><span class="br"></span><span class="lineNumber">690</span><span class="br"></span>et Gabios turpi fecerat arte suos.</span><span class="linebreak"></span>
<span class="line">namque trium minimus, proles manifesta Superbi,</span><span class="linebreak"></span>
<span class="line indent1">in medios hostes nocte silente venit.</span><span class="linebreak"></span>
</section><notes></notes></section>