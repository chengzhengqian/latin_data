<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">“di” que “petitorum” dixit “salvete locorum,</span><span class="linebreak"></span>
<span class="line indent1"><span class="br"></span><span class="lineNumber">510</span><span class="br"></span>tuque novos caelo terra datura deos,</span><span class="linebreak"></span>
<span class="line">fluminaque et fontes, quibus utitur hospita tellus,</span><span class="linebreak"></span>
<span class="line indent1">et nemorum nymphae naiadumque chori!</span><span class="linebreak"></span>
<span class="line">este bonis avibus visi natoque mihique,</span><span class="linebreak"></span>
<span class="line indent1">ripaque felici tacta sit ista pede!</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>fallor, an hi fient ingentia moenia colles,</span><span class="linebreak"></span>
<span class="line indent1">iuraque ab hac terra cetera terra petet?</span><span class="linebreak"></span>
<span class="line">montibus his olim totus promittitur orbis:</span><span class="linebreak"></span>
<span class="line indent1">quis tantum fati credat habere locum?</span><span class="linebreak"></span>
<span class="line">et iam Dardaniae tangent haec litora pinus:</span><span class="linebreak"></span>
<span class="line indent1"><span class="br"></span><span class="lineNumber">520</span><span class="br"></span>hic quoque causa novi femina Martis erit.</span><span class="linebreak"></span>
<span class="line">care nepos, Palla, funesta quid induis arma?</span><span class="linebreak"></span>
<span class="line indent1">indue! non humili vindice caesus eris.</span><span class="linebreak"></span>
<span class="line">victa tamen vinces eversaque, Troia, resurges;</span><span class="linebreak"></span>
<span class="line indent1">obruit hostiles ista ruina domos.</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>urite vitrices Neptunia Pergama flammae!</span><span class="linebreak"></span>
<span class="line indent1">num minus hic toto est altior orbe cinis?</span><span class="linebreak"></span>
<span class="line">iam pius Aeneas sacra et, sacra altera, patrem</span><span class="linebreak"></span>
<span class="line indent1">adferet: Iliacos accipe, Vesta, deos!</span><span class="linebreak"></span>
<span class="line">tempus erit, cum vos orbemque tuebitur idem,</span><span class="linebreak"></span>
<span class="line indent1"><span class="br"></span><span class="lineNumber">530</span><span class="br"></span>et fient ipso sacra colente deo,</span><span class="linebreak"></span>
<span class="line">et penes Augustos patriae tutela manebit:</span><span class="linebreak"></span>
<span class="line indent1">hanc fas imperii frena tenere domum.</span><span class="linebreak"></span>
<span class="line">inde nepos natusque dei, licet ipse recuset,</span><span class="linebreak"></span>
<span class="line indent1">pondera caelesti mente paterna feret;</span><span class="linebreak"></span>
</section><notes></notes></section>