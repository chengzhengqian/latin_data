<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">praefamur Vestam, quae loca prima tenet.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>ante focos olim scamnis considere longis</span><span class="linebreak"></span>
<span class="line indent1">mos erat et mensae credere adesse deos;</span><span class="linebreak"></span>
<span class="line">nunc quoque, cum fiunt antiquae sacra Vacunae,</span><span class="linebreak"></span>
<span class="line indent1">ante Vacunales stantque sedentque focos.</span><span class="linebreak"></span>
<span class="line">venit in hos annos aliquid de more vetusto:</span><span class="linebreak"></span>
<span class="line indent1"><span class="br"></span><span class="lineNumber">310</span><span class="br"></span>fert missos Vestae pura patella cibos.</span><span class="linebreak"></span>
<span class="line">ecce coronatis panis dependet asellis,</span><span class="linebreak"></span>
<span class="line indent1">et velant scabras florida serta molas.</span><span class="linebreak"></span>
<span class="line">sola prius furnis torrebant farra coloni</span><span class="linebreak"></span>
<span class="line indent1">(et Fornacali sunt sua sacra deae):</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>suppositum cineri panem focus ipse parabat,</span><span class="linebreak"></span>
<span class="line indent1">strataque erat tepido tegula quassa solo.</span><span class="linebreak"></span>
<span class="line">inde focum observat pistor dominamque focorum,</span><span class="linebreak"></span>
<span class="line indent1">et quae pumiceas versat asella molas.</span><span class="linebreak"></span>
<span class="line">praeteream referamne tuum, rubicunde Priape,</span><span class="linebreak"></span>
<span class="line indent1"><span class="br"></span><span class="lineNumber">320</span><span class="br"></span>dedecus? est multi fabula parva ioci.</span><span class="linebreak"></span>
<span class="line">turrigera frontem Cybele redimita corona</span><span class="linebreak"></span>
<span class="line indent1">convocat aeternos ad sua festa deos.</span><span class="linebreak"></span>
<span class="line">convocat et satyros et, rustica numina, nymphas;</span><span class="linebreak"></span>
<span class="line indent1">Silenus, quamvis nemo vocarat, adest.</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>nec licet et longum est epulas narrare deorum:</span><span class="linebreak"></span>
<span class="line indent1">in multo nox est pervigilata mero.</span><span class="linebreak"></span>
<span class="line">hi temere errabant in opacae vallibus Idae,</span><span class="linebreak"></span>
<span class="line indent1">pars iacet et molli gramine membra levat,</span><span class="linebreak"></span>
<span class="line">hi ludunt, hos somnus habet, pars bracchia nectit</span><span class="linebreak"></span>
<span class="line indent1"><span class="br"></span><span class="lineNumber">330</span><span class="br"></span>et viridem celeri ter pede pulsat humum.</span><span class="linebreak"></span>
<span class="line">Vesta iacet placidamque capit secura quietem,</span><span class="linebreak"></span>
<span class="line indent1">sicut erat, positum caespite fulta caput.</span><span class="linebreak"></span>
<span class="line">at ruber hortorum custos nymphasque deasque</span><span class="linebreak"></span>
<span class="line indent1">captat et errantes fertque refertque pedes.</span><span class="linebreak"></span>
</section><notes></notes></section>