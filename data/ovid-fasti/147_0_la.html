<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">Faustulus infelix et passis Acca capillis</span><span class="linebreak"></span>
<span class="line indent1">spargebant lacrimis ossa perusta suis.</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>inde domum redeunt sub prima crepuscula maesti,</span><span class="linebreak"></span>
<span class="line indent1">utque erat, in duro procubuere toro.</span><span class="linebreak"></span>
<span class="line">umbra cruenta Remi visa est adsistere lecto</span><span class="linebreak"></span>
<span class="line indent1">atque haec exiguo murmure verba loqui:</span><span class="linebreak"></span>
<span class="line">“en ego dimidium vestri parsque altera voti,</span><span class="linebreak"></span>
<span class="line indent1"><span class="br"></span><span class="lineNumber">460</span><span class="br"></span>cernite, sim qualis, qui modo qualis eram!</span><span class="linebreak"></span>
<span class="line">qui modo, si volucres habuissem regna iubentes,</span><span class="linebreak"></span>
<span class="line indent1">in populo potui maximus esse meo,</span><span class="linebreak"></span>
<span class="line">nunc sum elapsa rogi flammis et inanis imago:</span><span class="linebreak"></span>
<span class="line indent1">haec est ex illo forma relicta Remo!</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>heu ubi Mars pater est? si vos modo vera locuti,</span><span class="linebreak"></span>
<span class="line indent1">uberaque expositis ille ferina dedit.</span><span class="linebreak"></span>
<span class="line">quem lupa servavit, manus hunc temeraria civis</span><span class="linebreak"></span>
<span class="line indent1">perdidit. o quanto mitior illa fuit!</span><span class="linebreak"></span>
<span class="line">saeve Celer, crudelem animam per volnera reddas,</span><span class="linebreak"></span>
<span class="line indent1"><span class="br"></span><span class="lineNumber">470</span><span class="br"></span>utque ego, sub terras sanguinulentus eas.</span><span class="linebreak"></span>
<span class="line">noluit hoc frater, pietas aequalis in illo est:</span><span class="linebreak"></span>
<span class="line indent1">quod potuit, lacrimas in mea fata dedit.</span><span class="linebreak"></span>
<span class="line">hunc vos per lacrimas, per vestra alimenta rogate,</span><span class="linebreak"></span>
<span class="line indent1">ut celebrem nostro signet honore diem.”</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>mandantem amplecti cupiunt et bracchia tendunt:</span><span class="linebreak"></span>
<span class="line indent1">lubrica prensantes effugit umbra manus.</span><span class="linebreak"></span>
<span class="line">ut secum fugiens somnos abduxit imago,</span><span class="linebreak"></span>
<span class="line indent1">ad regem voces fratris uterque ferunt.</span><span class="linebreak"></span>
<span class="line">Romulus obsequitur, lucemque Remuria dicit</span><span class="linebreak"></span>
<span class="line indent1"><span class="br"></span><span class="lineNumber">480</span><span class="br"></span>illam, qua positis iusta feruntur avis.</span><span class="linebreak"></span>
<span class="line">aspera mutata est in lenem tempore longo</span><span class="linebreak"></span>
<span class="line indent1">littera, quae toto nomine prima fuit;</span><span class="linebreak"></span>
</section><notes></notes></section>