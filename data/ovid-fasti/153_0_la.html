<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">saepe deus prudens tergum demisit in undas,</span><span class="linebreak"></span>
<span class="line indent1">haereat ut collo fortius illa suo.</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>litoribus tactis stabat sine cornibus ullis</span><span class="linebreak"></span>
<span class="line indent1">Iuppiter inque deum de bove versus erat.</span><span class="linebreak"></span>
<span class="line">taurus init caelum: te, Sidoni, Iuppiter implet,</span><span class="linebreak"></span>
<span class="line indent1">parsque tuum terrae tertia nomen habet.</span><span class="linebreak"></span>
<span class="line">hoc alii signum Phariam dixere iuvencam,</span><span class="linebreak"></span>
<span class="line indent1"><span class="br"></span><span class="lineNumber">620</span><span class="br"></span>quae bos ex homine est, ex bove facta dea.</span><span class="linebreak"></span>
<span class="line">tum quoque priscorum virgo simulacra virorum</span><span class="linebreak"></span>
<span class="line indent1">mittere roboreo scirpea ponte solet.</span><span class="linebreak"></span>
<span class="line">corpora post decies senos qui credidit annos</span><span class="linebreak"></span>
<span class="line indent1">missa neci, sceleris crimine damnat avos.</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>fama vetus tum, cum Saturnia terra vocata est,</span><span class="linebreak"></span>
<span class="line indent1">talia fatidici dicta fuisse Iovis:</span><span class="linebreak"></span>
<span class="line">“falcifero libata seni duo corpora gentis</span><span class="linebreak"></span>
<span class="line indent1">mittite, quae Tuscis excipiantur aquis:”</span><span class="linebreak"></span>
<span class="line">donec in haec venit Tirynthius arva, quotannis</span><span class="linebreak"></span>
<span class="line indent1"><span class="br"></span><span class="lineNumber">630</span><span class="br"></span>tristia Leucadio sacra peracta modo;</span><span class="linebreak"></span>
<span class="line">illum stramineos in aquam misisse Quirites:</span><span class="linebreak"></span>
<span class="line indent1">Herculis exemplo corpora falsa iaci.</span><span class="linebreak"></span>
<span class="line">pars putat, ut ferrent iuvenes suffragia soli,</span><span class="linebreak"></span>
<span class="line indent1">pontibus infirmos praecipitasse senes.</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>Thybri, doce verum. tua ripa vetustior Urbe est,</span><span class="linebreak"></span>
<span class="line indent1">principium ritus tu bene nosse potes.</span><span class="linebreak"></span>
<span class="line">Thybris harundiferum medio caput extulit alveo</span><span class="linebreak"></span>
<span class="line indent1">raucaque dimovit talibus ora sonis:</span><span class="linebreak"></span>
<span class="line">“haec loca desertas vidi sine moenibus herbas:</span><span class="linebreak"></span>
</section><notes></notes></section>