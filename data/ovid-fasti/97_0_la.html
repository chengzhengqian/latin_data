<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">serus ab Iliacis et post Antenora flammis</span><span class="linebreak"></span>
<span class="line indent1">attulit Aeneas in loca nostra deos.</span><span class="linebreak"></span>
<span class="line">huius erat Solymus Phrygia comes unus ab Ida,</span><span class="linebreak"></span>
<span class="line indent1"><span class="br"></span><span class="lineNumber">80</span><span class="br"></span>a quo Sulmonis moenia nomen habent,</span><span class="linebreak"></span>
<span class="line">Sulmonis gelidi, patriae, Germanice, nostrae.</span><span class="linebreak"></span>
<span class="line indent1">me miserum, Scythico quam procul illa solo est!</span><span class="linebreak"></span>
<span class="line">ergo ego tam longeâ€”sed supprime, Musa, querellas!</span><span class="linebreak"></span>
<span class="line indent1">non tibi sunt maesta sacra canenda lyra.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>quo non livor adit? sunt qui tibi mensis honorem</span><span class="linebreak"></span>
<span class="line indent1">eripuisse velint invideantque, Venus.</span><span class="linebreak"></span>
<span class="line">nam quia ver aperit tunc omnia, densaque cedit</span><span class="linebreak"></span>
<span class="line indent1">frigoris asperitas, fetaque terra patet,</span><span class="linebreak"></span>
<span class="line">Aprilem memorant ab aperto tempore dictum,</span><span class="linebreak"></span>
<span class="line indent1"><span class="br"></span><span class="lineNumber">90</span><span class="br"></span>quem Venus iniecta vindicat alma manu.</span><span class="linebreak"></span>
<span class="line">illa quidem totum dignissima temperat orbem;</span><span class="linebreak"></span>
<span class="line indent1">illa tenet nullo regna minora deo,</span><span class="linebreak"></span>
<span class="line">iuraque dat caelo, terrae, natalibus undis,</span><span class="linebreak"></span>
<span class="line indent1">perque suos initus continet omne genus.</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>illa deos omnes (longum est numerare) creavit:</span><span class="linebreak"></span>
<span class="line indent1">illa satis causas arboribusque dedit:</span><span class="linebreak"></span>
<span class="line">illa rudes animos hominum contraxit in unum</span><span class="linebreak"></span>
<span class="line indent1">et docuit iungi cum pare quemque sua.</span><span class="linebreak"></span>
<span class="line">quid genus omne creat volucrum, nisi blanda</span><span class="linebreak"></span>
<span class="line indent2">voluptas?</span><span class="linebreak"></span>
<span class="line indent1"><span class="br"></span><span class="lineNumber">100</span><span class="br"></span>nec coeant pecudes, si levis absit amor.</span><span class="linebreak"></span>
<span class="line">cum mare trux aries cornu decertat; at idem</span><span class="linebreak"></span>
<span class="line indent1">frontem dilectae laedere parcit ovis.</span><span class="linebreak"></span>
<span class="line">deposita sequitur taurus feritate iuvencam,</span><span class="linebreak"></span>
<span class="line indent1">quem toti saltus, quem nemus omne tremit.</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>vis eadem, lato quodcumque sub aequore vivit,</span><span class="linebreak"></span>
<span class="line">servat et innumeris piscibus implet aquas.</span><span class="linebreak"></span>
</section><notes></notes></section>