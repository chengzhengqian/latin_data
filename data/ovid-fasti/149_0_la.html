<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1"><span class="br"></span><span class="lineNumber">510</span><span class="br"></span>et spumat testo pressus uterque suo.</span><span class="linebreak"></span>
<span class="line">dumque mora est, tremula dat vina rubentia dextra:</span><span class="linebreak"></span>
<span class="line indent1">accipit aequoreus pocula prima deus.</span><span class="linebreak"></span>
<span class="line">quae simul exhausit, “da nunc bibat ordine” dixit</span><span class="linebreak"></span>
<span class="line indent1">“Iuppiter.” audito palluit ille Iove.</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>ut rediit animus, cultorem pauperis agri</span><span class="linebreak"></span>
<span class="line indent1">immolat et magno torret in igne bovem;</span><span class="linebreak"></span>
<span class="line">quaeque puer quondam primis diffuderat annis,</span><span class="linebreak"></span>
<span class="line indent1">promit fumoso condita vina cado.</span><span class="linebreak"></span>
<span class="line">nec mora, flumineam lino celantibus ulvam,</span><span class="linebreak"></span>
<span class="line indent1"><span class="br"></span><span class="lineNumber">520</span><span class="br"></span>sic quoque non altis, incubuere toris.</span><span class="linebreak"></span>
<span class="line">nunc dape, nunc posito mensae nituere Lyaeo:</span><span class="linebreak"></span>
<span class="line indent1">terra rubens crater, pocula fagus erant.</span><span class="linebreak"></span>
<span class="line">verba fuere Iovis: “siquid fert impetus, opta:</span><span class="linebreak"></span>
<span class="line indent1">omne feres.” placidi verba fuere senis:</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>“cara fuit coniunx, primae mihi flore iuventae</span><span class="linebreak"></span>
<span class="line indent1">cognita. nunc ubi sit, quaeritis? urna tegit.</span><span class="linebreak"></span>
<span class="line">huic ego iuratus, vobis in verba vocatis,</span><span class="linebreak"></span>
<span class="line indent1">‘coniugio’ dixi ‘sola fruere meo.’</span><span class="linebreak"></span>
<span class="line">et dixi et servo. sed enim diversa voluntas</span><span class="linebreak"></span>
<span class="line indent1"><span class="br"></span><span class="lineNumber">530</span><span class="br"></span>est mihi; nec coniunx et pater esse volo.”</span><span class="linebreak"></span>
<span class="line">adnuerant omnes: omnes ad terga iuvenci</span><span class="linebreak"></span>
<span class="line indent1">constiterant—pudor est ulteriora Ioqui—</span><span class="linebreak"></span>
<span class="line">tum superiniecta texere madentia terra;</span><span class="linebreak"></span>
<span class="line indent1">iamque decem menses, et puer ortus erat.</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>hunc Hyrieus, quia sic genitus, vocat Uriona:</span><span class="linebreak"></span>
<span class="line indent1">perdidit antiquum littera prima sonum.</span><span class="linebreak"></span>
<span class="line">creverat immensum; comitem sibi Delia sumpsit,</span><span class="linebreak"></span>
<span class="line indent1">ille deae custos, ille satelles erat.</span><span class="linebreak"></span>
</section><notes></notes></section>