<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="label"><span class="ac">23. f · ter(minalia) · np</span></span>
<span class="line">Nox ubi transierit, solito celebretur honore</span><span class="linebreak"></span>
<span class="line indent1"><span class="br"></span><span class="lineNumber">640</span><span class="br"></span>separat indicio qui deus arva suo.</span><span class="linebreak"></span>
<span class="line">Termine, sive lapis, sive es defossus in agro</span><span class="linebreak"></span>
<span class="line indent1">stipes, ab antiquis tu quoque numen habes.</span><span class="linebreak"></span>
<span class="line">te duo diversa domini de parte coronant</span><span class="linebreak"></span>
<span class="line indent1">binaque serta tibi binaque liba ferunt.</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>ara fit: huc ignem curto fert rustica testu</span><span class="linebreak"></span>
<span class="line indent1">sumptum de tepidis ipsa colona focis.</span><span class="linebreak"></span>
<span class="line">ligna senex minuit concisaque construit arte</span><span class="linebreak"></span>
<span class="line indent1">et solida ramos figere pugnat humo:</span><span class="linebreak"></span>
<span class="line">tum sicco primas inritat cortice flammas,</span><span class="linebreak"></span>
<span class="line indent1"><span class="br"></span><span class="lineNumber">650</span><span class="br"></span>stat puer et manibus lata canistra tenet.</span><span class="linebreak"></span>
<span class="line">inde ubi ter fruges medios immisit in ignes,</span><span class="linebreak"></span>
<span class="line indent1">porrigit incisos filia parva favos.</span><span class="linebreak"></span>
<span class="line">vina tenent alii; libantur singula flammis;</span><span class="linebreak"></span>
<span class="line indent1">spectant, et linguis candida turba favet.</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>spargitur et caeso communis Terminus agno</span><span class="linebreak"></span>
<span class="line indent1">nec queritur, lactans cum sibi porca datur.</span><span class="linebreak"></span>
<span class="line">conveniunt celebrantque dapes vicinia simplex</span><span class="linebreak"></span>
<span class="line indent1">et cantant laudes, Termine sancte, tuas:</span><span class="linebreak"></span>
<span class="line">‘tu populos urbesque et regna ingentia finis:</span><span class="linebreak"></span>
<span class="line indent1"><span class="br"></span><span class="lineNumber">660</span><span class="br"></span>omnis erit sine te litigiosus ager.</span><span class="linebreak"></span>
<span class="line">nulla tibi ambitio est, nullo corrumperis auro,</span><span class="linebreak"></span>
<span class="line indent1">legitima servas credita rura fide.</span><span class="linebreak"></span>
<span class="line">si tu signasses olim Thyreatida terram,</span><span class="linebreak"></span>
<span class="line indent1">corpora non leto missa trecenta forent,</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>nec foret Othryades congestis lectus in armis.</span><span class="linebreak"></span>
<span class="line indent1">o quantum patriae sanguinis ille dedit!</span><span class="linebreak"></span>
<span class="line">quid, nova cum fierent Capitolia? nempe deorum</span><span class="linebreak"></span>
</section><notes></notes></section>