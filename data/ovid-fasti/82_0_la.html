<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">dumque parant torto subducere carbasa lino,</span><span class="linebreak"></span>
<span class="line indent1">percutitur rapido puppis adunca Noto,</span><span class="linebreak"></span>
<span class="line">inque patens aequor frustra pugnante magistro</span><span class="linebreak"></span>
<span class="line indent1"><span class="br"></span><span class="lineNumber">190</span><span class="br"></span>fertur, et ex oculis visa refugit humus.</span><span class="linebreak"></span>
<span class="line">adsiliunt fluctus, imoque a gurgite pontus</span><span class="linebreak"></span>
<span class="line indent1">vertitur, et canas alveus haurit aquas.</span><span class="linebreak"></span>
<span class="line">vincitur ars vento, nec iam moderator habenis</span><span class="linebreak"></span>
<span class="line indent1">utitur, at votis is quoque poscit opem.</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>iactatur tumidas exul Phoenissa per undas</span><span class="linebreak"></span>
<span class="line indent1">umidaque opposita lumina veste tegit:</span><span class="linebreak"></span>
<span class="line">tum primum Dido felix est dicta sorori</span><span class="linebreak"></span>
<span class="line indent1">et quaecumque aliquam corpore pressit humum.</span><span class="linebreak"></span>
<span class="line">ducitur ad Laurens ingenti flamine litus</span><span class="linebreak"></span>
<span class="line indent1"><span class="br"></span><span class="lineNumber">600</span><span class="br"></span>puppis et expositis omnibus hausta perit.</span><span class="linebreak"></span>
<span class="line">iam pius Aeneas regno nataque Latini</span><span class="linebreak"></span>
<span class="line indent1">auctus erat, populos miscueratque duos.</span><span class="linebreak"></span>
<span class="line">litore dotali solo comitatus Achate</span><span class="linebreak"></span>
<span class="line indent1">secretum nudo dum pede carpit iter,</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>aspicit errantem nec credere sustinet Annam</span><span class="linebreak"></span>
<span class="line indent1">esse: quid in Latios illa veniret agros?</span><span class="linebreak"></span>
<span class="line">dum secum Aeneas, “Anna est!” exclamat Achates:</span><span class="linebreak"></span>
<span class="line indent1">ad nomen voltus sustulit illa suos.</span><span class="linebreak"></span>
<span class="line">heu, quid agat? fugiat? quos terrae quaerat</span><span class="linebreak"></span>
<span class="line indent2">hiatus?</span><span class="linebreak"></span>
<span class="line indent1"><span class="br"></span><span class="lineNumber">610</span><span class="br"></span>ante oculos miserae fata sororis erant.</span><span class="linebreak"></span>
<span class="line">sensit et adloquitur trepidam Cythereïus heros</span><span class="linebreak"></span>
<span class="line indent1">(flet tamen admonitu motus, Elissa, tui):</span><span class="linebreak"></span>
<span class="line">“Anna, per hanc iuro, quam quondam audire solebas</span><span class="linebreak"></span>
<span class="line indent1">tellurem fato prosperiore dari,</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>perque deos comites, hac nuper sede locatos,</span><span class="linebreak"></span>
</section><notes></notes></section>