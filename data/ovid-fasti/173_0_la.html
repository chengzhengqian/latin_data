<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">iamque suburbanos Etruscaque contudit arma,</span><span class="linebreak"></span>
<span class="line indent1">spes erat in cursu: nunc lare pulsa suo est.</span><span class="linebreak"></span>
<span class="line">vidimus ornatos aerata per atria picta</span><span class="linebreak"></span>
<span class="line indent1">veste triumphales occubuisse senes:</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>vidimus Iliacae transferri pignora Vestae</span><span class="linebreak"></span>
<span class="line indent1">sede: putant aliquos scilicet esse deos.</span><span class="linebreak"></span>
<span class="line">at si respicerent, qua vos habitatis in arce,</span><span class="linebreak"></span>
<span class="line indent1">totque domos vestras obsidione premi,</span><span class="linebreak"></span>
<span class="line">nil opis in cura scirent superesse deorum</span><span class="linebreak"></span>
<span class="line indent1"><span class="br"></span><span class="lineNumber">370</span><span class="br"></span>et data sollicita tura perire manu.</span><span class="linebreak"></span>
<span class="line">atque utinam pugnae pateat locus! arma capessant</span><span class="linebreak"></span>
<span class="line indent1">et, si non poterunt exsuperare, cadant.</span><span class="linebreak"></span>
<span class="line">nunc inopes victus ignavaque fata timentes</span><span class="linebreak"></span>
<span class="line indent1">monte suo clausos barbara turba premit.”</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>tunc Venus et lituo pulcher trabeaque Quirinus</span><span class="linebreak"></span>
<span class="line indent1">Vestaque pro Latio multa locuta suo est.</span><span class="linebreak"></span>
<span class="line">“publica” respondit “cura est pro moenibus istis,”</span><span class="linebreak"></span>
<span class="line indent1">Iuppiter “et poenas Gallia victa dabit.</span><span class="linebreak"></span>
<span class="line">tu modo, quae desunt fruges, superesse putentur</span><span class="linebreak"></span>
<span class="line indent1"><span class="br"></span><span class="lineNumber">380</span><span class="br"></span>effice, nec sedes desere, Vesta, tuas.</span><span class="linebreak"></span>
<span class="line">quodcumque est solidae Cereris, cava machina</span><span class="linebreak"></span>
<span class="line indent2">frangat,</span><span class="linebreak"></span>
<span class="line indent1">mollitamque manu duret in igne focus.”</span><span class="linebreak"></span>
<span class="line">iusserat, et fratris virgo Saturnia iussis</span><span class="linebreak"></span>
<span class="line indent1">adnuit, et mediae tempora noctis erant.</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>iam ducibus somnum dederat labor: increpat illos</span><span class="linebreak"></span>
<span class="line indent1">Iuppiter et sacro, quid velit, ore docet:</span><span class="linebreak"></span>
<span class="line">“surgite et in medios de summis arcibus hostes</span><span class="linebreak"></span>
</section><notes></notes></section>