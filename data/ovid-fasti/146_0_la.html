<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">compositique nepos busta piabat avi.</span><span class="linebreak"></span>
<span class="line">mensis erat Maius, maiorum nomine dictus,</span><span class="linebreak"></span>
<span class="line indent1">qui partem prisci nunc quoque moris habet.</span><span class="linebreak"></span>
<span class="line">nox ubi iam media est somnoque silentia praebet,</span><span class="linebreak"></span>
<span class="line indent1"><span class="br"></span><span class="lineNumber">430</span><span class="br"></span>et canis et variae conticuistis aves,</span><span class="linebreak"></span>
<span class="line">ille memor veteris ritus timidusque deorum</span><span class="linebreak"></span>
<span class="line indent1">surgit (habent gemini vincula nulla pedes)</span><span class="linebreak"></span>
<span class="line">signaque dat digitis medio cum pollice iunctis,</span><span class="linebreak"></span>
<span class="line indent1">occurrat tacito ne levis umbra sibi.</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>cumque manus puras fontana perluit unda,</span><span class="linebreak"></span>
<span class="line indent1">vertitur et nigras accipit ante fabas,</span><span class="linebreak"></span>
<span class="line">aversusque iacit; sed dum iacit, “haec ego mitto,</span><span class="linebreak"></span>
<span class="line indent1">his” inquit “redimo meque meosque fabis.”</span><span class="linebreak"></span>
<span class="line">hoc novies dicit nec respicit: umbra putatur</span><span class="linebreak"></span>
<span class="line indent1"><span class="br"></span><span class="lineNumber">440</span><span class="br"></span>colligere et nullo terga vidente sequi.</span><span class="linebreak"></span>
<span class="line">rursus aquam tangit, Temesaeaque concrepat aera,</span><span class="linebreak"></span>
<span class="line indent1">et rogat, ut tectis exeat umbra suis.</span><span class="linebreak"></span>
<span class="line">cum dixit novies “Manes exite paterni,”</span><span class="linebreak"></span>
<span class="line indent1">respicit et pure sacra peracta putat.</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>dicta sit unde dies, quae nominis exstet origo,</span><span class="linebreak"></span>
<span class="line indent1">me fugit: ex aliquo est invenienda deo.</span><span class="linebreak"></span>
<span class="line">Pliade nate, mone, virga venerande potenti:</span><span class="linebreak"></span>
<span class="line indent1">saepe tibi est Stygii regia visa Iovis.</span><span class="linebreak"></span>
<span class="line">venit adoratus Caducifer. accipe causam</span><span class="linebreak"></span>
<span class="line indent1"><span class="br"></span><span class="lineNumber">450</span><span class="br"></span>nominis: ex ipso est cognita causa deo.</span><span class="linebreak"></span>
<span class="line">Romulus ut tumulo fraternas condidit umbras,</span><span class="linebreak"></span>
<span class="line indent1">et male veloci iusta soluta Remo,</span><span class="linebreak"></span>
</section><notes></notes></section>