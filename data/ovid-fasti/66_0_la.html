<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1"><span class="br"></span><span class="lineNumber">160</span><span class="br"></span>nec deus ignotas hospes inire domos.</span><span class="linebreak"></span>
<span class="line">ille moras solis, quibus in sua signa rediret,</span><span class="linebreak"></span>
<span class="line indent1">traditur exactis disposuisse notis.</span><span class="linebreak"></span>
<span class="line">is decies senos ter centum et quinque diebus</span><span class="linebreak"></span>
<span class="line indent1">iunxit et e pleno tempora quinta die.</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>hic anni modus est: in lustrum accedere debet,</span><span class="linebreak"></span>
<span class="line indent1">quae consummatur partibus, una dies.</span><span class="linebreak"></span>
<span class="label"><span class="ac">1. d · k · mar · np</span></span>
<span class="line">“Si licet occultos monitus audire deorum</span><span class="linebreak"></span>
<span class="line indent1">vatibus, ut certe fama licere putat,</span><span class="linebreak"></span>
<span class="line">cum sis officiis, Gradive, virilibus aptus,</span><span class="linebreak"></span>
<span class="line indent1"><span class="br"></span><span class="lineNumber">170</span><span class="br"></span>dic mihi, matronae cur tua festa colant.”</span><span class="linebreak"></span>
<span class="line">sic ego. sic posita dixit mihi casside Mavors,</span><span class="linebreak"></span>
<span class="line indent1">sed tamen in dextra missilis hasta fuit:</span><span class="linebreak"></span>
<span class="line">“nunc primum studiis pacis, deus utilis armis,</span><span class="linebreak"></span>
<span class="line indent1">advocor et gressus in nova castra fero,</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>nec piget incepti; iuvat hac quoque parte morari,</span><span class="linebreak"></span>
<span class="line indent1">hoc solam ne se posse Minerva putet.</span><span class="linebreak"></span>
<span class="line">disce, Latinorum vates operose dierum,</span><span class="linebreak"></span>
<span class="line indent1">quod petis, et memori pectore dicta nota.</span><span class="linebreak"></span>
<span class="line">parva fuit, si prima velis elementa referre,</span><span class="linebreak"></span>
<span class="line indent1"><span class="br"></span><span class="lineNumber">180</span><span class="br"></span>Roma, sed in parva spes tamen huius erat.</span><span class="linebreak"></span>
<span class="line">moenia iam stabant, populis angusta futuris,</span><span class="linebreak"></span>
<span class="line indent1">credita sed turbae tum nimis ampla suae.</span><span class="linebreak"></span>
<span class="line">quae fuerit nostri, si quaeris, regia nati,</span><span class="linebreak"></span>
<span class="line indent1">aspice de canna straminibusque domum.</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>in stipula placidi capiebat munera somni,</span><span class="linebreak"></span>
<span class="line indent1">et tamen ex illo venit in astra toro.</span><span class="linebreak"></span>
</section><notes></notes></section>