<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">guttura fraudabant, sed genus inde trahunt:</span><span class="linebreak"></span>
<span class="line">grande caput, stantes oculi, rostra apta rapinis,</span><span class="linebreak"></span>
<span class="line indent1">canities pennis, unguibus hamus inest.</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>nocte volant puerosque petunt nutricis egentes</span><span class="linebreak"></span>
<span class="line indent1">et vitiant cunis corpora rapta suis.</span><span class="linebreak"></span>
<span class="line">carpere dicuntur lactentia viscera rostris</span><span class="linebreak"></span>
<span class="line indent1">et plenum poto sanguine guttur habent.</span><span class="linebreak"></span>
<span class="line">est illis strigibus nomen; sed nominis huius</span><span class="linebreak"></span>
<span class="line indent1"><span class="br"></span><span class="lineNumber">140</span><span class="br"></span>causa, quod horrendum stridere nocte solent.</span><span class="linebreak"></span>
<span class="line">sive igitur nascuntur aves, seu carmine fiunt</span><span class="linebreak"></span>
<span class="line indent1">neniaque in volucres Marsa figurat anus,</span><span class="linebreak"></span>
<span class="line">in thalamos venere Procae. Proca natus in illis</span><span class="linebreak"></span>
<span class="line indent1">praeda recens avium quinque diebus erat,</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>pectoraque exsorbent avidis infantia linguis;</span><span class="linebreak"></span>
<span class="line indent1">at puer infelix vagit opemque petit.</span><span class="linebreak"></span>
<span class="line">territa voce sui nutrix accurrit alumni</span><span class="linebreak"></span>
<span class="line indent1">et rigido sectas invenit ungue genas.</span><span class="linebreak"></span>
<span class="line">quid faceret? color oris erat, qui frondibus olim</span><span class="linebreak"></span>
<span class="line indent1"><span class="br"></span><span class="lineNumber">150</span><span class="br"></span>esse solet seris, quas nova laesit hiems.</span><span class="linebreak"></span>
<span class="line">pervenit ad Cranaën et rem docet. illa “timorem</span><span class="linebreak"></span>
<span class="line indent1">pone: tuus sospes” dixit “alumnus erit.”</span><span class="linebreak"></span>
<span class="line">venerat ad cunas: flebant materque paterque:</span><span class="linebreak"></span>
<span class="line indent1">“sistite vos lacrimas, ipsa medebor” ait.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>protinus arbutea postes ter in ordine tangit</span><span class="linebreak"></span>
<span class="line indent1">fronde, ter arbutea limina fronde notat;</span><span class="linebreak"></span>
<span class="line">spargit aquis aditus (et aquae medicamen habebant)</span><span class="linebreak"></span>
<span class="line indent1">extaque de porca cruda bimenstre tenet;</span><span class="linebreak"></span>
<span class="line">atque ita “noctis aves, extis puerilibus” inquit</span><span class="linebreak"></span>
<span class="line indent1"><span class="br"></span><span class="lineNumber">160</span><span class="br"></span>“parcite: pro parvo victima parva cadit.</span><span class="linebreak"></span>
</section><notes></notes></section>