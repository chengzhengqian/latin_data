<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">prima feros habitus homini detraxit: ab illa</span><span class="linebreak"></span>
<span class="line indent1">venerunt cultus mundaque cura sui.</span><span class="linebreak"></span>
<span class="line">primus amans carmen vigilatum nocte negata</span><span class="linebreak"></span>
<span class="line indent1"><span class="br"></span><span class="lineNumber">110</span><span class="br"></span>dicitur ad clausas concinuisse fores,</span><span class="linebreak"></span>
<span class="line">eloquiumque fuit duram exorare puellam,</span><span class="linebreak"></span>
<span class="line indent1">proque sua causa quisque disertus erat.</span><span class="linebreak"></span>
<span class="line">mille per hanc artes motae; studioque placendi,</span><span class="linebreak"></span>
<span class="line indent1">quae latuere prius, multa reperta ferunt.</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>hanc quisquam titulo mensis spoliare secundi</span><span class="linebreak"></span>
<span class="line indent1">audeat? a nobis sit furor iste procul.</span><span class="linebreak"></span>
<span class="line">quid, quod ubique potens templisque frequentibus</span><span class="linebreak"></span>
<span class="line indent2">aucta,</span><span class="linebreak"></span>
<span class="line indent1">urbe tamen nostra ius dea maius habet?</span><span class="linebreak"></span>
<span class="line">pro Troia, Romane, tua Venus arma ferebat,</span><span class="linebreak"></span>
<span class="line indent1"><span class="br"></span><span class="lineNumber">120</span><span class="br"></span>cum gemuit teneram cuspide laesa manum:</span><span class="linebreak"></span>
<span class="line">caelestesque duas Troiano iudice vicit</span><span class="linebreak"></span>
<span class="line indent1">(a! nolim victas hoc meminisse deas!),</span><span class="linebreak"></span>
<span class="line">Assaracique nurus dicta est, ut scilicet olim</span><span class="linebreak"></span>
<span class="line indent1">magnus Iuleos Caesar haberet avos.</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>nec Veneri tempus quam ver erat aptius ullum:</span><span class="linebreak"></span>
<span class="line indent1">vere nitent terrae, vere remissus ager,</span><span class="linebreak"></span>
<span class="line">nunc herbae rupta tellure cacumina tollunt,</span><span class="linebreak"></span>
<span class="line indent1">nunc tumido gemmas cortice palmes agit.</span><span class="linebreak"></span>
<span class="line">et formosa Venus formoso tempore digna est,</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>utque solet, Marti continuata suo est:</span><span class="linebreak"></span>
<span class="line">vere monet curvas materna per aequora puppes</span><span class="linebreak"></span>
<span class="line indent1">ire nec hibernas iam timuisse minas.</span><span class="linebreak"></span>
</section><notes></notes></section>