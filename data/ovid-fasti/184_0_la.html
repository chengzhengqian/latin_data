<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">urbis opus domus una fuit, spatiumque tenebat,</span><span class="linebreak"></span>
<span class="line indent1">quo brevius muris oppida multa tenent.</span><span class="linebreak"></span>
<span class="line">haec aequata solo est, nullo sub crimine regni,</span><span class="linebreak"></span>
<span class="line indent1">sed quia luxuria visa nocere sua.</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>sustinuit tantas operum subvertere moles</span><span class="linebreak"></span>
<span class="line indent1">totque suas heres perdere Caesar opes.</span><span class="linebreak"></span>
<span class="line">sic agitur censura et sic exempla parantur,</span><span class="linebreak"></span>
<span class="line indent1">cum vindex, alios quod monet, ipse facit.</span><span class="linebreak"></span>
<span class="label"><span class="ac">12. c n; 13. d · eid · n</span></span>
<span class="line">Nulla nota est veniente die, quam dicere possis.</span><span class="linebreak"></span>
<span class="line indent1"><span class="br"></span><span class="lineNumber">650</span><span class="br"></span>Idibus Invicto sunt data templa Iovi.</span><span class="linebreak"></span>
<span class="line">et iam Quinquatrus iubeor narrare minores.</span><span class="linebreak"></span>
<span class="line indent1">nunc ades o coeptis, flava Minerva, meis.</span><span class="linebreak"></span>
<span class="line">“cur vagus incedit tota tibicen in Urbe?</span><span class="linebreak"></span>
<span class="line indent1">quid sibi personae, quid stola longa volunt?”</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>sic ego. sic posita Tritonia cuspide dixit</span><span class="linebreak"></span>
<span class="line indent1">(possim utinam doctae verba referre deae!):</span><span class="linebreak"></span>
<span class="line">“temporibus veterum tibicinis usus avorum</span><span class="linebreak"></span>
<span class="line indent1">magnus et in magno semper honore fuit.</span><span class="linebreak"></span>
<span class="line">cantabat fanis, cantabat tibia ludis,</span><span class="linebreak"></span>
<span class="line indent1"><span class="br"></span><span class="lineNumber">660</span><span class="br"></span>cantabat maestis tibia funeribus:</span><span class="linebreak"></span>
<span class="line">dulcis erat mercede labor. tempusque secutum,</span><span class="linebreak"></span>
<span class="line indent1">quod subito gratae frangeret artis opus.</span><span class="linebreak"></span>
<span class="line">adde quod aedilis, pompam qui funeris irent,</span><span class="linebreak"></span>
<span class="line indent1">artifices solos iusserat esse decem.</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>exilio mutant Urbem Tiburque recedunt.</span><span class="linebreak"></span>
</section><notes></notes></section>