<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">quaeque capit lictor domibus purgamina tersis</span><span class="linebreak"></span>
<span class="line indent1">torrida cum mica farra, vocantur idem;</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>nomen idem ramo, qui caesus ab arbore pura</span><span class="linebreak"></span>
<span class="line indent1">casta sacerdotum tempora fronde tegit.</span><span class="linebreak"></span>
<span class="line">ipse ego flaminicam poscentem februa vidi;</span><span class="linebreak"></span>
<span class="line indent1">februa poscenti pinea virga data est.</span><span class="linebreak"></span>
<span class="line">denique quodcumque est, quo corpora nostra piantur,</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>hoc apud intonsos nomen habebat avos.</span><span class="linebreak"></span>
<span class="line">mensis ab his dictus, secta quia pelle Luperci</span><span class="linebreak"></span>
<span class="line indent1">omne solum lustrant idque piamen habent,</span><span class="linebreak"></span>
<span class="line">aut quia placatis sunt tempora pura sepulcris,</span><span class="linebreak"></span>
<span class="line indent1">tum cum ferales praeteriere dies.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>omne nefas omnemque mali purgamina causam</span><span class="linebreak"></span>
<span class="line indent1">credebant nostri tollere posse senes.</span><span class="linebreak"></span>
<span class="line">Graecia principium moris dedit: illa nocentis</span><span class="linebreak"></span>
<span class="line indent1">impia lustratos ponere facta putat.</span><span class="linebreak"></span>
<span class="line">Actoriden Peleus, ipsum quoque Pelea Phoci</span><span class="linebreak"></span>
<span class="line indent1"><span class="br"></span><span class="lineNumber">40</span><span class="br"></span>caede per Haemonias solvit Acastus aquas:</span><span class="linebreak"></span>
<span class="line">vectam frenatis per inane draconibus Aegeus</span><span class="linebreak"></span>
<span class="line indent1">credulus inmerita Phasida fovit ope:</span><span class="linebreak"></span>
<span class="line">Amphiareïades Naupactoo Acheloo</span><span class="linebreak"></span>
<span class="line indent1">“solve nefas” dixit, solvit et ille nefas.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>a! nimium faciles, qui tristia crimina caedis</span><span class="linebreak"></span>
<span class="line indent1">fluminea tolli posse putatis aqua!</span><span class="linebreak"></span>
<span class="line">sed tamen (antiqui ne nescius ordinis erres)</span><span class="linebreak"></span>
<span class="line indent1">primus, ut est, Iani mensis et ante fuit;</span><span class="linebreak"></span>
</section><notes></notes></section>