<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1"><span class="br"></span><span class="lineNumber">210</span><span class="br"></span>aura fovet, liquidae fonte rigatur aquae.</span><span class="linebreak"></span>
<span class="line">hunc meus implevit generoso flore maritus</span><span class="linebreak"></span>
<span class="line indent1">atque ait ‘arbitrium tu, dea, floris habe.’</span><span class="linebreak"></span>
<span class="line">saepe ego digestos volui numerare colores</span><span class="linebreak"></span>
<span class="line indent1">nec potui: numero copia maior erat.</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>roscida cum primum foliis excussa pruina est,</span><span class="linebreak"></span>
<span class="line indent1">et variae radiis intepuere comae,</span><span class="linebreak"></span>
<span class="line">conveniunt pictis incinctae vestibus Horae</span><span class="linebreak"></span>
<span class="line indent1">inque leves calathos munera nostra legunt.</span><span class="linebreak"></span>
<span class="line">protinus accedunt Charites nectuntque coronas</span><span class="linebreak"></span>
<span class="line indent1"><span class="br"></span><span class="lineNumber">220</span><span class="br"></span>sertaque caelestes implicitura comas.</span><span class="linebreak"></span>
<span class="line">prima per immensas sparsi nova semina gentes:</span><span class="linebreak"></span>
<span class="line indent1">unius tellus ante coloris erat.</span><span class="linebreak"></span>
<span class="line">prima Therapnaeo feci de sanguine florem,</span><span class="linebreak"></span>
<span class="line indent1">et manet in folio scripta querella suo.</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>tu quoque nomen habes cultos, Narcisse, per hortos,</span><span class="linebreak"></span>
<span class="line indent1">infelix, quod non alter et alter eras.</span><span class="linebreak"></span>
<span class="line">quid Crocon aut Attin referam Cinyraque creatum,</span><span class="linebreak"></span>
<span class="line indent1">de quorum per me volnere surgit honor?</span><span class="linebreak"></span>
<span class="line">Mars quoque, si nescis, per nostras editus artes:</span><span class="linebreak"></span>
<span class="line indent1"><span class="br"></span><span class="lineNumber">230</span><span class="br"></span>Iuppiter hoc, ut adhuc, nesciat usque, precor.</span><span class="linebreak"></span>
<span class="line">sancta Iovem Iuno, nata sine matre Minerva,</span><span class="linebreak"></span>
<span class="line indent1">officio doluit non eguisse suo.</span><span class="linebreak"></span>
<span class="line">ibat, ut Oceano quereretur facta mariti;</span><span class="linebreak"></span>
<span class="line indent1">restitit ad nostras fessa labore fores.</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>quam simul aspexi, ‘quid te, Saturnia,’ dixi</span><span class="linebreak"></span>
</section><notes></notes></section>