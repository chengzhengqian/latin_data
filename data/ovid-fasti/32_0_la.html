<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">namque gubernator destricto constitit ense</span><span class="linebreak"></span>
<span class="line indent1"><span class="br"></span><span class="lineNumber">100</span><span class="br"></span>ceteraque armata conscia turba manu.</span><span class="linebreak"></span>
<span class="line">quid tibi cum gladio? dubiam rege, navita, puppem:</span><span class="linebreak"></span>
<span class="line indent1">non haec sunt digitis arma tenenda tuis.</span><span class="linebreak"></span>
<span class="line">ille, metu pavidus, “mortem non deprecor” inquit,</span><span class="linebreak"></span>
<span class="line indent1">“sed liceat sumpta pauca referre lyra.”</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>dant veniam ridentque moram. capit ille coronam,</span><span class="linebreak"></span>
<span class="line indent1">quae possit crines, Phoebe, decere tuos;</span><span class="linebreak"></span>
<span class="line">induerat Tyrio bis tinctam murice pallam:</span><span class="linebreak"></span>
<span class="line indent1">reddidit icta suos pollice chorda sonos,</span><span class="linebreak"></span>
<span class="line">flebilibus numeris veluti canentia dura</span><span class="linebreak"></span>
<span class="line indent1"><span class="br"></span><span class="lineNumber">110</span><span class="br"></span>traiectus penna tempora cantat olor.</span><span class="linebreak"></span>
<span class="line">protinus in medias ornatus desilit undas:</span><span class="linebreak"></span>
<span class="line indent1">spargitur impulsa caerula puppis aqua.</span><span class="linebreak"></span>
<span class="line">inde (fide maius) tergo delphina recurvo</span><span class="linebreak"></span>
<span class="line indent1">se memorant oneri supposuisse novo;</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>ille sedens citharamque tenet pretiumque vehendi</span><span class="linebreak"></span>
<span class="line indent1">cantat et aequoreas carmine mulcet aquas.</span><span class="linebreak"></span>
<span class="line">di pia facta vident: astris delphina recepit</span><span class="linebreak"></span>
<span class="line indent1">Iuppiter et stellas iussit habere novem.</span><span class="linebreak"></span>
<span class="label"><span class="ac">5. d· non· np</span></span>
<span class="line">Nunc mihi mille sonos, quoque est memoratus Achilles,</span><span class="linebreak"></span>
<span class="line indent1"><span class="br"></span><span class="lineNumber">120</span><span class="br"></span>vellem, Maeonide, pectus inesse tuum,</span><span class="linebreak"></span>
<span class="line">dum canimus sacras alterno pectine Nonas:</span><span class="linebreak"></span>
<span class="line indent1">maximus hic fastis accumulatur honor.</span><span class="linebreak"></span>
<span class="line">deficit ingenium, maioraque viribus urgent:</span><span class="linebreak"></span>
<span class="line">haec mihi praecipuo est ore canenda dies.</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>quid volui demens elegis imponere tantum</span><span class="linebreak"></span>
<span class="line indent1">ponderis? heroi res erat ista pedis,</span><span class="linebreak"></span>
<span class="line">sancte pater patriae, tibi plebs, tibi curia nomen</span><span class="linebreak"></span>
</section><notes></notes></section>