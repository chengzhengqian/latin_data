<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">Vesta, quod assiduo lumine cuncta videt.</span><span class="linebreak"></span>
<span class="line">heu quantum timuere patres, quo tempore Vesta</span><span class="linebreak"></span>
<span class="line indent1">arsit et est tectis obruta paene suis!</span><span class="linebreak"></span>
<span class="line">flagrabant sancti sceleratis ignibus ignes,</span><span class="linebreak"></span>
<span class="line indent1"><span class="br"></span><span class="lineNumber">440</span><span class="br"></span>mixtaque erat flammae flamma profana piae.</span><span class="linebreak"></span>
<span class="line">attonitae flebant demisso crine ministrae:</span><span class="linebreak"></span>
<span class="line indent1">abstulerat vires corporis ipse timor.</span><span class="linebreak"></span>
<span class="line">provolat in medium, et magna “succurrite!” voce</span><span class="linebreak"></span>
<span class="line indent1">“non est auxilium flere” Metellus ait.</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>“pignora virgineis fatalia tollite palmis:</span><span class="linebreak"></span>
<span class="line indent1">non ea sunt voto, sed rapienda manu.</span><span class="linebreak"></span>
<span class="line">me miserum! dubitatis?” ait. dubitare videbat</span><span class="linebreak"></span>
<span class="line indent1">et pavidas posito procubuisse genu.</span><span class="linebreak"></span>
<span class="line">haurit aquas tollensque manus, “ignoscite,” dixit</span><span class="linebreak"></span>
<span class="line indent1"><span class="br"></span><span class="lineNumber">450</span><span class="br"></span> “sacra! vir intrabo non adeunda viro.</span><span class="linebreak"></span>
<span class="line">si scelus est, in me commissi poena redundet:</span><span class="linebreak"></span>
<span class="line indent1">sit capitis damno Roma soluta mei.”</span><span class="linebreak"></span>
<span class="line">dixit et irrupit. factum dea rapta probavit</span><span class="linebreak"></span>
<span class="line indent1">pontificisque sui munere tuta fuit.</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>nunc bene lucetis sacrae sub Caesare flammae:</span><span class="linebreak"></span>
<span class="line indent1">ignis in Iliacis nunc erit estque focis,</span><span class="linebreak"></span>
<span class="line">nullaque dicetur vittas temerasse sacerdos</span><span class="linebreak"></span>
<span class="line indent1">hoc duce nec viva defodietur humo.</span><span class="linebreak"></span>
<span class="line">sic incesta perit, quia quam violavit, in illam</span><span class="linebreak"></span>
<span class="line indent1"><span class="br"></span><span class="lineNumber">460</span><span class="br"></span>conditur: est Tellus Vestaque numen idem.</span><span class="linebreak"></span>
</section><notes></notes></section>