<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line"><span class="br"></span><span class="lineNumber">135</span><span class="br"></span>omnis habet geminas, hinc atque hinc, ianua frontes,</span><span class="linebreak"></span>
<span class="line indent1">e quibus haec populum spectat, at illa Larem;</span><span class="linebreak"></span>
<span class="line">utque sedens primi vester prope limina tecti</span><span class="linebreak"></span>
<span class="line indent1">ianitor egressus introitusque videt,</span><span class="linebreak"></span>
<span class="line">sic ego perspicio caelestis ianitor aulae</span><span class="linebreak"></span>
<span class="line indent1"><span class="br"></span><span class="lineNumber">140</span><span class="br"></span>Eoas partes Hesperiasque simul.</span><span class="linebreak"></span>
<span class="line">ora vides Hecates in tres vertentia partes,</span><span class="linebreak"></span>
<span class="line indent1">servet ut in ternas compita secta vias;</span><span class="linebreak"></span>
<span class="line">et mihi, ne flexu cervicis tempora perdam,</span><span class="linebreak"></span>
<span class="line indent1">cernere non moto corpore bina licet.”</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>dixerat et voltu, si plura requirere vellem,</span><span class="linebreak"></span>
<span class="line indent1">difficilem mihi se non fore pactus erat.</span><span class="linebreak"></span>
<span class="line">sumpsi animum gratesque deo non territus egi</span><span class="linebreak"></span>
<span class="line indent1">verbaque sum spectans pauca locutus humum:</span><span class="linebreak"></span>
<span class="line">“dic, age, frigoribus quare novus incipit annus,</span><span class="linebreak"></span>
<span class="line indent1"><span class="br"></span><span class="lineNumber">150</span><span class="br"></span>qui melius per ver incipiendus erat?</span><span class="linebreak"></span>
<span class="line">omnia tunc florent, tunc est nova temporis aetas,</span><span class="linebreak"></span>
<span class="line indent1">et nova de gravido palmite gemma tumet,</span><span class="linebreak"></span>
<span class="line">et modo formatis operitur frondibus arbor,</span><span class="linebreak"></span>
<span class="line indent1">prodit et in summum seminis herba solum,</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>et tepidum volucres concentibus aera mulcent,</span><span class="linebreak"></span>
<span class="line indent1">ludit et in pratis luxuriatque pecus.</span><span class="linebreak"></span>
<span class="line">tum blandi soles, ignotaque prodit hirundo</span><span class="linebreak"></span>
<span class="line indent1">et luteum celsa sub trabe figit opus:</span><span class="linebreak"></span>
<span class="line">tum patitur cultus ager et renovatur aratro.</span><span class="linebreak"></span>
<span class="line indent1"><span class="br"></span><span class="lineNumber">160</span><span class="br"></span>haec anni novitas iure vocanda fuit.”</span><span class="linebreak"></span>
<span class="line">quaesieram multis: non multis ille moratus</span><span class="linebreak"></span>
<span class="line indent1">contulit in versus sic sua verba duos:</span><span class="linebreak"></span>
<span class="line">“bruma novi prima est veterisque novissima solis:</span><span class="linebreak"></span>
<span class="line indent1">principium capiunt Phoebus et annus idem.”</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>post ea mirabar, cur non sine litibus esset</span><span class="linebreak"></span>
<span class="line indent1">prima dies. “causam percipe” Ianus ait.</span><span class="linebreak"></span>
</section><notes></notes></section>