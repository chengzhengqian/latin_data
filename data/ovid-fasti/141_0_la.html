<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line indent1">victores ludos instituere novos.</span><span class="linebreak"></span>
<span class="line">parte locant clivum, qui tunc erat ardua rupes:</span><span class="linebreak"></span>
<span class="line indent1">utile nunc iter est, Publiciumque vocant.”</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>annua credideram spectacula facta. negavit,</span><span class="linebreak"></span>
<span class="line indent1">addidit et dictis altera verba suis:</span><span class="linebreak"></span>
<span class="line">“nos quoque tangit honor: festis gaudemus et aris,</span><span class="linebreak"></span>
<span class="line indent1">turbaque caelestes ambitiosa sumus.</span><span class="linebreak"></span>
<span class="line">saepe deos aliquis peccando fecit iniquos,</span><span class="linebreak"></span>
<span class="line indent1"><span class="br"></span><span class="lineNumber">300</span><span class="br"></span>et pro delictis hostia blanda fuit;</span><span class="linebreak"></span>
<span class="line">saepe Iovem vidi, cum iam sua mittere vellet</span><span class="linebreak"></span>
<span class="line indent1">fulmina, ture dato sustinuisse manum.</span><span class="linebreak"></span>
<span class="line">at si neglegimur, magnis iniuria poenis</span><span class="linebreak"></span>
<span class="line indent1">solvitur, et iustum praeterit ira modum.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>respice Thestiaden: flammis absentibus arsit;</span><span class="linebreak"></span>
<span class="line indent1">causa est, quod Phoebes ara sine igne fuit.</span><span class="linebreak"></span>
<span class="line">respice Tantaliden: eadem dea vela tenebat;</span><span class="linebreak"></span>
<span class="line indent1">virgo est, et spretos bis tamen ulta focos.</span><span class="linebreak"></span>
<span class="line">Hippolyte infelix, velles coluisse Dionen,</span><span class="linebreak"></span>
<span class="line indent1"><span class="br"></span><span class="lineNumber">310</span><span class="br"></span>cum consternatis diripereris equis.</span><span class="linebreak"></span>
<span class="line">longa referre mora est correcta oblivia damnis.</span><span class="linebreak"></span>
<span class="line indent1">me quoque Romani praeteriere patres.</span><span class="linebreak"></span>
<span class="line">quid facerem, per quod fierem manifesta doloris?</span><span class="linebreak"></span>
<span class="line indent1">exigerem nostrae qualia damna notae?</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>excidit officium tristi mihi. nulla tuebar.</span><span class="linebreak"></span>
<span class="line indent1">rura, nec in pretio fertilis hortus erat:</span><span class="linebreak"></span>
<span class="line">lilia deciderant, violas arere videres,</span><span class="linebreak"></span>
<span class="line indent1">filaque punicei languida facta croci.</span><span class="linebreak"></span>
</section><notes></notes></section>