<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">verba movent iram non circumspecta deorum:</span><span class="linebreak"></span>
<span class="line indent1"><span class="br"></span><span class="lineNumber">540</span><span class="br"></span>“quam nequeam “dixit” vincere, nulla fera est.”</span><span class="linebreak"></span>
<span class="line">scorpion immisit Tellus: fuit impetus illi</span><span class="linebreak"></span>
<span class="line indent1">curva gemilliparae spicula ferre deae;</span><span class="linebreak"></span>
<span class="line">obstitit Orion. Latona nitentibus astris</span><span class="linebreak"></span>
<span class="line indent1">addidit et “meriti praemia” dixit “habe.”</span><span class="linebreak"></span>
<span class="label"><span class="ac">12. d np <span class="sc">lvd · mart · in · circ</span></span></span>
<span class="line"><span class="br"></span><span class="lineNumber">545</span><span class="br"></span>Sed quid et Orion et cetera sidera mundo</span><span class="linebreak"></span>
<span class="line indent1">cedere festinant, noxque coartat iter?</span><span class="linebreak"></span>
<span class="line">quid solito citius liquido iubar aequore tollit</span><span class="linebreak"></span>
<span class="line indent1">candida, Lucifero praeveniente, dies?</span><span class="linebreak"></span>
<span class="line">fallor, an arma sonant? non fallimur, arma sonabant:</span><span class="linebreak"></span>
<span class="line indent1"><span class="br"></span><span class="lineNumber">550</span><span class="br"></span>Mars venit et veniens bellica signa dedit.</span><span class="linebreak"></span>
<span class="line">Ultor ad ipse suos caelo descendit honores</span><span class="linebreak"></span>
<span class="line indent1">templaque in Augusto conspicienda foro.</span><span class="linebreak"></span>
<span class="line">et deus est ingens et opus: debebat in urbe</span><span class="linebreak"></span>
<span class="line indent1">non aliter nati Mars habitare sui.</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>digna Giganteis haec sunt delubra tropaeis:</span><span class="linebreak"></span>
<span class="line indent1">hinc fera Gradivum bella movere decet,</span><span class="linebreak"></span>
<span class="line">seu quis ab Eoo nos impius orbe lacesset,</span><span class="linebreak"></span>
<span class="line indent1">seu quis ab occiduo sole domandus erit.</span><span class="linebreak"></span>
<span class="line">perspicit armipotens operis fastigia summi</span><span class="linebreak"></span>
<span class="line indent1"><span class="br"></span><span class="lineNumber">560</span><span class="br"></span>et probat invictos summa tenere deos.</span><span class="linebreak"></span>
<span class="line">perspicit in foribus diversae tela figurae</span><span class="linebreak"></span>
<span class="line indent1">armaque terrarum milite victa suo.</span><span class="linebreak"></span>
<span class="line">hinc videt Aenean oneratum pondere caro</span><span class="linebreak"></span>
<span class="line indent1">et tot Iuleae nobilitatis avos:</span><span class="linebreak"></span>
</section><notes></notes></section>