<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">nam pater armipotens, postquam nova moenia vidit</span><span class="linebreak"></span>
<span class="line indent1">multaque Romulea bella peracta manu,</span><span class="linebreak"></span>
<span class="line">“Iuppiter,” inquit, “habet Romana potentia vires:</span><span class="linebreak"></span>
<span class="line indent1">sanguinis officio non eget illa mei.</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>redde patri natum. quamvis intercidit alter,</span><span class="linebreak"></span>
<span class="line indent1">pro se proque Remo, qui mihi restat, erit.</span><span class="linebreak"></span>
<span class="line">‘unus erit, quem tu tolles in caerula caeli”</span><span class="linebreak"></span>
<span class="line indent1">tu mihi dixisti: sint rata dicta Iovis.”</span><span class="linebreak"></span>
<span class="line">Iuppiter adnuerat. nutu tremefactus uterque</span><span class="linebreak"></span>
<span class="line indent1"><span class="br"></span><span class="lineNumber">490</span><span class="br"></span>est polus, et caeli pondera movit Atlas.</span><span class="linebreak"></span>
<span class="line">est locus, antiqui Caprae dixere paludem:</span><span class="linebreak"></span>
<span class="line indent1">forte tuis illic, Romule, iura dabas.</span><span class="linebreak"></span>
<span class="line">sol fugit, et removent subeuntia nubila caelum,</span><span class="linebreak"></span>
<span class="line indent1">et gravis effusis decidit imber aquis.</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>hinc tonat, hinc missis abrumpitur ignibus aether:</span><span class="linebreak"></span>
<span class="line indent1">fit fuga, rex patriis astra petebat equis.</span><span class="linebreak"></span>
<span class="line">luctus erat, falsaeque patres in crimine caedis,</span><span class="linebreak"></span>
<span class="line indent1">haesissetque animis forsitan illa fides;</span><span class="linebreak"></span>
<span class="line">sed Proculus Longa veniebat Iulius Alba,</span><span class="linebreak"></span>
<span class="line indent1"><span class="br"></span><span class="lineNumber">500</span><span class="br"></span>lunaque fulgebat, nec facis usus erat,</span><span class="linebreak"></span>
<span class="line">cum subito motu saepes tremuere sinistrae:</span><span class="linebreak"></span>
<span class="line indent1">rettulit ille gradus, horrueruntque comae.</span><span class="linebreak"></span>
<span class="line">pulcher et humano maior trabeaque decorus</span><span class="linebreak"></span>
<span class="line indent1">Romulus in media visus adesse via</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>et dixisse simul “prohibe lugere Quirites,</span><span class="linebreak"></span>
<span class="line indent1">nec violent lacrimis numina nostra suis;</span><span class="linebreak"></span>
<span class="line">tura ferant placentque novum pia turba Quirinum</span><span class="linebreak"></span>
<span class="line indent1">et patrias artes militiamque colant.”</span><span class="linebreak"></span>
<span class="line">iussit et in tenues oculis evanuit auras;</span><span class="linebreak"></span>
</section><notes></notes></section>