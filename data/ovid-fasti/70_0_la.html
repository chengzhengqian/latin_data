<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">saepe potens voti, frontem redimita coronis,</span><span class="linebreak"></span>
<span class="line indent1"><span class="br"></span><span class="lineNumber">270</span><span class="br"></span>femina lucentes portat ab Urbe faces.</span><span class="linebreak"></span>
<span class="line">regna tenent fortes manibus pedibusque fugaces,</span><span class="linebreak"></span>
<span class="line indent1">et perit exemplo postmodo quisque suo.</span><span class="linebreak"></span>
<span class="line">defluit incerto lapidosus murmure rivus:</span><span class="linebreak"></span>
<span class="line indent1">saepe, sed exiguis haustibus, inde bibi.</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>Egeria est, quae praebet aquas, dea grata Camenis:</span><span class="linebreak"></span>
<span class="line indent1">illa Numae coniunx consiliumque fuit.</span><span class="linebreak"></span>
<span class="line">principio nimium promptos ad bella Quirites</span><span class="linebreak"></span>
<span class="line indent1">molliri placuit iure deumque metu;</span><span class="linebreak"></span>
<span class="line">inde datae leges, ne firmior omnia posset,</span><span class="linebreak"></span>
<span class="line indent1"><span class="br"></span><span class="lineNumber">280</span><span class="br"></span>coeptaque sunt pure tradita sacra coli.</span><span class="linebreak"></span>
<span class="line">exuitur feritas, armisque potentius aequum est,</span><span class="linebreak"></span>
<span class="line indent1">et cum cive pudet conseruisse manus;</span><span class="linebreak"></span>
<span class="line">atque aliquis, modo trux, visa iam vertitur ara</span><span class="linebreak"></span>
<span class="line indent1">vinaque dat tepidis farraque salsa focis.</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>ecce deum genitor rutilas per nubila flammas</span><span class="linebreak"></span>
<span class="line indent1">spargit, et effusis aethera siccat aquis;</span><span class="linebreak"></span>
<span class="line">non alias missi cecidere frequentius ignes:</span><span class="linebreak"></span>
<span class="line indent1">rex pavet et volgi pectora terror habet.</span><span class="linebreak"></span>
<span class="line">cui dea “ne nimium terrere! piabile fulmen</span><span class="linebreak"></span>
<span class="line indent1"><span class="br"></span><span class="lineNumber">290</span><span class="br"></span>est,” ait “et saevi flectitur ira Iovis.</span><span class="linebreak"></span>
<span class="line">sed poterunt ritum Picus Faunusque piandi</span><span class="linebreak"></span>
<span class="line indent1">tradere, Romani numen utrumque soli.</span><span class="linebreak"></span>
<span class="line">nec sine vi tradent: adhibe tu vincula captis.”</span><span class="linebreak"></span>
<span class="line indent1">atque ita qua possint edidit arte capi.</span><span class="linebreak"></span>
</section><notes></notes></section>