<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="line">iamque loco maius nomen Romanus habebat,</span><span class="linebreak"></span>
<span class="line indent1">nec coniunx illi nec socer ullus erat.</span><span class="linebreak"></span>
<span class="line">spernebant generos inopes vicinia dives,</span><span class="linebreak"></span>
<span class="line indent1"><span class="br"></span><span class="lineNumber">190</span><span class="br"></span>et male credebar sanguinis auctor ego.</span><span class="linebreak"></span>
<span class="line">in stabulis habitasse et oves pavisse nocebat</span><span class="linebreak"></span>
<span class="line indent1">iugeraque inculti pauca tenere soli.</span><span class="linebreak"></span>
<span class="line">cum pare quaeque suo coeunt volucresque feraeque,</span><span class="linebreak"></span>
<span class="line indent1">atque aliquam, de qua procreet, anguis habet;</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>extremis dantur connubia gentibus: at quae</span><span class="linebreak"></span>
<span class="line indent1">Romano vellet nubere, nulla fuit.</span><span class="linebreak"></span>
<span class="line">indolui patriamque dedi tibi, Romule, mentem:</span><span class="linebreak"></span>
<span class="line indent1">‘tolle preces,’ dixi ‘quod petis arma dabunt.’</span><span class="linebreak"></span>
<span class="line">festa parat Conso. Consus tibi cetera dicet</span><span class="linebreak"></span>
<span class="line indent1"><span class="br"></span><span class="lineNumber">200</span><span class="br"></span>illo facta die, dum sua sacra canes.</span><span class="linebreak"></span>
<span class="line">intumuere Cures et quos dolor attigit idem:</span><span class="linebreak"></span>
<span class="line indent1">tum primum generis intulit arma socer.</span><span class="linebreak"></span>
<span class="line">iamque fere raptae matrum quoque nomen habebant,</span><span class="linebreak"></span>
<span class="line indent1">tractaque erant longa bella propinqua mora:</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>conveniunt nuptae dictam Iunonis in aedem,</span><span class="linebreak"></span>
<span class="line indent1">quas inter mea sic est nurus ausa loqui:</span><span class="linebreak"></span>
<span class="line">‘o pariter raptae (quoniam hoc commune tenemus)</span><span class="linebreak"></span>
<span class="line indent1">non ultra lente possumus esse piae.</span><span class="linebreak"></span>
<span class="line">stant acies, sed utra di sint pro parte rogandi.</span><span class="linebreak"></span>
<span class="line indent1"><span class="br"></span><span class="lineNumber">210</span><span class="br"></span>eligite: hinc coniunx, hinc pater arma tenet.</span><span class="linebreak"></span>
<span class="line">quaerendum est, viduae fieri malitis an orbae:</span><span class="linebreak"></span>
<span class="line indent1">consilium vobis forte piumque dabo.’</span><span class="linebreak"></span>
<span class="line">consilium dederat: parent crinesque resolvunt</span><span class="linebreak"></span>
</section><notes></notes></section>