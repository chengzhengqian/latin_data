<section class="div1 language" lang="la"><header><hgroup><h1>Ovid</h1></hgroup></header><section class="div2">
<span class="label"><span class="ac">29. c f</span></span>
<span class="line"><span class="br"></span><span class="lineNumber">795</span><span class="br"></span>Tot restant de mense dies, quot nomina Parcis,</span><span class="linebreak"></span>
<span class="line indent1">cum data sunt trabeae templa, Quirine, tuae.</span><span class="linebreak"></span>
<span class="label"><span class="ac">30. e c</span></span>
<span class="line">Tempus Iuleis cras est natale Kalendis:</span><span class="linebreak"></span>
<span class="line indent1">Pierides, coeptis addite summa meis.</span><span class="linebreak"></span>
<span class="line">dicite, Pierides, quis vos addixerit isti,</span><span class="linebreak"></span>
<span class="line indent1"><span class="br"></span><span class="lineNumber">800</span><span class="br"></span>cui dedit invitas victa noverca manus.</span><span class="linebreak"></span>
<span class="line">sic ego. sic Clio: “clari monumenta Philippi</span><span class="linebreak"></span>
<span class="line indent1">aspicis, unde trahit Marcia casta genus,</span><span class="linebreak"></span>
<span class="line">Marcia, sacrifico deductum nomen ab Anco,</span><span class="linebreak"></span>
<span class="line indent1">in qua par facies nobilitate sua est.</span><span class="linebreak"></span>
<span class="line"><span class="br"></span><span class="lineNumber">805</span><span class="br"></span>par animo quoque forma suo respondet; in illa</span><span class="linebreak"></span>
<span class="line indent1">et genus et facies ingeniumque simul.</span><span class="linebreak"></span>
<span class="line">nec quod laudamus formam, tu turpe putaris:</span><span class="linebreak"></span>
<span class="line indent1">laudamus magnas hac quoque parte deas.</span><span class="linebreak"></span>
<span class="line">nupta fuit quondam matertera Caesaris illi.</span><span class="linebreak"></span>
<span class="line"><span class="br"></span><span class="lineNumber">810</span><span class="br"></span>o decus, o sacra femina digna domo!”</span><span class="linebreak"></span>
<span class="line">sic cecinit Clio. doctae assensere sorores;</span><span class="linebreak"></span>
<span class="line indent1">adnuit Alcides increpuitque lyram.</span><span class="linebreak"></span>
</section><notes></notes></section>