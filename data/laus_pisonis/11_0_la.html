<section class="div1 language" lang="la"><header><hgroup><h1>Minor Latin Poets</h1></hgroup></header><p class="lineGroup">
<span class="line">erexit Varium, Maecenas alta tonantis</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>eruit et populis ostendit nomina Graiis.</span><span class="linebreak"></span>
<span class="line">carmina Romanis etiam resonantia chordis,</span><span class="linebreak"></span>
<span class="line">Ausoniamque chelyn gracilis patefecit Horati.</span><span class="linebreak"></span>
<span class="line">o decus, in totum merito venerabilis aevum,</span><span class="linebreak"></span>
<span class="line">Pierii tutela chori, quo praeside tuti</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>non umquam vates inopi timuere senectae.</span><span class="linebreak"></span>
</p>
<p class="lineGroup">
<span class="line indent1">quod si quis nostris precibus locus, et mea vota</span><span class="linebreak"></span>
<span class="line">si mentem subiere tuam, memorabilis olim</span><span class="linebreak"></span>
<span class="line">tu mihi Maecenas tereti cantabere versu.</span><span class="linebreak"></span>
<span class="line">possumus aeternae nomen committere famae,</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>si tamen hoc ulli de se promittere fas est</span><span class="linebreak"></span>
<span class="line">et deus ultor abest; superest animosa voluntas</span><span class="linebreak"></span>
<span class="line">ipsaque nescio quid mens excellentius audet.</span><span class="linebreak"></span>
<span class="line">tu nanti protende manum: tu, Piso, latentem</span><span class="linebreak"></span>
<span class="line">exsere. nos humilis domus, at sincera, parentum</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>et tenuis fortuna sua caligine celat.</span><span class="linebreak"></span>
<span class="line">possumus impositis caput exonerare tenebris</span><span class="linebreak"></span>
<span class="line">et lucem spectare novam, si quid modo laetus</span><span class="linebreak"></span>
<span class="line">adnuis et nostris subscribis, candide, votis.</span><span class="linebreak"></span>
<span class="line">est mihi, crede, meis animus constantior annis,</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>quamvis nunc iuvenile decus mihi pingere malas</span><span class="linebreak"></span>
<span class="line">coeperit et nondum vicesima venerit aestas.</span><span class="linebreak"></span>
</p>
<notes><section class="footnotes"><ul><li class="note text" id="note_LCL284_314_240"><sup class="lineRef">240</sup>nomina Graiis S: Troica Macri <span class="italic">Baehrens.</span>
</li></ul></section></notes></section>