<section class="div1 language" lang="la"><header><hgroup><h1>Minor Latin Poets</h1></hgroup></header><p class="lineGroup">
<span class="line">inclita Nestorei cedit tibi gratia mellis.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>nec te, Piso, tamen populo sub iudice sola</span><span class="linebreak"></span>
<span class="line">mirantur fora; sed numerosa laude senatus</span><span class="linebreak"></span>
<span class="line">excipit et meritas reddit tibi curia voces.</span><span class="linebreak"></span>
<span class="line">quis digne referat, qualis tibi luce sub illa</span><span class="linebreak"></span>
<span class="line">gloria contigerit, qua tu, reticente senatu,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>cum tua bissenos numeraret purpura fasces,</span><span class="linebreak"></span>
<span class="line">Caesareum grato cecinisti pectore numen?</span><span class="linebreak"></span>
</p>
<p class="lineGroup">
<span class="line indent1">quodsi iam validae mihi robur mentis inesset</span><span class="linebreak"></span>
<span class="line">et solidus primos impleret spiritus annos,</span><span class="linebreak"></span>
<span class="line">auderem voces per carmina nostra referre,</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Piso, tuas: sed fessa labat mihi pondere cervix</span><span class="linebreak"></span>
<span class="line">et tremefacta cadunt succiso poplite membra.</span><span class="linebreak"></span>
<span class="line">sic nec olorinos audet Pandionis ales</span><span class="linebreak"></span>
<span class="line">parva referre sonos nec, si velit improba, possit;</span><span class="linebreak"></span>
<span class="line">sic et aedonia superantur voce cicadae,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>stridula cum rapido faciunt convicia soli.</span><span class="linebreak"></span>
</p>
<p class="lineGroup">
<span class="line indent1">quare age, Calliope, posita gravitate forensi,</span><span class="linebreak"></span>
<span class="line">limina Pisonis mecum pete: plura supersunt</span><span class="linebreak"></span>
<span class="line">quae laudare velis inventa penatibus ipsis.</span><span class="linebreak"></span>
<span class="line">huc etiam tota concurrit ab urbe iuventus</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>auditura virum, si quando iudice fesso</span><span class="linebreak"></span>
<span class="line">turbida prolatis tacuerunt iurgia rebus.</span><span class="linebreak"></span>
</p><notes><section class="footnotes"><ul><li class="note text" id="note_LCL284_300_69"><sup class="lineRef">69</sup>retinente S: reticente <span class="italic">vulgo</span>: recinente <span class="italic">Unger, Baehrens.</span>
</li></ul></section></notes></section>