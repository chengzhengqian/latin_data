<section class="div1 language" lang="la"><header><hgroup><h1>Minor Latin Poets</h1></hgroup></header><p class="lineGroup">
<span class="line">eximiumque tuae gentis decus, accipe nostri</span><span class="linebreak"></span>
<span class="line">certus et hoc veri complectere pignus amoris.</span><span class="linebreak"></span>
<span class="line">quod si digna tua minus est mea pagina laude,</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>at voluisse sat est: animum, non carmina, iacto.</span><span class="linebreak"></span>
<span class="line">tu modo laetus ades: forsan meliora canemus</span><span class="linebreak"></span>
<span class="line">et vires dabit ipse favor, dabit ipsa feracem</span><span class="linebreak"></span>
<span class="line">spes animum: dignare tuos aperire Penates,</span><span class="linebreak"></span>
<span class="line">hoc solum petimus. nec enim me divitis auri</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>imperiosa fames et habendi saeva libido</span><span class="linebreak"></span>
<span class="line">impulerunt, sed laudis amor. iuvat, optime, tecum</span><span class="linebreak"></span>
<span class="line">degere cumque tuis virtutibus omne per aevum</span><span class="linebreak"></span>
<span class="line">carminibus certare meis: sublimior ibo,</span><span class="linebreak"></span>
<span class="line">si famae mihi pandis iter, si detrahis umbram.</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>abdita quid prodest generosi vena metalli,</span><span class="linebreak"></span>
<span class="line">si cultore caret? quid inerti condita portu,</span><span class="linebreak"></span>
<span class="line">si ductoris eget, ratis efficit, omnia quamvis</span><span class="linebreak"></span>
<span class="line">armamenta gerat teretique fluentia malo</span><span class="linebreak"></span>
<span class="line">possit ab excusso dimittere vela rudenti?</span><span class="linebreak"></span>
</p>
<p class="lineGroup">
<span class="line indent1"><span class="br"></span><span class="lineNumber">230</span><span class="br"></span>ipse per Ausonias Aeneia carmina gentes</span><span class="linebreak"></span>
<span class="line">qui sonat, ingenti qui nomine pulsat Olympum</span><span class="linebreak"></span>
<span class="line">Maeoniumque senem Romano provocat ore,</span><span class="linebreak"></span>
<span class="line">forsitan illius nemoris latuisset in umbra</span><span class="linebreak"></span>
<span class="line">quod canit, et sterili tantum cantasset avena</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>ignotus populis, si Maecenate carere.</span><span class="linebreak"></span>
<span class="line">qui tamen haut uni patefecit limina vati</span><span class="linebreak"></span>
<span class="line">nec sua Vergilio permisit numina soli:</span><span class="linebreak"></span>
<span class="line">Maecenas tragico quatientem pulpita gestu</span><span class="linebreak"></span>
</p><notes><section class="footnotes"><ul><li class="note text" id="note_LCL284_312_237"><sup class="lineRef">237</sup>numina S: nomina P: carmina <span class="italic">Lachmann</span>: somnia <span class="italic">Baehrens.</span>
</li></ul></section></notes></section>