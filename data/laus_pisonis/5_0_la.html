<section class="div1 language" lang="la"><header><hgroup><h1>Minor Latin Poets</h1></hgroup></header><p class="lineGroup">
<span class="line">tunc etenim levibus veluti proludit in armis,</span><span class="linebreak"></span>
<span class="line">compositisque suas exercet litibus artes.</span><span class="linebreak"></span>
<span class="line">quin etiam facilis Romano profluit ore</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>Graecia, Cecropiaeque sonat gravis aemulus urbi.</span><span class="linebreak"></span>
<span class="line">testis, Acidalia quae condidit alite muros,</span><span class="linebreak"></span>
<span class="line">Euboicam referens facunda Neapolis artem.</span><span class="linebreak"></span>
<span class="line">qualis, io superi, qualis nitor oris amoenis</span><span class="linebreak"></span>
<span class="line">vocibus! hinc solido fulgore micantia verba</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>implevere locos, hinc exornata figuris</span><span class="linebreak"></span>
<span class="line">advolat excusso velox sententia torno.</span><span class="linebreak"></span>
<span class="line">magna quidem virtus erat, et si sola fuisset,</span><span class="linebreak"></span>
<span class="line">eloquio sanctum modo permulcere senatum,</span><span class="linebreak"></span>
<span class="line">exonerare pios modo, nunc onerare nocentes;</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>sed super ista movet plenus gravitate serena</span><span class="linebreak"></span>
<span class="line">vultus et insigni praestringit imagine visus.</span><span class="linebreak"></span>
<span class="line">talis inest habitus, qualem nec dicere maestum</span><span class="linebreak"></span>
<span class="line">nec fluidum, laeta sed tetricitate decorum</span><span class="linebreak"></span>
<span class="line">possumus: ingenitae stat nobilitatis in illo</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>pulcher honos et digna suis natalibus ora.</span><span class="linebreak"></span>
<span class="line">additur huc et iusta fides et plena pudoris</span><span class="linebreak"></span>
<span class="line">libertas animusque mala ferrugine purus,</span><span class="linebreak"></span>
<span class="line">ipsaque possesso mens est opulentior auro.</span><span class="linebreak"></span>
</p>
<p class="lineGroup">
<span class="line indent1">quis tua cultorum, iuvenis facunde, tuorum</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>limina pauper adit, quem non animosa beatum</span><span class="linebreak"></span>
<span class="line">excipit et subito iuvat indulgentia censu?</span><span class="linebreak"></span>
<span class="line">quodque magis dono fuerit pretiosius omni,</span><span class="linebreak"></span>
</p><notes><section class="footnotes"><ul><li class="note text" id="note_LCL284_302_92"><sup class="lineRef">92</sup>foecunda S: facunda <span class="italic">Unger.</span> arcem PS, <span class="italic">Baehrens</span>: artem <span class="italic">Maehly.</span>
</li></ul></section></notes></section>