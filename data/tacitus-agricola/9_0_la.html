<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
collegas, procul a contentione adversus procuratores et vincere inglorium et atteri sordidum arbitrabatur. <span class="br"></span><span class="lineNumber">5</span><span class="br"></span> minus triennium in ea legatione detentus ac statim ad spem consulatus revocatus est, comitante opinione Britanniam ei provinciam dari, nullis in hoc suis sermonibus, sed quia par videbatur. haud semper <span class="br"></span><span class="lineNumber">6</span><span class="br"></span> errat fama; aliquando et eligit. consul egregiae tum spei filiam iuveni mihi despondit ac post consulatum collocavit, et statim Britanniae praepositus est, adiecto pontificatus sacerdotio</p>
</section>
<section class="div2">
<p><span class="bold">10.</span> Britanniae situm populosque multis scriptoribus memoratos non in comparationem curae ingeniive referam, sed quia tum primum perdomita est: ita quae priores nondum comperta eloquentia percoluere, <span class="br"></span><span class="lineNumber">2</span><span class="br"></span> rerum fide tradentur. Britannia, insularum quas Romana notitia complectitur maxima, spatio ac caelo in orientem Germaniae, in occidentem Hispaniae obtenditur, Gallis in meridiem etiam inspicitur; septentrionalia eius, nullis contra terris, vasto <span class="br"></span><span class="lineNumber">3</span><span class="br"></span> atque aperto mari pulsantur. formam totius Britanniae Livius veterum, Fabius Rusticus recentium eloquentissimi auctores oblongae scapulae<a class="footnoteLink" href="#note_LCL035_42_1" id="target_note_LCL035_42_1"><sup>1</sup></a> vel



</p></section><notes><section class="footnotes"><ul><li class="note" id="note_LCL035_42_1"><a class="footnoteCrossrefLink" href="#target_note_LCL035_42_1" title="Click to highlight in text"><sup class="lineRef">1</sup>scapulae <span class="italic">Richmond and Ogilvie:</span> scutulae <span class="italic">codd.</span> (scupulae <span class="italic">Vat. lat 4498).</span></a></li><script type="text/javascript">document.getElementById('note_LCL035_42_1').style.display = "none";</script></ul></section></notes></section>