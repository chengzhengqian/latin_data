<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span> adsuetus expeditionibus miles otio lasciviret. Trebellius, fuga ac latebris vitata exercitus ira, indecorus atque humilis, precario mox praefuit, ac velut pacta exercitus licentia, ducis salute,<a class="footnoteLink" href="#note_LCL035_58_1" id="target_note_LCL035_58_1"><sup>1</sup></a> seditio<a class="footnoteLink" href="#note_LCL035_58_2" id="target_note_LCL035_58_2"><sup>2</sup></a> sine sanguine <span class="br"></span><span class="lineNumber">5</span><span class="br"></span> stetit. nec Vettius Bolanus, manentibus adhuc civilibus bellis, agitavit Britanniam disciplina: eadem inertia erga hostes, similis petulantia castrorum, nisi quod innocens Bolanus et nullis delictis invisus caritatem paraverat loco auctoritatis.</p>
</section>
<section class="div2">
<p><span class="bold">17.</span> Sed ubi cum cetero orbe Vespasianus et Britanniam recuperavit, magni duces, egregii exercitus, minuta hostium spes. et terrorem statim intulit Petilius Cerialis, Brigantium civitatem, quae numerosissima provinciae totius perhibetur, adgressus. multa proelia, et aliquando non incruenta; magnamque Brigantium partem aut victoria amplexus est aut <span class="br"></span><span class="lineNumber">2</span><span class="br"></span> bello. et Cerialis quidem alterius successoris curam famamque obruisset: subiit sustinuitque molem Iulius Frontinus, vir magnus, quantum licebat, validamque et pugnacem Silurum gentem armis subegit, super virtutem hostium locorum quoque difficultates eluctatus.</p>
</section>
<section class="div2">
<p><span class="bold">18.</span> Hunc Britanniae statum, has bellorum vices


</p></section><notes><section class="footnotes"><ul><li class="note" id="note_LCL035_58_1"><a class="footnoteCrossrefLink" href="#target_note_LCL035_58_1" title="Click to highlight in text"><sup class="lineRef">1</sup><span class="italic">In margin of E an early corrector wrote:</span> pacti exercitus licentiam dux salutem.</a></li><script type="text/javascript">document.getElementById('note_LCL035_58_1').style.display = "none";</script><li class="note" id="note_LCL035_58_2"><a class="footnoteCrossrefLink" href="#target_note_LCL035_58_2" title="Click to highlight in text"><sup class="lineRef">2</sup>seditio <span class="italic">John:</span> et seditio <span class="italic">E.</span></a></li><script type="text/javascript">document.getElementById('note_LCL035_58_2').style.display = "none";</script></ul></section></notes></section>