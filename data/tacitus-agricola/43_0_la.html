<section class="div1 language" lang="la"><header><hgroup><h1>Tacitus</h1></hgroup></header><section class="div2">
</section>
<section class="div2">
<p><span class="bold">45.</span> Non vidit Agricola obsessam curiam et clausum armis senatum et eadem strage tot consularium caedes, tot nobilissimarum feminarum exilia et fugas. una adhuc victoria Carus Mettius censebatur, et intra Albanam arcem sententia Messalini strepebat, et Massa Baebius etiam tum reus erat: mox nostrae duxere Helvidium in carcerem manus; nos Maurici Rusticique visus,<a class="footnoteLink" href="#note_LCL035_110_1" id="target_note_LCL035_110_1"><sup>1</sup></a> nos innocenti sanguine <span class="br"></span><span class="lineNumber">2</span><span class="br"></span> Senecio perfudit. Nero tamen subtraxit oculos suos iussitque scelera, non spectavit: praecipua sub Domitiano miseriarum pars erat videre et aspici, cum suspiria nostra subscriberentur, cum denotandis tot hominum palloribus sufficeret saevus ille vultus et rubor, quo se contra pudorem muniebat. <span class="br"></span><span class="lineNumber">3</span><span class="br"></span> Tu vero felix, Agricola, non vitae tantum claritate, sed etiam opportunitate mortis. ut perhibent qui interfuerunt novissimis sermonibus tuis, constans et




</p></section><notes><section class="footnotes"><ul><li class="note" id="note_LCL035_110_1"><a class="footnoteCrossrefLink" href="#target_note_LCL035_110_1" title="Click to highlight in text"><sup class="lineRef">1</sup>Maurici Rusticique visus e <span class="italic">and Vat. lat. 3429 and 4498:</span> Mauricum Rusticum divisimus <span class="italic">correctors of E, e, and Vat. lat. 3429 in margins. It seems a verb</span> (adflixit <span class="italic">Reitzenstein) dropped out.</span></a></li><script type="text/javascript">document.getElementById('note_LCL035_110_1').style.display = "none";</script></ul></section></notes></section>