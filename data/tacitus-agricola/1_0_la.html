<section class="div1 language" lang="la"><header><hgroup><h1>Tacitus</h1></hgroup></header>
<h1><span class="ac">Cornelii Taciti</span></h1>
<h1><span class="ac">De Vita Iulii Agricolae</span></h1>
<section class="div2">
<p><span class="bold">1.</span> <span class="sc">Clarorum</span> virorum facta moresque posteris tradere, antiquitus usitatum, ne nostris quidem temporibus quamquam incuriosa suorum aetas omisit, quotiens magna aliqua ac nobilis virtus vicit ac supergressa est vitium parvis magnisque civitatibus <span class="br"></span><span class="lineNumber">2</span><span class="br"></span> commune, ignorantiam recti et invidiam. sed apud priores ut agere digna memoratu pronum magisque in aperto erat, ita celeberrimus quisque ingenio ad prodendam virtutis memoriam sine gratia aut ambitione bonae tantum conscientiae pretio ducebatur. <span class="br"></span><span class="lineNumber">3</span><span class="br"></span> ac plerique suam ipsi vitam narrare fiduciam potius morum quam adrogantiam arbitrati sunt, nec id Rutilio et Scauro citra fidem aut obtrectationi fuit: adeo virtutes isdem temporibus optime aestimantur, <span class="br"></span><span class="lineNumber">4</span><span class="br"></span> quibus facillime gignuntur. at nunc narraturo mihi vitam defuncti hominis venia opus fuit, quam non</p>
</section><notes></notes></section>