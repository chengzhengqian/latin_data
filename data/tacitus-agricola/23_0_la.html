<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">propior sinus tenebatur, summotis velut in aliam insulam hostibus.</p>
</section>
<section class="div2">
<p><span class="bold">24.</span> Quinto expeditionum anno nave prima transgressus ignotas ad id tempus gentes crebris simul ac prosperis proeliis domuit; eamque partem Britanniae quae Hiberniam aspicit copiis instruxit, in spem magis quam ob formidinem, si quidem Hibernia medio inter Britanniam atque Hispaniam sita et Gallico quoque mari opportuna valentissimam imperii partem magnis <span class="br"></span><span class="lineNumber">2</span><span class="br"></span> in vicem usibus miscuerit. spatium eius, si Britanniae comparetur, angustius, nostri maris insulas superat. solum caelumque et ingenia cultusque hominum haud multum a Britannia differunt: melius aditus<a class="footnoteLink" href="#note_LCL035_70_1" id="target_note_LCL035_70_1"><sup>1</sup></a> portusque per commercia et negotiatores <span class="br"></span><span class="lineNumber">3</span><span class="br"></span> cogniti. Agricola expulsum seditione domestica unum ex regulis gentis exceperat ac specie amicitiae in occasionem retinebat. saepe ex eo audivi legione una et modicis auxiliis debellari obtinerique Hiberniam posse; idque etiam adversus Britanniam profuturum, si Romana ubique arma et velut e conspectu libertas tolleretur.</p>
</section>
<section class="div2">
<p><span class="bold">25.</span> Ceterum aestate, qua sextum officii annum incoÂ­habat,




</p></section><notes><section class="footnotes"><ul><li class="note" id="note_LCL035_70_1"><a class="footnoteCrossrefLink" href="#target_note_LCL035_70_1" title="Click to highlight in text"><sup class="lineRef">1</sup>differunt: melius aditus <span class="italic">Rhenanus:</span> differt in melius aditus <span class="italic">E:</span> differunt; aditus <span class="italic">Wex.</span></a></li><script type="text/javascript">document.getElementById('note_LCL035_70_1').style.display = "none";</script></ul></section></notes></section>