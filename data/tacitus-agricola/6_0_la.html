<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
omnem aviditatem pronus quantalibet facilitate redempturus esset mutuam dissimulationem mali. auctus est ibi filia, in subsidium simul et solacium; <span class="br"></span><span class="lineNumber">3</span><span class="br"></span> nam filium ante sublatum brevi amisit. mox inter quaesturam ac tribunatum plebis atque ipsum etiam tribunatus annum quiete et otio transiit, gnarus sub Nerone temporum, quibus inertia pro sapientia fuit. <span class="br"></span><span class="lineNumber">4</span><span class="br"></span> idem praeturae tenor<a class="footnoteLink" href="#note_LCL035_36_1" id="target_note_LCL035_36_1"><sup>1</sup></a> et silentium; nec enim iurisdictio obvenerat. ludos et inania honoris medio rationis<a class="footnoteLink" href="#note_LCL035_36_2" id="target_note_LCL035_36_2"><sup>2</sup></a> atque abundantiae duxit, uti longe a <span class="br"></span><span class="lineNumber">5</span><span class="br"></span> luxuria, ita famae propior. tum electus a Galba ad dona templorum recognoscenda diligentissima conquisitione fecit, ne cuius alterius sacrilegium res publica quam Neronis sensisset.</p>
</section>
<section class="div2">
<p><span class="bold">7.</span> Sequens annus gravi vulnere animum domumque eius adflixit. nam classis Othoniana licenter vaga dum Intimilium<a class="footnoteLink" href="#note_LCL035_36_3" id="target_note_LCL035_36_3"><sup>3</sup></a> (Liguriae pars est) hostiliter populatur, matrem Agricolae in praediis suis interfecit, praediaque ipsa et magnam patrimonii partem <span class="br"></span><span class="lineNumber">2</span><span class="br"></span> diripuit, quae causa caedis fuerat. igitur ad sollemnia pietatis profectus Agricola, nuntio adfectati a



</p></section><notes><section class="footnotes"><ul><li class="note" id="note_LCL035_36_1"><a class="footnoteCrossrefLink" href="#target_note_LCL035_36_1" title="Click to highlight in text"><sup class="lineRef">1</sup>tenor <span class="italic">Rhenanus:</span> certior.</a></li><script type="text/javascript">document.getElementById('note_LCL035_36_1').style.display = "none";</script><li class="note" id="note_LCL035_36_2"><a class="footnoteCrossrefLink" href="#target_note_LCL035_36_2" title="Click to highlight in text"><sup class="lineRef">2</sup>medio rationis e, <span class="italic">Vat. lat. 3429:</span> medio luxuriae <span class="italic">Vat. lat</span>. <span class="italic">4498:</span> modo rationis <span class="italic">Puteolanus. Possibly</span> immoderationis (<span class="italic">E.H.W.).</span></a></li><script type="text/javascript">document.getElementById('note_LCL035_36_2').style.display = "none";</script><li class="note" id="note_LCL035_36_3"><a class="footnoteCrossrefLink" href="#target_note_LCL035_36_3" title="Click to highlight in text"><sup class="lineRef">3</sup>Intimilium <span class="italic">Mommsen:</span> in templo.</a></li><script type="text/javascript">document.getElementById('note_LCL035_36_3').style.display = "none";</script></ul></section></notes></section>