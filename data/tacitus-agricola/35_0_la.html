<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
collium insederant et paucitatem nostrorum vacui spernebant, degredi paulatim et circumire terga vincentium coeperant, ni id ipsum veritus Agricola quattuor equitum alas, ad subita belli retentas, venientibus opposuisset, quantoque ferocius adcucurrerant, tanto acrius pulsos in fugam disiecisset. <span class="br"></span><span class="lineNumber">2</span><span class="br"></span> ita consilium Britannorum in ipsos versum, transvectaeque praecepto ducis a fronte puganantium alae aversam hostium aciem invasere. tum vero patentibus locis grande et atrox spectaculum: sequi, vulnerare, capere, atque eosdem oblatis aliis trucidare. <span class="br"></span><span class="lineNumber">3</span><span class="br"></span> iam hostium, prout cuique ingenium erat, catervae armatorum paucioribus terga praestare, quidam inermes ultro ruere ac se morti offerre. passim arma et corpora et laceri artus et cruenta humus; <span class="br"></span><span class="lineNumber">4</span><span class="br"></span> et aliquando etiam victis ira virtusque. nam,<a class="footnoteLink" href="#note_LCL035_94_1" id="target_note_LCL035_94_1"><sup>1</sup></a> postquam silvis appropinquaverunt, primos sequentium incautos collecti et locorum gnari<a class="footnoteLink" href="#note_LCL035_94_2" id="target_note_LCL035_94_2"><sup>2</sup></a> circumveniebant. quod ni frequens ubique Agricola validas et expeditas cohortes indaginis modo, et sicubi artiora erant, partem equitum dimissis equis, simul rariores silvas equitem persultare<a class="footnoteLink" href="#note_LCL035_94_3" id="target_note_LCL035_94_3"><sup>3</sup></a> iussisset,



</p></section><notes><section class="footnotes"><ul><li class="note" id="note_LCL035_94_1"><a class="footnoteCrossrefLink" href="#target_note_LCL035_94_1" title="Click to highlight in text"><sup class="lineRef">1</sup>nam <span class="italic">transferred hither from before</span> primos <span class="italic">by Andresen.</span></a></li><script type="text/javascript">document.getElementById('note_LCL035_94_1').style.display = "none";</script><li class="note" id="note_LCL035_94_2"><a class="footnoteCrossrefLink" href="#target_note_LCL035_94_2" title="Click to highlight in text"><sup class="lineRef">2</sup>gnari <span class="italic">Dronke:</span> ignaros <span class="italic">Puteolanus</span>: ignari <span class="italic">E.</span></a></li><script type="text/javascript">document.getElementById('note_LCL035_94_2').style.display = "none";</script><li class="note" id="note_LCL035_94_3"><a class="footnoteCrossrefLink" href="#target_note_LCL035_94_3" title="Click to highlight in text"><sup class="lineRef">3</sup>equitem persultare <span class="italic">Rhenanus</span>: equite persultari <span class="italic">E.</span></a></li><script type="text/javascript">document.getElementById('note_LCL035_94_3').style.display = "none";</script></ul></section></notes></section>