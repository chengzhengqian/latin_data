<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
quas in aeternum perferre aut statim ulcisci in hoc campo est. proinde ituri in aciem et maiores vestros et posteros cogitate.”</p>
</section>
<section class="div2">
<p><span class="bold">33.</span> Excepere orationem alacres, ut barbaris moris, fremitu cantuque et clamoribus dissonis. iamque agmina et armorum fulgores audentissimi cuiusque procursu: simul instruebatur acies, cum Agricola quamquam laetum et vix munimentis coërcitum militem accendendum adhuc ratus, ita disseruit: <span class="br"></span><span class="lineNumber">2</span><span class="br"></span> “Septimus<a class="footnoteLink" href="#note_LCL035_86_1" id="target_note_LCL035_86_1"><sup>1</sup></a> annus est, commilitiones, ex quo virtute et auspiciis imperii Romani, fide atque opera nostra<a class="footnoteLink" href="#note_LCL035_86_2" id="target_note_LCL035_86_2"><sup>2</sup></a> Britanniam vicistis. tot expeditionibus, tot proeliis, seu fortitudine adversus hostes seu patientia ac labore paene adversus ipsam rerum naturam opus fuit, neque me militum neque vos ducis paenituit. <span class="br"></span><span class="lineNumber">3</span><span class="br"></span> ergo egressi, ego veterum legatorum, vos priorum exercituum terminos, finem Britanniae non fama nec rumore sed castris et armis tenemus: inventa Britannia <span class="br"></span><span class="lineNumber">4</span><span class="br"></span> et subacta. equidem saepe in agmine, cum vos paludes montesve et flumina fatigarent, fortissimi cuiusque voces audiebam: ‘quando dabitur hostis, quando animus?’<a class="footnoteLink" href="#note_LCL035_86_3" id="target_note_LCL035_86_3"><sup>3</sup></a> veniunt, e latebris suis extrusi, et vota virtusque in aperto, omniaque prona victori­bus



</p></section><notes><section class="footnotes"><ul><li class="note" id="note_LCL035_86_1"><a class="footnoteCrossrefLink" href="#target_note_LCL035_86_1" title="Click to highlight in text"><sup class="lineRef">1</sup>Septimus <span class="italic">Acidalius:</span> octavus <span class="italic">E.</span></a></li><script type="text/javascript">document.getElementById('note_LCL035_86_1').style.display = "none";</script><li class="note" id="note_LCL035_86_2"><a class="footnoteCrossrefLink" href="#target_note_LCL035_86_2" title="Click to highlight in text"><sup class="lineRef">2</sup>nostra <span class="italic">E:</span> vestra <span class="italic">Puteolanus.</span></a></li><script type="text/javascript">document.getElementById('note_LCL035_86_2').style.display = "none";</script><li class="note" id="note_LCL035_86_3"><a class="footnoteCrossrefLink" href="#target_note_LCL035_86_3" title="Click to highlight in text"><sup class="lineRef">3</sup>animus <span class="italic">E:</span> manus venient <span class="italic">F. Walter:</span> cominus <span class="italic">Anderson</span> (comminus <span class="italic">would be better).</span></a></li><script type="text/javascript">document.getElementById('note_LCL035_86_3').style.display = "none";</script></ul></section></notes></section>