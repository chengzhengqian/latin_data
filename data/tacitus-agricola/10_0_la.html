<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
bipenni adsimulavere. et est ea facies citra Caledoniam, unde et in universum fama; sed transgressis inmensum et enorme spatium procurrentium extremo <span class="br"></span><span class="lineNumber">4</span><span class="br"></span> iam litore terrarum velut in cuneum tenuatur. hanc oram novissimi maris tunc primum Romana classis circumvecta insulam esse Britanniam adfirmavit, ac simul incognitas ad id tempus insulas, quas Orcadas vocant, invenit domuitque. dispecta est et Thule, <span class="br"></span><span class="lineNumber">5</span><span class="br"></span> quia hactenus iussum et hiems adpetebat. sed mare pigrum et grave remigantibus perhibent ne ventis quidem perinde attolli, credo quod rariores terrae montesque, causa ac materia tempestatum, et profunda moles continui maris tardius impellitur. <span class="br"></span><span class="lineNumber">6</span><span class="br"></span> naturam Oceani atque aestus neque quaerere huius operis est, ac multi rettulere: unum addiderim, nusquam latius dominari mare, multum fluminum huc atque illuc ferre, nec litore tenus adcrescere aut





</p></section><notes></notes></section>