<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
circumvehi Britanniam praecipit. datae ad id vires, et praecesserat terror. ipse peditem atque equites lento itinere, quo novarum gentium animi ipsa transitus <span class="br"></span><span class="lineNumber">4</span><span class="br"></span> mora terrerentur, in hibernis locavit. et simul classis secunda tempestate ac fama Trucculensem portum tenuit, unde proximo Britanniae litore praelecto<a class="footnoteLink" href="#note_LCL035_98_1" id="target_note_LCL035_98_1"><sup>1</sup></a> omnis<a class="footnoteLink" href="#note_LCL035_98_2" id="target_note_LCL035_98_2"><sup>2</sup></a> redierat.</p>
</section>
<section class="div2">
<p><span class="bold">39.</span> Hunc rerum cursum, quamquam nulla verborum iactantia epistulis Agricolae auctum, ut Domitiano moris erat, fronte laetus, pectore anxius excepit. inerat conscientia derisui fuisse nuper falsum e Germania triumphum, emptis per commercia, quorum habitus et crines in captivorum speciem formarentur: at nunc veram magnamque victoriam tot milibus hostium caesis ingenti fama celebrari. <span class="br"></span><span class="lineNumber">2</span><span class="br"></span> id sibi maxime formidolosum, privati hominis nomen supra principis attolli: frustra studia fori et civilium artium decus in silentium acta, si militarem gloriam alius occuparet; cetera utcumque facilius dissimulari, <span class="br"></span><span class="lineNumber">3</span><span class="br"></span> ducis boni imperatoriam virtutem esse. talibus curis exercitus, quodque saevae cogitationis indicium erat, secreto suo satiatus, optimum in praesentia statuit reponere odium, donec impetus famae et favor exerÂ­citus




</p></section><notes><section class="footnotes"><ul><li class="note" id="note_LCL035_98_1"><a class="footnoteCrossrefLink" href="#target_note_LCL035_98_1" title="Click to highlight in text"><sup class="lineRef">1</sup>prelecto <span class="italic">a corrector in margin of Vat. lat. 3429:</span> prelecta <span class="italic">E:</span> lecto <span class="italic">corrector in margin of E.</span></a></li><script type="text/javascript">document.getElementById('note_LCL035_98_1').style.display = "none";</script><li class="note" id="note_LCL035_98_2"><a class="footnoteCrossrefLink" href="#target_note_LCL035_98_2" title="Click to highlight in text"><sup class="lineRef">2</sup>omnis <span class="italic">E, altered by corrector to</span> omni.</a></li><script type="text/javascript">document.getElementById('note_LCL035_98_2').style.display = "none";</script></ul></section></notes></section>