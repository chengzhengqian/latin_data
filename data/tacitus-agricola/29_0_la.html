<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">auferuntur: coniuges sororesque etiam si hostilem libidinem effugerunt, nomine amicorum atque hospitum polluuntur. bona fortunaeque in tributum, ager atque annus in frumentum, corpora ipsa ac manus silvis ac paludibus emuniendis inter verbera ac contumelias <span class="br"></span><span class="lineNumber">2</span><span class="br"></span> conteruntur.<a class="footnoteLink" href="#note_LCL035_82_1" id="target_note_LCL035_82_1"><sup>1</sup></a> nata servituti mancipia semel veneunt, atque ultro a dominis aluntur: Britannia servitutem suam cotidie emit, cotidie pascit. ac sicut in familia recentissimus quisque servorum etiam conservis ludibrio est, sic in hoc orbis terrarum vetere famulatu novi nos et viles in excidium petimur; neque enim arva nobis aut metalla aut portus sunt, quibus exercendis reservemur. <span class="br"></span><span class="lineNumber">3</span><span class="br"></span> virtus porro ac ferocia subiectorum ingrata imperantibus; et longinquitas ac secretum ipsum quo tutius, eo suspectius. ita sublata spe veniae tandem sumite animum, tam quibus salus quam quibus gloria carissima <span class="br"></span><span class="lineNumber">4</span><span class="br"></span> est. Brigantes<a class="footnoteLink" href="#note_LCL035_82_2" id="target_note_LCL035_82_2"><sup>2</sup></a> femina duce exurere coloniam, expugnare castra, ac nisi felicitas in socordiam vertisset, exuere iugum potuere: nos integri et indomiti et in libertatem, non in paenitentiam â€  laturi,<a class="footnoteLink" href="#note_LCL035_82_3" id="target_note_LCL035_82_3"><sup>3</sup></a> primo statim congressu ostendamus, quos sibi Caledonia viros seposuerit.</p>
</section><notes><section class="footnotes"><ul><li class="note" id="note_LCL035_82_1"><a class="footnoteCrossrefLink" href="#target_note_LCL035_82_1" title="Click to highlight in text"><sup class="lineRef">1</sup>conteruntur <span class="italic">Jacob:</span> conterunt <span class="italic">E.</span></a></li><script type="text/javascript">document.getElementById('note_LCL035_82_1').style.display = "none";</script><li class="note" id="note_LCL035_82_2"><a class="footnoteCrossrefLink" href="#target_note_LCL035_82_2" title="Click to highlight in text"><sup class="lineRef">2</sup>Brigantes <span class="italic">E</span>: Trinobantes <span class="italic">Camden.</span></a></li><script type="text/javascript">document.getElementById('note_LCL035_82_2').style.display = "none";</script><li class="note" id="note_LCL035_82_3"><a class="footnoteCrossrefLink" href="#target_note_LCL035_82_3" title="Click to highlight in text"><sup class="lineRef">3</sup>laturi <span class="italic">E:</span> bellaturi <span class="italic">Koch:</span> arma laturi <span class="italic">Mohr:</span> nati <span class="italic">Mureius.</span></a></li><script type="text/javascript">document.getElementById('note_LCL035_82_3').style.display = "none";</script></ul></section></notes></section>