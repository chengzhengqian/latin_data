<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
navibus, pro praedonibus habiti, primum a Suebis, mox a Frisiis intercepti sunt. ac fuere quos per commercia venumdatos et in nostram usque ripam mutatione ementium adductos indicium tanti casus inlustravit.</p>
</section>
<section class="div2">
<p><span class="bold">29.</span> Initio aestatis Agricola domestico vulnere ictus anno ante natum filium amisit. quem casum neque ut plerique fortium virorum ambitiose, neque per lamenta rursus ac maerorem muliebriter tulit: et in <span class="br"></span><span class="lineNumber">2</span><span class="br"></span> luctu bellum inter remedia erat. igitur praemissa classe, quae pluribus locis praedata magnum et incertum terrorem faceret, expedito exercitu, cui ex Britannis fortissimos et longa pace exploratos addiderat, ad montem Graupium pervenit, quem iam <span class="br"></span><span class="lineNumber">3</span><span class="br"></span> hostis insederat. nam Britanni nihil fracti pugnae prioris eventu et ultionem aut servitium expectantes tandemque docti commune periculum concordia propulsandum, legationibus et foederibus omnium civitatum <span class="br"></span><span class="lineNumber">4</span><span class="br"></span> vires exciverant. iamque super triginta milia armatorum aspiciebantur, et adhuc adfluebat omnis iuventus et quibus cruda ac viridis<a class="footnoteLink" href="#note_LCL035_78_1" id="target_note_LCL035_78_1"><sup>1</sup></a> senectus, clari bello et sua quisque decora gestantes, cum inter plures duces virtute et genere praestans nomine Calgacus apud contractam multitudinem proelium poscentem in hunc modum locutus fertur:</p>
</section><notes><section class="footnotes"><ul><li class="note" id="note_LCL035_78_1"><a class="footnoteCrossrefLink" href="#target_note_LCL035_78_1" title="Click to highlight in text"><sup class="lineRef">1</sup>viridis <span class="italic">Guarnieri</span>: viris <span class="italic">E:</span> virens <span class="italic">an early corrector of E in the margin.</span></a></li><script type="text/javascript">document.getElementById('note_LCL035_78_1').style.display = "none";</script></ul></section></notes></section>