<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
languesceret: nam etiam tum Agricola Britanniam obtinebat.</p>
</section>
<section class="div2">
<p><span class="bold">40.</span> Igitur triumphalia ornamenta et inlustris statuae honorem et quidquid pro triumpho datur, multo verborum honore cimulata, decerni in senatu iubet addique insuper opinionem, Syriam provinciam Agricolae destinari, vacuam tum morte Atili Rufi <span class="br"></span><span class="lineNumber">2</span><span class="br"></span> consularis et maioribus reservatam. credidere plerique libertum ex secretioribus ministeriis missum ad Agricolam codicillos, quibus ei Syria dabatur, tulisse cum praecepto ut, si in Britannia foret, traderentur; eumque libertum in ipso freto Oceani obvium Agricolae, ne appellato quidem eo ad Domitianum remeasse, sive verum istud, sive ex ingenio principis <span class="br"></span><span class="lineNumber">3</span><span class="br"></span> fictum ac compositum est. tradiderat interim Agricola successori suo provinciam quietam tutamque. ac ne notabilis celebritate et frequentia occurrentium introitus esset, vitato amicorum officio noctu in urbem, noctu in Palatium, ita ut praeceptum erat, venit; exceptusque brevi osculo et nullo sermone <span class="br"></span><span class="lineNumber">4</span><span class="br"></span> turbae servientium inmixtus est. ceterum uti militare nomen, grave inter otiosos, aliis virtutibus temperaret, tranquillitatem atque otium penitus hausit,<a class="footnoteLink" href="#note_LCL035_100_1" id="target_note_LCL035_100_1"><sup>1</sup></a> cultu modicus, sermone facilis, uno aut altero amicorum comitatus, adeo ut plerique, quibus


</p></section><notes><section class="footnotes"><ul><li class="note" id="note_LCL035_100_1"><a class="footnoteCrossrefLink" href="#target_note_LCL035_100_1" title="Click to highlight in text"><sup class="lineRef">1</sup>hausit <span class="italic">Wex:</span> auxit.</a></li><script type="text/javascript">document.getElementById('note_LCL035_100_1').style.display = "none";</script></ul></section></notes></section>