<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
saepe parti exercitus in experimentum, aliquando <span class="br"></span><span class="lineNumber">3</span><span class="br"></span> maioribus copiis ex eventu praefecit. nee Agricola umquam in suam famam gestis exsultavit: ad auctorem ac ducem ut minister fortunam referebat. ita virtute in obsequendo, verecundia in praedicando extra invidiam nec extra gloriam erat.</p>
</section>
<section class="div2">
<p><span class="bold">9.</span> Revertentem ab legatione legionis divus Vespasianus inter patricios adscivit; ac deinde provinciae Aquitaniae praeposuit, splendidae inprimis dignitatis administratione ac spe consulatus, cui destinarat. <span class="br"></span><span class="lineNumber">2</span><span class="br"></span> credunt plerique militaribus ingeniis subtilitatem deesse, quia castrensis iurisdictio secura et obtusior ac plura manu agens calliditatem fori non exerceat. Agricola naturali prudentia, quam vis inter togatos, <span class="br"></span><span class="lineNumber">3</span><span class="br"></span> facile iusteque agebat. iam vero tempora curarum remissionumque divisa: ubi conventus ac iudicia poscerent, gravis intentus severus, et saepius misericors: ubi officio satis factum, nulla ultra potestatis persona;<a class="footnoteLink" href="#note_LCL035_40_1" id="target_note_LCL035_40_1"><sup>1</sup></a> tristitiam et adrogantiam et avaritiam exuerat. nec illi, quod est rarissimum, aut facilitas <span class="br"></span><span class="lineNumber">4</span><span class="br"></span> auctoritatem aut severitas amorem deminuit. integritatem atque abstinentiam in tanto viro referre iniuria virtutum fuerit. ne famam quidem, cui saepe etiam boni indulgent, ostentanda virtute aut per artem quaesivit: procul ab aemulatione adversus


</p></section><notes><section class="footnotes"><ul><li class="note" id="note_LCL035_40_1"><a class="footnoteCrossrefLink" href="#target_note_LCL035_40_1" title="Click to highlight in text"><sup class="lineRef">1</sup>nulla â€¦ persona <span class="italic">Rhenanus:</span> nullam personam.</a></li><script type="text/javascript">document.getElementById('note_LCL035_40_1').style.display = "none";</script></ul></section></notes></section>