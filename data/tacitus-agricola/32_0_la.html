<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
<span class="bold">5</span> atque eadem victis adversa. nam ut superasse tantum itineris, evasisse silvas, transisse aestuaria pulchrum ac decorum in frontem, ita fugientibus periculosissima quae hodie prosperrima sunt; neque enim nobis aut locorum eadem notitia aut commeatuum eadem abundantia, sed manus et arma et in his <span class="br"></span><span class="lineNumber">6</span><span class="br"></span> omnia. quod ad me attinet, iam pridem mihi decretum est neque exercitus neque ducis terga tuta esse. proinde et honesta mors turpi vita potior, et incolumitas ac decus eodem loco sita sunt; nec inglorium fuerit in ipso terrarum ac naturae fine cecidisse.</p>
</section>
<section class="div2">
<p><span class="bold">34.</span> â€œSi novae gentes atque ignota acies constitisset, aliorum exercituum exemplis vos hortarer: nunc vestra decora recensete, vestros oculos interrogate. hi sunt, quos proximo anno unam legionem furto noctis adgressos clamore debellastis; hi ceterorum Britannorum fugacissimi ideoque tam diu superstites. <span class="br"></span><span class="lineNumber">2</span><span class="br"></span> quo modo silvas saltusque penetrantibus fortissimum quodque animal contra ruere, pavida et inertia ipso agminis sono pellebantur, sic acerrimi Britannorum iam pridem ceciderunt, reliquus est numerus ignavorum <span class="br"></span><span class="lineNumber">3</span><span class="br"></span> et timentium.<a class="footnoteLink" href="#note_LCL035_88_1" id="target_note_LCL035_88_1"><sup>1</sup></a> quos quod tandem invenistis, non restiterunt, sed deprehensi sunt; novissimae res et extremo metu torpor<a class="footnoteLink" href="#note_LCL035_88_2" id="target_note_LCL035_88_2"><sup>2</sup></a> defixere aciem in his vestigiis, in quibus pulchram et spectabilem victoriam


</p></section><notes><section class="footnotes"><ul><li class="note" id="note_LCL035_88_1"><a class="footnoteCrossrefLink" href="#target_note_LCL035_88_1" title="Click to highlight in text"><sup class="lineRef">1</sup>et timentium <span class="italic">Till:</span> dementium <span class="italic">E;</span> et metuentium <span class="italic">corrector in margin.</span></a></li><script type="text/javascript">document.getElementById('note_LCL035_88_1').style.display = "none";</script><li class="note" id="note_LCL035_88_2"><a class="footnoteCrossrefLink" href="#target_note_LCL035_88_2" title="Click to highlight in text"><sup class="lineRef">2</sup>torper <span class="italic">Ritter:</span> corpora <span class="italic">E.</span></a></li><script type="text/javascript">document.getElementById('note_LCL035_88_2').style.display = "none";</script></ul></section></notes></section>