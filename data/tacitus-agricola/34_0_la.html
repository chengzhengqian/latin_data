<section class="div1 language" lang="la"><header><hgroup><h1>Tacitus</h1></hgroup></header><section class="div2">
</section>
<section class="div2">
<p><span class="bold">36.</span> Ac primo congressu eminus certabatur; simulque constantia, simul arte Britanni ingentibus gladiis et brevibus caetris missilia nostrorum vitare vel excutere, atque ipsi magnam vim telorum superfundere, donec Agricola quattuor Batavorum cohortes ac Tungrorum duas cohortatus est, ut rem ad mucrones ac manus adducerent; quod et ipsis vetustate militiae exercitatum et hostibus inhabile, parva scuta et enormes <span class="br"></span><span class="lineNumber">2</span><span class="br"></span> gladios gerentibus;<a class="footnoteLink" href="#note_LCL035_92_1" id="target_note_LCL035_92_1"><sup>1</sup></a> nam Britannorum gladii sine mucrone complexum armorum et in arto<a class="footnoteLink" href="#note_LCL035_92_2" id="target_note_LCL035_92_2"><sup>2</sup></a> pugnam non tolerabant. igitur ut Batavi miscere ictus, ferire umbonibus, ora fodere,<a class="footnoteLink" href="#note_LCL035_92_3" id="target_note_LCL035_92_3"><sup>3</sup></a> et stratis qui in aequo adstiterant, erigere in colles aciem coepere, ceterae cohortes aemulatione et impetu conisae proximos quosque caedere: ac plerique semineces aut integri <span class="br"></span><span class="lineNumber">3</span><span class="br"></span> festinatione victoriae relinquebantur. interim equitum turmae, fugere &lt;enim&gt;<a class="footnoteLink" href="#note_LCL035_92_4" id="target_note_LCL035_92_4"><sup>4</sup></a> covinnarii, peditum se proelio miscuere. et quamquam recentem terrorem intulerant, densis tamen hostium agminibus et inaequalibus locis haerebant; minimeque equestris ea pugnae facies erat, cum aegre in gradu stantes<a class="footnoteLink" href="#note_LCL035_92_5" id="target_note_LCL035_92_5"><sup>5</sup></a> simul equorum corporibus impellerentur; ac saepe vagi currus, exterriti sine rectoribus equi, ut quemque formido tulerat, transversos aut obvios incursabant.</p>
</section>
<section class="div2">
<p><span class="bold">37.</span> Et Britanni, qui adhuc pugnae expertes summa






</p></section><notes><section class="footnotes"><ul><li class="note" id="note_LCL035_92_1"><a class="footnoteCrossrefLink" href="#target_note_LCL035_92_1" title="Click to highlight in text"><sup class="lineRef">1</sup><span class="italic">Wex deletes the clause</span> parva â€¦ gerentibus.</a></li><script type="text/javascript">document.getElementById('note_LCL035_92_1').style.display = "none";</script><li class="note" id="note_LCL035_92_2"><a class="footnoteCrossrefLink" href="#target_note_LCL035_92_2" title="Click to highlight in text"><sup class="lineRef">2</sup>in arto <span class="italic">Fr. Medicis:</span> in aperto <span class="italic">E.</span></a></li><script type="text/javascript">document.getElementById('note_LCL035_92_2').style.display = "none";</script><li class="note" id="note_LCL035_92_3"><a class="footnoteCrossrefLink" href="#target_note_LCL035_92_3" title="Click to highlight in text"><sup class="lineRef">3</sup>fodere <span class="italic">Gesner:</span> foedare <span class="italic">E.</span></a></li><script type="text/javascript">document.getElementById('note_LCL035_92_3').style.display = "none";</script><li class="note" id="note_LCL035_92_4"><a class="footnoteCrossrefLink" href="#target_note_LCL035_92_4" title="Click to highlight in text"><sup class="lineRef">4</sup>enim <span class="italic">added by Wex.</span></a></li><script type="text/javascript">document.getElementById('note_LCL035_92_4').style.display = "none";</script><li class="note" id="note_LCL035_92_5"><a class="footnoteCrossrefLink" href="#target_note_LCL035_92_5" title="Click to highlight in text"><sup class="lineRef">5</sup>aegre (<span class="italic">Triller)</span> in gradu stantes <span class="italic">Lipsius:</span> aegradiu aut stante <span class="italic">E.</span></a></li><script type="text/javascript">document.getElementById('note_LCL035_92_5').style.display = "none";</script></ul></section></notes></section>