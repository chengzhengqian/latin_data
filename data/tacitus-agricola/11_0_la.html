<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
resorberi, sed influere penitus atque ambire, et iugis etiam ac montibus inseri velut in suo.</p>
</section>
<section class="div2">
<p><span class="bold">11.</span> Ceterum Britanniam qui mortales initio coluerint, indigenae an advecti, ut inter barbaros parum compertum. habitus corporum varii atque <span class="br"></span><span class="lineNumber">2</span><span class="br"></span> ex eo argumenta. namque rutilae Caledoniam habitantium comae, magni artus Germanicam originem adseverant; Silurum colorati vultus, torti plerumque crines et posita contra Hispania Hiberos veteres traiecisse easque sedes occupasse fidem faciunt; proximi Gallis et similes sunt, seu durante originis vi,<a class="footnoteLink" href="#note_LCL035_46_1" id="target_note_LCL035_46_1"><sup>1</sup></a> seu procurrentibus in diversa terris positio <span class="br"></span><span class="lineNumber">3</span><span class="br"></span> caeli corporibus habitum dedit. in universum tamen aestimanti Gallos vicinam insulam occupasse credibile est. eorum sacra deprehendas &lt;ac&gt; superstitionum persuasionem;<a class="footnoteLink" href="#note_LCL035_46_2" id="target_note_LCL035_46_2"><sup>2</sup></a> sermo haud multum diversus, in deposcendis periculis eadem audacia et, ubì advenere, <span class="br"></span><span class="lineNumber">4</span><span class="br"></span> in detrectandis eadem formido. plus tamen ferociae Britanni praeferunt, ut quos nondum longa pax emollierit. nam Gallos quoque in bellis floruisse accepimus; mox segnitia cum otio intravit, amissa



</p></section><notes><section class="footnotes"><ul><li class="note" id="note_LCL035_46_1"><a class="footnoteCrossrefLink" href="#target_note_LCL035_46_1" title="Click to highlight in text"><sup class="lineRef">1</sup>vi <span class="italic">Rhenanus:</span> usu.</a></li><script type="text/javascript">document.getElementById('note_LCL035_46_1').style.display = "none";</script><li class="note" id="note_LCL035_46_2"><a class="footnoteCrossrefLink" href="#target_note_LCL035_46_2" title="Click to highlight in text"><sup class="lineRef">2</sup>ac superstitionum persuasionem <span class="italic">or</span> persuasiones <span class="italic">Glück:</span> superstitionum persuasione.</a></li><script type="text/javascript">document.getElementById('note_LCL035_46_2').style.display = "none";</script></ul></section></notes></section>