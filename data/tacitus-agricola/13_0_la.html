<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
eademque utriusque rei causa, multus umor terrarum <span class="br"></span><span class="lineNumber">6</span><span class="br"></span> caelique. fert Britannia aurum et argentum et alia metalla, pretium victoriae. gignit et Oceanus margarita, sed subfusca ac liventia. quidam artem abesse legentibus arbitrantur; nam in rubro mari viva ac spirantia saxis avelli, in Britannia, prout expulsa sint, colligi: ego facilius crediderim naturam margaritis deesse quam nobis avaritiam.</p>
</section>
<section class="div2">
<p><span class="bold">13.</span> Ipsi Britanni dilectum ac tributa et iniuncta imperii munera impigre obeunt, si iniuriae absint: has aegre tolerant, iam domiti ut pareant, nondum <span class="br"></span><span class="lineNumber">2</span><span class="br"></span> ut serviant. igitur primus omnium Romanorum divus Iulius cum exercitu Britanniam ingressus, quamquam prospera pugna terruerit incolas ac litore potitus sit, potest videri ostendisse posteris, non tradidisse; mox bella civilia et in rem publicam versa principum arma, ac longa oblivio Britanniae etiam in pace: consilium id divus Augustus vocabat, Tiberius praeceptum.</p>
<p>Agitasse Gaium Caesarem de intranda Britannia satis constat, ni velox ingenio mobili paenitentiae, et ingentes adversus Germaniam conatus frustra fuissent. <span class="br"></span><span class="lineNumber">3</span><span class="br"></span> divus Claudius auctor tanti<a class="footnoteLink" href="#note_LCL035_50_1" id="target_note_LCL035_50_1"><sup>1</sup></a> operis, transvectis legionibus auxiliisque et adsumpto in partem


</p></section><notes><section class="footnotes"><ul><li class="note" id="note_LCL035_50_1"><a class="footnoteCrossrefLink" href="#target_note_LCL035_50_1" title="Click to highlight in text"><sup class="lineRef">1</sup>auctor tanti <span class="italic">Bezzenberger</span>: auctoritate <span class="italic">E</span>.</a></li><script type="text/javascript">document.getElementById('note_LCL035_50_1').style.display = "none";</script></ul></section></notes></section>