<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
atque ubi satis terruerat, parcendo rursus invitamenta <span class="br"></span><span class="lineNumber">3</span><span class="br"></span> pacis ostentare. quibus rebus multae civitates, quae in ileum diem ex aequo egerant, datis obsidibus iram posuere et praesidiis castellisque circumdatae, tanta ratione curaque, ut nulla ante Britanniae nova pars illacessita transierit.</p>
</section>
<section class="div2">
<p><span class="bold">21.</span> Sequens hiems saluberrimis consiliis absumpta. namque ut homines dispersi ac rudes eoque in bella faciles quieti et otio per voluptates adsuescerent, hortari privatim, adiuvare publice, ut templa fora domos extruerent, laudando promptos, castigando segnes: ita honoris aemulatio pro necessitate erat. <span class="br"></span><span class="lineNumber">2</span><span class="br"></span> iam vero principum filios liberalibus artibus erudire, et ingenia Britannorum studiis Gallorum anteferre, ut qui modo linguam Romanam abnuebant, eloquentiam concupiscerent. inde etiam habitus nostri honor et frequens toga. paulatimque discessum ad delenimenta vitiorum, porticus et balineas et conviviorum elegantiam. idque apud imperitos humanitas vocabatur, cum pars servitutis esset.</p>
</section>
<section class="div2">
<p><span class="bold">22.</span> Tertius expeditionum annus novas gentes aperuit, vastatis usque ad Taum<a class="footnoteLink" href="#note_LCL035_66_1" id="target_note_LCL035_66_1"><sup>1</sup></a> (aestuario nomen est) nationibus. qua formidine territi hostes quamquam


</p></section><notes><section class="footnotes"><ul><li class="note" id="note_LCL035_66_1"><a class="footnoteCrossrefLink" href="#target_note_LCL035_66_1" title="Click to highlight in text"><sup class="lineRef">1</sup>Tanaum <span class="italic">E, but</span> Taum <span class="italic">corrector in margin.</span></a></li><script type="text/javascript">document.getElementById('note_LCL035_66_1').style.display = "none";</script></ul></section></notes></section>