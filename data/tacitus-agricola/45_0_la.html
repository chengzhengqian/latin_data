<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
patris, sic mariti memoriam venerari, ut omnia facta dictaque eius secum revolvant, formamque<a class="footnoteLink" href="#note_LCL035_114_1" id="target_note_LCL035_114_1"><sup>1</sup></a> ac figuram animi magis quam corporis complectantur; non quia intercedendum putem imaginibus quae marmore aut aere finguntur, sed, ut vultus hominum, ita simulacra vultus imbecilla ac mortalia sunt, forma mentis aeterna, quam tenere et exprimere non per alienam materiam et artem, sed tuis ipse moribus <span class="br"></span><span class="lineNumber">4</span><span class="br"></span> possis. quidquid ex Agricola amavimus, quidquid mirati sumus, manet mansurumque est in animis hominum in aeternitate temporum, fama rerum; nam multos veterum velut inglorios et ignobiles oblivio obruet: Agricola posteritati narratus et traditus superstes erit.</p>
</section><notes><section class="footnotes"><ul><li class="note" id="note_LCL035_114_1"><a class="footnoteCrossrefLink" href="#target_note_LCL035_114_1" title="Click to highlight in text"><sup class="lineRef">1</sup>formamque <span class="italic">Muretus and cod. Tolet.:</span> famamque.</a></li><script type="text/javascript">document.getElementById('note_LCL035_114_1').style.display = "none";</script></ul></section></notes></section>