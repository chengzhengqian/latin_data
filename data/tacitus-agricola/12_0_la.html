<section class="div1 language" lang="la"><header><hgroup><h1>Tacitus</h1></hgroup></header><section class="div2"><p class="noindent">
virtute pariter ac libertate. quod Britannorum olim victis evenit: ceteri manent quales Galli fuerunt.</p>
</section>
<section class="div2">
<p><span class="bold">12.</span> In pedite robur; quaedam nationes et curru proeliantur. honestior auriga, clientes propugnant. olim regibus parebant, nunc per principes factionibus <span class="br"></span><span class="lineNumber">2</span><span class="br"></span> et studiis distrahuntur. nec aliud adversus validissimas gentes pro nobis utilius quam quod in commune non consulunt. rarus duabus tribusve civitatibus ad propulsandum commune periculum conventus: <span class="br"></span><span class="lineNumber">3</span><span class="br"></span> ita singuli pugnant, universi vincuntur. caelum crebris imbribus ac nebulis foedum; asperitas frigorum abest. dierum spatia ultra nostri orbis mensuram; nox clara et extrema Britanniae parte brevis, ut finem atque initium lucis exiguo discrimine internoscas. <span class="br"></span><span class="lineNumber">4</span><span class="br"></span> quod si nubes non officiant, aspici per noctem solis fulgorem, nec occidere et exsurgere, sed transire adfirmant. scilicet extrema et plana terrarum humili umbra non erigunt tenebras, infraque caelum et sidera nox cadit.</p>
<p><span class="br"></span><span class="lineNumber">5</span><span class="br"></span> Solum praeter oleam vitemque et cetera calidioribus terris oriri sueta patiens frugum pecudumque fecundum;<a class="footnoteLink" href="#note_LCL035_48_1" id="target_note_LCL035_48_1"><sup>1</sup></a> tarde mitescunt, cito proveniunt;


</p></section><notes><section class="footnotes"><ul><li class="note" id="note_LCL035_48_1"><a class="footnoteCrossrefLink" href="#target_note_LCL035_48_1" title="Click to highlight in text"><sup class="lineRef">1</sup>pecudumque fecundum <span class="italic">Leuze:</span> pecudumque <span class="italic">e</span>: fecundum <span class="italic">in margin of e, and in Vat. lat. 3429 and 4498.</span></a></li><script type="text/javascript">document.getElementById('note_LCL035_48_1').style.display = "none";</script></ul></section></notes></section>