<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
multas adhortationes vix et cunctanter edita exsilivit Theogenes adoravitque eum. Tantam mox fiduciam fati Augustus habuit, ut thema suum vulgaverit nummumque argenteum nota sideris Capricorni, quo natus est, percusserit.</p>
</section>
<section class="div2">
<p>XCV. Post necem Caesaris reverso ab Apollonia et ingrediente eo urbem repente liquido ac puro sereno circulus ad speciem caelestis arcus orbem solis ambiit ac subinde Iuliae Caesaris filiae monimentum fulmine ictum est. Primo autem consulatu et augurium capienti duodecim se vultures ut Romulo ostenderunt et immolanti omnium victimarum iocinera replicata intrinsecus ab ima fibra paruerunt, nemine peritorum aliter coniectante quam laeta per haec et magna portendi.</p>
</section>
<section class="div2">
<p>XCVI. Quin et bellorum omnium eventus ante praesensit. Contractis ad Bononiam triumvirorum copiis aquila tentorio eius supersedens duos corvos hinc et inde infestantis afflixit et ad terram dedit, notante omni exercitu futuram quandoque inter collegas discordiam talem qualis secuta est, atque<a class="footnoteLink" href="#note_LCL031_294_86" id="target_note_LCL031_294_86"><sup>86</sup></a> exitum praesagiente. Eunti<a class="footnoteLink" href="#note_LCL031_294_87" id="target_note_LCL031_294_87"><sup>87</sup></a> Philippos<a class="footnoteLink" href="#note_LCL031_294_88" id="target_note_LCL031_294_88"><sup>88</sup></a> Thessalus quidam de futura victoria nuntiavit auctore Divo Caesare, cuius sibi species itinere avio occurrisset.</p>
<span class="br"></span><span class="lineNumber">2</span><span class="br"></span><p>Circa Perusiam sacrificio non litanti cum augeri hostias imperasset ac subita eruptione hostes omnem rei divinae apparatum abstulissent, constitit inter haruspices, quae periculosa et adversa sacrificanti denuntiata essent, cuncta



</p></section><notes><section class="footnotes"><ul><li class="note" id="note_LCL031_294_86"><a class="footnoteCrossrefLink" href="#target_note_LCL031_294_86" title="Click to highlight in text"><sup class="lineRef">86</sup>atque exitum, <span class="italic">Torrentius</span>; at exitum, <span class="italic">Ω</span>.</a></li><script type="text/javascript">document.getElementById('note_LCL031_294_86').style.display = "none";</script><li class="note" id="note_LCL031_294_87"><a class="footnoteCrossrefLink" href="#target_note_LCL031_294_87" title="Click to highlight in text"><sup class="lineRef">87</sup>Eunti, <span class="italic">supplied by Boot</span>.</a></li><script type="text/javascript">document.getElementById('note_LCL031_294_87').style.display = "none";</script><li class="note" id="note_LCL031_294_88"><a class="footnoteCrossrefLink" href="#target_note_LCL031_294_88" title="Click to highlight in text"><sup class="lineRef">88</sup>Philippos, <span class="italic">Boot</span>; Philippo, <span class="italic">Ω</span>.</a></li><script type="text/javascript">document.getElementById('note_LCL031_294_88').style.display = "none";</script></ul></section></notes></section>