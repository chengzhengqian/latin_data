<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
mox inter omina relatum est: non, si omnia morarentur, amplius se posthac Romae futurum; atque itinere incohato Asturam perrexit et inde praeter consuetudinem de nocte ad occasionem aurae evectus causam valitudinis contraxit ex profluvio alvi.</p>
</section>
<section class="div2">
<p>XCVIII. Tunc Campaniae ora proximisque insulis circuitis Caprearum quoque secussui quadriduum impendit remississimo ad otium et ad omnem comitatem animo.</p>
<span class="br"></span><span class="lineNumber">2</span><span class="br"></span><p>Forte Puteolanum sinum praetervehenti vectores nautaeque de navi Alexandrina, quae tantum quod appulerat, candidati coronatique et tura libantes fausta omina et eximias laudes congesserant: per illum se vivere, per illum navigare, libertate atque fortunis per illum frui. Qua re admodum exhilaratus quadragenos aureos comitibus divisit iusque iurandum et cautionem exegit a singulis, non alio datam summam quam in emptionem Alexandrinarum <span class="br"></span><span class="lineNumber">3</span><span class="br"></span> mercium absumpturos. Sed et ceteros continuos dies inter varia munuscula togas insuper ac pallia distribuit, lege proposita ut Romani Graeco, Graeci Romano habitu et sermone uterentur. Spectavit assidue exercentes ephebos, quorum aliqua adhuc copia ex vetere instituto Capreis erat; isdem etiam epulum in conspectu suo praebuit permissa, immo exacta iocandi licentia diripiendique pomorum et obsoniorum rerumque omnium<a class="footnoteLink" href="#note_LCL031_298_89" id="target_note_LCL031_298_89"><sup>89</sup></a> missilia. Nullo denique genere hilaritatis abstinuit.</p>
</section><notes><section class="footnotes"><ul><li class="note" id="note_LCL031_298_89"><a class="footnoteCrossrefLink" href="#target_note_LCL031_298_89" title="Click to highlight in text"><sup class="lineRef">89</sup>omnium, <span class="italic">added by C.F.W. Müller</span>; missilium, <span class="italic">X′</span>.</a></li><script type="text/javascript">document.getElementById('note_LCL031_298_89').style.display = "none";</script></ul></section></notes></section>