<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2">
</section>
<section class="div2">
<p>XCIX. Supremo die identidem exquirens, an iam de se tumultus foris esset, petito speculo capillum sibi comi ac malas labantes<a class="footnoteLink" href="#note_LCL031_302_91" id="target_note_LCL031_302_91"><sup>91</sup></a> corrigi praecepit et admissos amicos percontatus, ecquid iis videretur mimum<a class="footnoteLink" href="#note_LCL031_302_92" id="target_note_LCL031_302_92"><sup>92</sup></a> vitae commode transegisse, adiecit et clausulam:</p>
<blockquote><p>
<span class="line indent2">᾽Επεὶ δὲ πάνυ καλῶς πέπαισται, δότε κρότον</span><span class="linebreak"></span>
<span class="line indent2">Καὶ πáντες ἡμᾶς μετὰ χαρᾶς προπέμψατε.</span><span class="linebreak"></span>
</p></blockquote>
<p class="noindent">Omnibus deinde dimissis, dum advenientes ab urbe<a class="footnoteLink" href="#note_LCL031_302_93" id="target_note_LCL031_302_93"><sup>93</sup></a> de Drusi filia aegra interrogat, repente in osculis Liviae et in hac voce defecit: “Livia, nostri coniugii memor vive, ac vale!” sortitus exitum facilem et qualem semper optaverat. <span class="br"></span><span class="lineNumber">2</span><span class="br"></span> Nam fere quotiens audisset cito ac nullo cruciatu defunctum quempiam, sibi et suis <span class="italic">εὐθανασίαν</span> similem—hoc enim et verbo uti solebat—precabatur. Unum omnino ante efflatam animam signum alienatae mentis ostendit, quod subito pavefactus a quadraginta se iuvenibus abripi questus est. Id quoque magis praesagium quam mentis deminutio fuit, siquidem totidem milites praetoriani extulerunt eum in publicum.</p>
<p>C. Obiit in cubiculo eodem, quo pater Octavius, duobus Sextis, Pompeio et Appuleio,<a class="footnoteLink" href="#note_LCL031_302_94" id="target_note_LCL031_302_94"><sup>94</sup></a> cons. XIIII. Kal. Septemb. hora diei nona, septuagesimo et sexto aetatis anno, diebus V et XXX minus.</p>
</section><notes><section class="footnotes"><ul><li class="note" id="note_LCL031_302_91"><a class="footnoteCrossrefLink" href="#target_note_LCL031_302_91" title="Click to highlight in text"><sup class="lineRef">91</sup>labantes, <span class="italic">the mss. except GP (corr. by first hand), which have</span> labentes.</a></li><script type="text/javascript">document.getElementById('note_LCL031_302_91').style.display = "none";</script><li class="note" id="note_LCL031_302_92"><a class="footnoteCrossrefLink" href="#target_note_LCL031_302_92" title="Click to highlight in text"><sup class="lineRef">92</sup>mimum, <span class="italic">P</span><sup>2</sup> (Beroaldus); <span class="italic">the other mss. have</span> minimum.</a></li><script type="text/javascript">document.getElementById('note_LCL031_302_92').style.display = "none";</script><li class="note" id="note_LCL031_302_93"><a class="footnoteCrossrefLink" href="#target_note_LCL031_302_93" title="Click to highlight in text"><sup class="lineRef">93</sup>ab urbe, L<sup>3</sup> S<sup>2</sup> ς; ad urbem, Ω.</a></li><script type="text/javascript">document.getElementById('note_LCL031_302_93').style.display = "none";</script><li class="note" id="note_LCL031_302_94"><a class="footnoteCrossrefLink" href="#target_note_LCL031_302_94" title="Click to highlight in text"><sup class="lineRef">94</sup>Appuleio, <span class="italic">Monumentum Ancyranum</span>; Apuleio, Ω.</a></li><script type="text/javascript">document.getElementById('note_LCL031_302_94').style.display = "none";</script></ul></section></notes></section>