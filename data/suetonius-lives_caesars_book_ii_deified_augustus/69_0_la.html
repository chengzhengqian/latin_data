<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2">
</section>
<section class="div2">
<p>XCIV. Et quoniam ad haec ventum est, non ab re fuerit subtexere, quae ei prius quam nasceretur et ipso natali die ac deinceps evenerint, quibus futura magnitudo eius et perpetua felicitas sperari animadvertique posset.</p>
<span class="br"></span><span class="lineNumber">2</span><span class="br"></span><p>Velitris antiquitus tacta de caelo parte muri responsum est eius oppidi civem quandoque rerum potiturum; qua fiducia Veliterni et tunc statim et postea saepius paene ad exitium sui cum populo R. belligeraverant; sero tandem documentis apparuit ostentum illud Augusti potentiam portendisse.</p>
<span class="br"></span><span class="lineNumber">3</span><span class="br"></span><p>Auctor est Iulius Marathus, ante paucos quam nasceretur menses prodigium Romae factum publice, quo denuntiabatur, regem populo Romano naturam parturire; senatum exterritum censuisse, ne quis illo anno genitus educaretur; eos qui gravidas uxores haberent, quod ad se quisque spem traheret, curasse ne senatus consultum ad aerarium deferretur.</p>
<span class="br"></span><span class="lineNumber">4</span><span class="br"></span><p>In Asclepiadis Mendetis Theologumenon libris lego, Atiam, cum ad sollemne Apollinis sacrum media nocte venisset, posita in templo lectica, dum ceterae matronae dormirent,<a class="footnoteLink" href="#note_LCL031_286_84" id="target_note_LCL031_286_84"><sup>84</sup></a> obdormisse; draconem repente irrepsisse ad eam pauloque post egressum; illam expergefactam quasi a concubitu mariti purificasse se; et statim in corpore eius




</p></section><notes><section class="footnotes"><ul><li class="note" id="note_LCL031_286_84"><a class="footnoteCrossrefLink" href="#target_note_LCL031_286_84" title="Click to highlight in text"><sup class="lineRef">84</sup>Dormirent, <span class="italic">mss</span>.; domum irent, <span class="italic">Gaevius</span>; convenirent, <span class="italic">Bentley</span>; &lt;domi&gt; dormirent, <span class="italic">Wissowa; etc., etc</span>.</a></li><script type="text/javascript">document.getElementById('note_LCL031_286_84').style.display = "none";</script></ul></section></notes></section>