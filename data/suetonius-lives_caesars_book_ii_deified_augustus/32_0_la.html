<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
Graeco petenti rescripsit, non aliter se daturum, quam si praesens sibi persuasisset, quam iustas petendi causas haberet; et Liviae pro quodam tributario Gallo roganti civitatem negavit, immunitatem optulit affirmans facilius se passurum fisco detrahi aliquid, quam civitatis Romanae <span class="br"></span><span class="lineNumber">4</span><span class="br"></span> vulgari honorem. Servos non contentus multis difficultatibus a libertate et multo pluribus a libertate iusta removisse, cum et de numero et de condicione ac differentia eorum, qui manumitterentur, curiose cavisset, hoc quoque adiecit, ne vinctus umquam tortusve quis ullo libertatis genere civitatem adipisceretur.</p>
<span class="br"></span><span class="lineNumber">5</span><span class="br"></span><p>Etiam habitum vestitumque pristinum reducere studuit, ac visa quondam pro contione pullatorum turba indignabundus et clamitans: “en</p>
<blockquote><p>
<span class="line indent2">Romanos, rerum dominos gentemque togatam!”</span><span class="linebreak"></span>
</p></blockquote>
<p class="noindent">negotium aedilibus dedit, ne quem posthac paterentur in Foro circave<a class="footnoteLink" href="#note_LCL031_212_38" id="target_note_LCL031_212_38"><sup>38</sup></a> nisi positis lacernis togatum consistere.</p>
</section>
<section class="div2">
<p>XLI. Liberalitatem omnibus ordinibus per occasiones frequenter exhibuit. Nam et invecta urbi Alexandrino triumpho regia gaza tantam copiam nummariae rei effecit, ut faenore deminuto plurimum agrorum pretiis accesserit, et postea, quotiens ex damnatorum bonis pecunia superflueret, usum eius gratuitum iis, qui cavere in duplum possent, ad certum tempus indulsit. Senatorum censum




</p></section><notes><section class="footnotes"><ul><li class="note" id="note_LCL031_212_38"><a class="footnoteCrossrefLink" href="#target_note_LCL031_212_38" title="Click to highlight in text"><sup class="lineRef">38</sup>circave] circove, Gϒ.</a></li><script type="text/javascript">document.getElementById('note_LCL031_212_38').style.display = "none";</script></ul></section></notes></section>