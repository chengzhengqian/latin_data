<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
coniuge ac liberis sedens. Spectaculo plurimas horas, aliquando totos dies aberat, petita venia commendatisque qui suam vicem praesidendo fungerentur. Verum quotiens adesset, nihil praeterea agebat, seu vitandi rumoris causa, quo patrem Caesarem vulgo reprehensum commemorabat, quod inter spectandum epistulis libellisque legendis aut rescribendis vacaret, seu studio spectandi ac voluptate, qua teneri se neque dissimulavit umquam et saepe ingenue <span class="br"></span><span class="lineNumber">2</span><span class="br"></span> professus est. Itaque corollaria et praemia in alienis quoque muneribus ac ludis et crebra et grandia de suo offerebat nullique Graeco certamini interfuit, quo non pro merito quemque certantium honorarit. Spectavit autem studiosissime pugiles et maxime Latinos, non legitimos atque ordinarios modo, quos etiam committere cum Graecis solebat, sed et catervarios oppidanos inter angustias <span class="br"></span><span class="lineNumber">3</span><span class="br"></span> vicorum pugnantis temere ac sine arte. Universum denique genus operas aliquas publico spectaculo praebentium etiam cura sua dignatus est; athletis et conservavit privilegia et ampliavit, gladiatores sine missione edi prohibuit, coercitionem in histriones magistratibus omni tempore et loco<a class="footnoteLink" href="#note_LCL031_222_45" id="target_note_LCL031_222_45"><sup>45</sup></a> lege vetere permissam ademit praeterquam ludis et <span class="br"></span><span class="lineNumber">4</span><span class="br"></span> scaena.<a class="footnoteLink" href="#note_LCL031_222_46" id="target_note_LCL031_222_46"><sup>46</sup></a> Nec tamen eo minus aut xysticorum certationes aut gladiatorum pugnas severissime semper exegit. Nam histrionum licentiam adeo compescuit, ut Stephanionem togatarium, cui in puerilem habitum circumtonsam matro­nam





</p></section><notes><section class="footnotes"><ul><li class="note" id="note_LCL031_222_45"><a class="footnoteCrossrefLink" href="#target_note_LCL031_222_45" title="Click to highlight in text"><sup class="lineRef">45</sup>loco, <span class="italic">early editions</span>; longo, Ω.</a></li><script type="text/javascript">document.getElementById('note_LCL031_222_45').style.display = "none";</script><li class="note" id="note_LCL031_222_46"><a class="footnoteCrossrefLink" href="#target_note_LCL031_222_46" title="Click to highlight in text"><sup class="lineRef">46</sup>ludis et scaena, <span class="italic">Stephanus</span>; ludos et scenam, Ω.</a></li><script type="text/javascript">document.getElementById('note_LCL031_222_46').style.display = "none";</script></ul></section></notes></section>