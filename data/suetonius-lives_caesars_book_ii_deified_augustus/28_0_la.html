<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
quoque abolitionem eius publico spectaculo pertinaciter postulante equite, accitos Germanici liberos receptosque partim ad se partim in patris gremium ostentavit, manu vultuque significans ne gravarentur imitari iuvenis exemplum. Cumque etiam inmaturitate sponsarum et matrimoniorum crebra mutatione vim legis eludi sentiret, tempus sponsas habendi coartavit, divortiis modum imposuit.</p>
</section>
<section class="div2">
<p>XXXV. Senatorum affluentem numerum deformi et incondita turba—erant enim super mille, et quidam indignissimi et post necem Caesaris per gratiam et praemium adlecti, quos orcinos<a class="footnoteLink" href="#note_LCL031_204_31" id="target_note_LCL031_204_31"><sup>31</sup></a> vulgus vocabat—ad modum pristinum et splendorem redegit duabus lectionibus: prima ipsorum arbitratu, quo vir virum legit, secunda suo et Agrippae; quo tempore existimatur lorica sub veste munitus ferroque cinctus praesedisse decem valentissimis senatorii <span class="br"></span><span class="lineNumber">2</span><span class="br"></span> ordinis amicis sellam suam circumstantibus. Cordus Cremutius scribit ne admissum quidem tunc quemquam senatorum nisi solum et praetemptato sinu. Quosdam ad excusandi se verecundiam compulit servavitque etiam excusantibus<a class="footnoteLink" href="#note_LCL031_204_32" id="target_note_LCL031_204_32"><sup>32</sup></a> insigne vestis et spectandi in orchestra epulandique <span class="br"></span><span class="lineNumber">3</span><span class="br"></span> publice ius. Quo autem lecti probatique et religiosius et minore molestia senatoria munera fungerentur, sanxit, ut prius quam consideret quisque ture ac mero supplicaret apud aram eius dei, in cuius templo coiretur, et ne




</p></section><notes><section class="footnotes"><ul><li class="note" id="note_LCL031_204_31"><a class="footnoteCrossrefLink" href="#target_note_LCL031_204_31" title="Click to highlight in text"><sup class="lineRef">31</sup>orcivos, <span class="italic">MGVϒ</span>. abortivos, X; orcinos, <span class="italic">ς</span>.</a></li><script type="text/javascript">document.getElementById('note_LCL031_204_31').style.display = "none";</script><li class="note" id="note_LCL031_204_32"><a class="footnoteCrossrefLink" href="#target_note_LCL031_204_32" title="Click to highlight in text"><sup class="lineRef">32</sup>excusantibus, <span class="italic">Roman and first Venetian editions</span>; excusantis, Ω; excusatis, <span class="italic">Ts, Gruter</span>.</a></li><script type="text/javascript">document.getElementById('note_LCL031_204_32').style.display = "none";</script></ul></section></notes></section>