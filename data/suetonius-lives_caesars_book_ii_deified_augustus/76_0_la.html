<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2">
<span class="br"></span><span class="lineNumber">4</span><span class="br"></span><p>Vicinam Capreis insulam Apragopolim appellabat a desidia secedentium illuc e comitatu suo. Sed ex dilectis unum, Masgaban nomine, quasi conditorem insulae <span class="italic">κτίστην</span> vocare consueverat. Huius Masgabae ante annum defuncti tumulum cum e triclinio animadvertisset magna turba multisque luminibus frequentari, versum compositum ex tempore clare pronuntiavit:</p>
<blockquote><p>
<span class="line indent2"><span class="italic">Κτίστου δὲ́ τύμβον εἰσορῶ πυρούμενον·</span></span><span class="linebreak"></span>
</p></blockquote>
<p class="noindent">conversusque ad Thrasyllum Tiberi comitem contra accubantem et ignarum rei interrogavit, cuiusnam poetae putaret<a class="footnoteLink" href="#note_LCL031_300_90" id="target_note_LCL031_300_90"><sup>90</sup></a> esse; quo haesitante subiecit alium:</p>
<blockquote><p>
<span class="line indent2">῾Ορᾷς φάεσσι Μασγάβαν τιμώμενον;</span><span class="linebreak"></span>
</p></blockquote>
<p class="noindent">ac de hoc quoque consuluit. Cum ille nihil aliud responderet quam, cuiuscumque essent optimos esse, cachinnum sustulit atque in iocos effusus est.</p>
<span class="br"></span><span class="lineNumber">5</span><span class="br"></span><p>Mox Neapolim traiecit quanquam etiam tum infirmis intestinis morbo variante; tamen et quinquennale certamen gymnicum honori suo institutam perspectavit et cum Tiberio ad destinatum locum contendit. Sed in redeundo adgravata valitudine tandem Nolae succubuit revocatumque ex itinere Tiberium diu secreto sermone detinuit, neque post ulli maiori negotio animum accommodavit.</p>
</section><notes><section class="footnotes"><ul><li class="note" id="note_LCL031_300_90"><a class="footnoteCrossrefLink" href="#target_note_LCL031_300_90" title="Click to highlight in text"><sup class="lineRef">90</sup>putaret, ϒ; <span class="italic">the other mss. have</span> putarit (putaverit, <span class="italic">S)</span>.</a></li><script type="text/javascript">document.getElementById('note_LCL031_300_90').style.display = "none";</script></ul></section></notes></section>