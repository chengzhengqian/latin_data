<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
dextro induceretur, ut dirum; si terra marive ingrediente se longinquam profectionem forte rorasset, ut laetum maturique et prosperi reditus. Sed et ostentis praecipue movebatur. Enatam inter iuncturas lapidum ante domum suam palmam in conpluvium deorum Penatium transtulit, utque coalesceret magno opere curavit. Apud insulam <span class="br"></span><span class="lineNumber">2</span><span class="br"></span> Capreas veterrimae ilicis demissos iam ad terram languentisque ramos convaluisse adventu suo, adeo laetatus est, ut eas cum re p. Neapolitanorum permutaverit Aenaria data. Observabat et dies quosdam, ne aut postridie nundinas quoquam proficisceretur aut Nonis quicquam rei seriae incoharet; nihil in hoc quidem aliud devitans, ut ad Tiberium scribit, quam <span class="italic">δυσφημίαν</span> nominis.</p>
</section>
<section class="div2">
<p>XCIII. Peregrinarum caerimoniarum sicut veteres ac praeceptas reverentissime coluit, ita ceteras contemptui habuit. Namque Athenis initiatus, cum postea Romae pro tribunali de privilegio sacerdotum Atticae Cereris cognosceret et quaedam secretiora proponerentur, dimisso consilio et corona circumstantium solus audiit disceptantes. At contra non modo in peragranda Aegypto paulo deflectere ad visendum Apin supersedit, sed et Gaium nepotem, quod Iudaeam praetervehens apud Hierosolyma<a class="footnoteLink" href="#note_LCL031_284_83" id="target_note_LCL031_284_83"><sup>83</sup></a> non supplicasset, conlaudavit.</p>
</section><notes><section class="footnotes"><ul><li class="note" id="note_LCL031_284_83"><a class="footnoteCrossrefLink" href="#target_note_LCL031_284_83" title="Click to highlight in text"><sup class="lineRef">83</sup>Hierosolyma, <span class="italic">Burmann</span>; Hierosolymam, <span class="italic">mss</span>.</a></li><script type="text/javascript">document.getElementById('note_LCL031_284_83').style.display = "none";</script></ul></section></notes></section>