<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2">
<p class="noindent">et universi quasi de ipso dictum exsultantes comprobassent, et statim manu vultuque indecoras adulationes repressit et insequenti die gravissimo corripuit edicto; dominumque se posthac appellari ne a liberis quidem aut nepotibus suis vel serio vel ioco passus est atque eius modi <span class="br"></span><span class="lineNumber">2</span><span class="br"></span> blanditias etiam inter ipsos prohibuit. Non temere urbe oppidove ullo egressus aut quoquam ingressus est nisi vespera aut noctu, ne quem officii causa inquietaret. In consulatu pedibus fere, extra consulatum saepe adoperta<a class="footnoteLink" href="#note_LCL031_232_50" id="target_note_LCL031_232_50"><sup>50</sup></a> sella per publicum incessit. Promiscuis salutationibus admittebat et plebem, tanta comitate adeuntium desideria excipiens, ut quendam ioco corripuerit, quod sic sibi libellum <span class="br"></span><span class="lineNumber">3</span><span class="br"></span> porrigere dubitaret, “quasi elephanto stipem.” Die senatus numquam patres nisi in curia salutavit et quidem sedentis ac nominatim singulos nullo submonente; etiam discedens eodem modo sedentibus valere dicebat. Officia cum multis mutuo exercuit, nec prius dies cuiusque sollemnes frequentare desiit, quam grandior iam natu<a class="footnoteLink" href="#note_LCL031_232_51" id="target_note_LCL031_232_51"><sup>51</sup></a> et in turba quondam sponsaliorum die vexatus. Gallum Cerrinium senatorem minus sibi familiarem, sed captum repente oculis et ob id inedia<a class="footnoteLink" href="#note_LCL031_232_52" id="target_note_LCL031_232_52"><sup>52</sup></a> mori destinantem praesens consolando revocavit ad vitam.</p>
</section>
<section class="div2">
<p>LIV. In senatu verba facienti dictum est: “Non intellexi,” et ab alio: “Contra dicerem tibi, si locum haberem.” Inter­dum





</p></section><notes><section class="footnotes"><ul><li class="note" id="note_LCL031_232_50"><a class="footnoteCrossrefLink" href="#target_note_LCL031_232_50" title="Click to highlight in text"><sup class="lineRef">50</sup>adoperta, <span class="italic">mss</span>.; adaperta, <span class="italic">Beroaldus (Shuckburgh)</span>.</a></li><script type="text/javascript">document.getElementById('note_LCL031_232_50').style.display = "none";</script><li class="note" id="note_LCL031_232_51"><a class="footnoteCrossrefLink" href="#target_note_LCL031_232_51" title="Click to highlight in text"><sup class="lineRef">51</sup>grandior iam natu] grandi iam ornatu, Ω.</a></li><script type="text/javascript">document.getElementById('note_LCL031_232_51').style.display = "none";</script><li class="note" id="note_LCL031_232_52"><a class="footnoteCrossrefLink" href="#target_note_LCL031_232_52" title="Click to highlight in text"><sup class="lineRef">52</sup>id inedia, <span class="italic">Bologna ed. of</span> 1488; inediam, Ω.</a></li><script type="text/javascript">document.getElementById('note_LCL031_232_52').style.display = "none";</script></ul></section></notes></section>