<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
quam solebant. Ac plerisque iudicandi munus detractantibus vix concessit, ut singulis decuriis per vices annua vacatio esset et ut solitae agi Novembri ac Decembri mense res omitterentur.</p>
</section>
<section class="div2">
<p>XXXIII. Ipse ius dixit assidue et in noctem nonnumquam, si parum corpore valeret lectica pro tribunali collocata, vel etiam domi cubans. Dixit autem ius non diligentia modo summa sed et lenitate, siquidem manifesti parricidii reum, ne culleo insueretur, quod non nisi confessi adficiuntur hac poena, ita fertur interrogasse: “Certe <span class="br"></span><span class="lineNumber">2</span><span class="br"></span> patrem tuum non occidisti?” Et cum de falso testamento ageretur omnesque signatores<a class="footnoteLink" href="#note_LCL031_202_30" id="target_note_LCL031_202_30"><sup>30</sup></a> lege Cornelia tenerentur, non tantum duas tabellas, damnatoriam et absolutoriam, simul cognoscentibus dedit, sed tertiam quoque, qua ignosceretur iis, quos fraude ad signandum vel errore <span class="br"></span><span class="lineNumber">3</span><span class="br"></span> inductos constitisset. Appellationes quotannis urbanorum quidem litigatorum praetori delegabat urbano, at provincialium consularibus viris, quos singulos cuiusque provinciae negotiis praeposuisset.</p>
</section>
<section class="div2">
<p>XXXIV. Leges retractavit et quasdam ex integro sanxit, ut sumptuariam et de adulteriis et de pudicitia, de ambitu, de maritandis ordinibus. Hanc cum aliquanto severius quam ceteras emendasset, prae tumultu recusantium perferre non potuit nisi adempta demum lenitave parte poenarum <span class="br"></span><span class="lineNumber">2</span><span class="br"></span> et vacatione trienni data auctisque praemiis. Sic




</p></section><notes><section class="footnotes"><ul><li class="note" id="note_LCL031_202_30"><a class="footnoteCrossrefLink" href="#target_note_LCL031_202_30" title="Click to highlight in text"><sup class="lineRef">30</sup>signatores, <span class="italic">Beroaldus</span>; senatores, <span class="italic">Ω</span>.</a></li><script type="text/javascript">document.getElementById('note_LCL031_202_30').style.display = "none";</script></ul></section></notes></section>