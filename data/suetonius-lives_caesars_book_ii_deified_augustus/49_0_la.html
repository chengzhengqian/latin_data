<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2">
<span class="br"></span><span class="lineNumber">2</span><span class="br"></span><p>Aliquanto autem patientius mortem quam dedecora suorum tulit. Nam C. Lucique casu non adeo fractus, de filia absens ac libello per quaestorem recitato notum senatui fecit abstinuitque congressu hominum diu prae pudore, etiam de necanda deliberavit. Certe cum sub idem tempus una ex consciis liberta Phoebe<a class="footnoteLink" href="#note_LCL031_246_58" id="target_note_LCL031_246_58"><sup>58</sup></a> suspendio vitam <span class="br"></span><span class="lineNumber">3</span><span class="br"></span> finisset, maluisse se ait Phoebes<a class="footnoteLink" href="#note_LCL031_246_59" id="target_note_LCL031_246_59"><sup>59</sup></a> patrem fuisse. Relegatae usum vini omnemque delicatiorem cultum ademit neque adiri a quoquam libero servove<a class="footnoteLink" href="#note_LCL031_246_60" id="target_note_LCL031_246_60"><sup>60</sup></a> nisi se consulto permisit, et ita ut certior fieret, qua is aetate, qua statura, quo colore esset, etiam quibus corporis notis vel cicatricibus. Post quinquennium demum ex insula in continentem lenioribusque paulo condicionibus transtulit eam. Nam ut omnino revocaret, exorari nullo modo potuit, deprecanti saepe p. R. et pertinacius instanti tales filias talesque coniuges <span class="br"></span><span class="lineNumber">4</span><span class="br"></span> pro contione inprecatus. Ex nepte Iulia post damnationem editum infantem adgnosci alique vetuit. Agrippam nihilo tractabiliorem, immo in dies amentiorem, in insulam transportavit saepsitque insuper custodia militum. Cavit etiam s. c. ut eodem loci in perpetuum contineretur. Atque ad omnem et eius et Iuliarum mentionem ingemiscens proclamare etiam solebat:</p>
<blockquote><p>
<span class="line indent2">Αἴθ᾽ ὄφελον ἄγαμός τ᾽ ἔμεναι ἄγονός τ᾽</span><span class="linebreak"></span>
<span class="line indent2">ἀπολέσθαι.</span><span class="linebreak"></span>
</p></blockquote>
</section><notes><section class="footnotes"><ul><li class="note" id="note_LCL031_246_58"><a class="footnoteCrossrefLink" href="#target_note_LCL031_246_58" title="Click to highlight in text"><sup class="lineRef">58</sup>Phoebe, <span class="italic">Pulmann</span>; foede, <span class="italic">Ω</span>.</a></li><script type="text/javascript">document.getElementById('note_LCL031_246_58').style.display = "none";</script><li class="note" id="note_LCL031_246_59"><a class="footnoteCrossrefLink" href="#target_note_LCL031_246_59" title="Click to highlight in text"><sup class="lineRef">59</sup>Phoebes, <span class="italic">Pulmann</span>; foedes (fedes, fede), <span class="italic">mss</span>.</a></li><script type="text/javascript">document.getElementById('note_LCL031_246_59').style.display = "none";</script><li class="note" id="note_LCL031_246_60"><a class="footnoteCrossrefLink" href="#target_note_LCL031_246_60" title="Click to highlight in text"><sup class="lineRef">60</sup>servove, <span class="italic">Basle ed. of</span> 1518, <span class="italic">in the margin</span>; servoque, Ω.</a></li><script type="text/javascript">document.getElementById('note_LCL031_246_60').style.display = "none";</script></ul></section></notes></section>