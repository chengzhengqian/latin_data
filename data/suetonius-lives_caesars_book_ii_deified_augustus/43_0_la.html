<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
ob immodicas disceptantium altercationes e curia per iram se proripienti quidam ingesserunt licere oportere senatoribus de re p. loqui. Antistius Labeo senatus lectione, cum vir virum<a class="footnoteLink" href="#note_LCL031_234_53" id="target_note_LCL031_234_53"><sup>53</sup></a> legeret, M. Lepidum hostem olim eius et tunc exsulantem legit interrogatusque ab eo an essent alii digniores, suum quemque iudicium habere respondit. Nec ideo libertas aut contumacia fraudi cuiquam fuit.</p>
</section>
<section class="div2">
<p>LV. Etiam sparsos de se in curia famosos libellos nec expavit et magna cura redarguit ac ne requisitis quidem auctoribus id modo censuit, cognoscendum posthac de iis, qui libellos aut carmina ad infamiam cuiuspiam sub alieno nomine edant.</p>
</section>
<section class="div2">
<p>LVI. Iocis quoque quorundam invidiosis aut petulantibus lacessitus contra dixit edicto. Et tamen ne de inhibenda testamentorum licentia quicquam constitueretur intercessit. Quotiens magistratuum comitiis interesset, tribus cum candidatis suis circuibat supplicabatque more sollemni. Ferebat et ipse suffragium in tribu,<a class="footnoteLink" href="#note_LCL031_234_54" id="target_note_LCL031_234_54"><sup>54</sup></a> ut unus e populo. Testem se in iudiciis et interrogari et refelli aequissimo <span class="br"></span><span class="lineNumber">2</span><span class="br"></span> animo patiebatur. Forum angustius fecit non ausus extorquere possessoribus proximas domos. Numquam filios suos populo commendavit ut non adiceret: “Si merebuntur.” Eisdem praetextatis adhuc assurrectum ab universis in theatro et a stantibus plausum gravissime questus





</p></section><notes><section class="footnotes"><ul><li class="note" id="note_LCL031_234_53"><a class="footnoteCrossrefLink" href="#target_note_LCL031_234_53" title="Click to highlight in text"><sup class="lineRef">53</sup>vir virum, <span class="italic">Torrentius</span>; triumvirum, Ω.</a></li><script type="text/javascript">document.getElementById('note_LCL031_234_53').style.display = "none";</script><li class="note" id="note_LCL031_234_54"><a class="footnoteCrossrefLink" href="#target_note_LCL031_234_54" title="Click to highlight in text"><sup class="lineRef">54</sup>tribu, <span class="italic">Erasmus</span>; tribus, Ω.</a></li><script type="text/javascript">document.getElementById('note_LCL031_234_54').style.display = "none";</script></ul></section></notes></section>