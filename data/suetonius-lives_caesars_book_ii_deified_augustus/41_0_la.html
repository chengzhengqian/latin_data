<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
cognitione, cum Aemilio Aeliano Cordubensi inter cetera crimina vel maxime obiceretur quod male opinari de Caesare soleret, conversus ad accusatorem commotoque similis: “Velim,” inquit, “hoc mihi probes; faciam sciat Aelianus et me linguam habere, plura enim de eo loquar”; <span class="br"></span><span class="lineNumber">3</span><span class="br"></span> nec quicquam ultra aut statim aut postea inquisiit. Tiberio quoque de eadem re, sed violentius<a class="footnoteLink" href="#note_LCL031_230_48" id="target_note_LCL031_230_48"><sup>48</sup></a> apud se per epistulam conquerenti ita rescripsit: “Aetati tuae, mi Tiberi, noli in hac re indulgere et nimium indignari quemquam esse, qui de me male loquatur; satis est enim, si hoc habemus ne quis nobis male facere possit.”</p>
</section>
<section class="div2">
<p>LII. Templa, quamvis sciret etiam proconsulibus decerni solere, in nulla tamen provincia nisi communi suo Romaeque nomine recepit. Nam in urbe quidem pertinacissime abstinuit hoc honore; atque etiam argenteas statuas olim sibi positas conflavit omnis exque iis<a class="footnoteLink" href="#note_LCL031_230_49" id="target_note_LCL031_230_49"><sup>49</sup></a> aureas cortinas Apollini Palatino dedicavit.</p>
<p>Dictaturam magna vi offerente populo genu nixus deiecta ab umeris toga nudo pectore deprecatus est.</p>
</section>
<section class="div2">
<p>LIII. Domini appellationem ut maledictum et obprobrium semper exhorruit. Cum spectante eo ludos pronuntiatum esset in mimo:</p>
<blockquote><p>
<span class="line indent2">O dominum aequum et bonum!</span><span class="linebreak"></span>
</p></blockquote>
</section><notes><section class="footnotes"><ul><li class="note" id="note_LCL031_230_48"><a class="footnoteCrossrefLink" href="#target_note_LCL031_230_48" title="Click to highlight in text"><sup class="lineRef">48</sup>sed violentius, <span class="italic">Pithoeus</span>; sedulo lentius, MGVϒ; sedulo violentius, <span class="italic">XN</span>; sed dolentius, <span class="italic">Bentley</span>.</a></li><script type="text/javascript">document.getElementById('note_LCL031_230_48').style.display = "none";</script><li class="note" id="note_LCL031_230_49"><a class="footnoteCrossrefLink" href="#target_note_LCL031_230_49" title="Click to highlight in text"><sup class="lineRef">49</sup>exque iis, <span class="italic">Casaubon</span>; ex quiis <span class="italic">MV</span> (ex quis, <span class="italic">M</span><sup>2</sup>); <span class="italic">the other mss. have</span> ex quis (ex quib., <span class="italic">S)</span>.</a></li><script type="text/javascript">document.getElementById('note_LCL031_230_49').style.display = "none";</script></ul></section></notes></section>