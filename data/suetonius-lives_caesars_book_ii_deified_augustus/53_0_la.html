<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
etiam ad ipsum haec familiariter adhuc necdum plane inimicus aut hostis: “Quid te mutavit? Quod reginam ineo? Uxor mea est. Nunc coepi an abhinc annos novem? Tu deinde solam Drusillam inis? Ita valeas, uti tu, hanc epistulam cum leges, non inieris Tertullam aut Terentillam aut Rufillam aut Salviam Titiseniam aut omnes. An refert, ubi et in qua arrigas?”</p>
</section>
<section class="div2">
<p>LXX. Cena quoque eius secretior in fabulis fuit, quae vulgo <span class="italic">δωδεκάθεος</span> vocabatur; in qua deorum dearumque habitu discubuisse convivas et ipsum pro Apolline ornatum non Antoni modo epistulae singulorum nomina amarissime enumerantis exprobrant, sed et sine auctore notissimi versus;</p>
<blockquote><p>
<span class="line indent2">Cum primum istorum conduxit mensa choragum,</span><span class="linebreak"></span>
<span class="line indent4">Sexque deos vidit Mallia sexque deas,</span><span class="linebreak"></span>
<span class="line indent2">Impia dum Phoebi Caesar mendacia ludit,</span><span class="linebreak"></span>
<span class="line indent4">Dum nova divorum cenat adulteria:</span><span class="linebreak"></span>
<span class="line indent2">Omnia se a terris tunc numina declinarunt,</span><span class="linebreak"></span>
<span class="line indent4">Fugit et auratos Iuppiter ipse thronos.</span><span class="linebreak"></span>
</p></blockquote>
<span class="br"></span><span class="lineNumber">2</span><span class="br"></span><p class="noindent">Auxit cenae rumorem summa tunc in civitate penuria ac fames, adclamatumque est postridie: Omne frumentum deos comedisse et Caesarem esse plane Apollinem, sed Tortorem, quo cognomine is deus quadam in parte urbis colebatur. Notatus est et ut pretiosae supellectilis Corinthiorumque praecupidus et aleae indulgens: Nam et proscriptionis tempore ad statuam eius ascriptum est:</p>
</section><notes></notes></section>