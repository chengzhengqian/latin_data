<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">militiae et commodis missionum, ne aut aetate aut inopia post missionem sollicitari ad res novas possent. Utque perpetuo ac sine difficultate sumptus ad tuendos eos prosequendosque suppeteret, aerarium militare cum vectigalibus novis constituit. <span class="br"></span><span class="lineNumber">3</span><span class="br"></span> Et quo celerius ac sub manum adnuntiari cognoscique posset, quid in provincia quaque gereretur, iuvenes primo modicis intervallis per militaris vias, dehinc vehicula disposuit. Commodius id visum est, ut qui a loco idem perferunt litteras, interrogari quoque, si quid res exigant, possint.</p>
</section>
<section class="div2">
<p>L. In diplomatibus libellisque et epistulis signandis initio sphinge usus est, mox imagine Magni Alexandri, novissime sua, Dioscuridis manu scalpta,<a class="footnoteLink" href="#note_LCL031_228_47" id="target_note_LCL031_228_47"><sup>47</sup></a> qua signare insecuti quoque principes perseverarunt. Ad epistulas omnis horarum quoque momenta nec diei modo sed et noctis, quibus datae significarentur, addebat.</p>
</section>
<section class="div2">
<p>LI. Clementiae civilitatisque eius multa et magna documenta sunt. Ne enumerem, quot et quos diversarum partium venia et incolumitate donatos principem etiam in civitate locum tenere passus sit: Iunium Novatum et Cassium Patavinum e plebe homines alterum pecunia, alterum levi exilio punire satis habuit, cum ille Agrippae iuvenis nomine asperrimam de se epistulam in vulgus edidisset, hic convivio pleno proclamasset neque votum <span class="br"></span><span class="lineNumber">2</span><span class="br"></span> sibi neque animum deesse confodiendi eum. Quadam vero



</p></section><notes><section class="footnotes"><ul><li class="note" id="note_LCL031_228_47"><a class="footnoteCrossrefLink" href="#target_note_LCL031_228_47" title="Click to highlight in text"><sup class="lineRef">47</sup>scalpta, <span class="italic">Ernesti</span>; sculpta, Î©.</a></li><script type="text/javascript">document.getElementById('note_LCL031_228_47').style.display = "none";</script></ul></section></notes></section>