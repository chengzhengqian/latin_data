<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
sibi Flaminia via Arimino tenus munienda reliquas triumphalibus viris ex manubiali pecunia sternendas distribuit.</p>
<span class="br"></span><span class="lineNumber">2</span><span class="br"></span><p>Aedes sacras vetustate conlapsas aut incendio absumptas refecit easque et ceteras opulentissimis donis adornavit, ut qui in cellam Capitolini Iovis sedecim milia pondo auri gemmasque ac margaritas quingenties sestertium una donatione contulerit.</p>
</section>
<section class="div2">
<p>XXXI. Postquam vero pontificatum maximum, quem numquam vivo Lepido auferre sustinuerat, mortuo demum suscepit, quidquid fatidicorum librorum Graeci Latinique generis nullis vel parum idoneis auctoribus vulgo ferebatur, supra duo milia contracta undique cremavit ac solos retinuit Sibyllinos, hos quoque dilectu habito; condiditque duobus forulis auratis sub Palatini Apollinis basi. <span class="br"></span><span class="lineNumber">2</span><span class="br"></span> Annum a<a class="footnoteLink" href="#note_LCL031_196_23" id="target_note_LCL031_196_23"><sup>23</sup></a> Divo Iulio ordinatum, sed postea neglegentia conturbatum atque confusum, rursus ad pristinam rationem redegit; in cuius ordinatione Sextilem mensem e suo cognomine nuncupavit magis quam Septembrem quo erat natus, quod hoc sibi et primus consulatus et insignes victoriae <span class="br"></span><span class="lineNumber">3</span><span class="br"></span> optigissent. Sacerdotum et numerum et dignitatem sed et commoda auxit, praecipue Vestalium virginum. Cumque in demortuae locum aliam capi oporteret ambirentque multi ne filias in sortem darent, adiuravit, si




</p></section><notes><section class="footnotes"><ul><li class="note" id="note_LCL031_196_23"><a class="footnoteCrossrefLink" href="#target_note_LCL031_196_23" title="Click to highlight in text"><sup class="lineRef">23</sup><span class="italic">MGV omit a</span>.</a></li><script type="text/javascript">document.getElementById('note_LCL031_196_23').style.display = "none";</script></ul></section></notes></section>