<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
reconciliationibusque variis male focilatam abrupit tandem, et quo magis degenerasse eum a civili more approbaret, testamentum, quod is Romae etiam de Cleopatra liberis inter heredes nuncupatis reliquerat, aperiundum <span class="br"></span><span class="lineNumber">2</span><span class="br"></span> recitandumque pro contione curavit. Remisit tamen hosti iudicato<a class="footnoteLink" href="#note_LCL031_172_12" id="target_note_LCL031_172_12"><sup>12</sup></a> necessitudines amicosque omnes atque inter alios C. Sosium et T.<a class="footnoteLink" href="#note_LCL031_172_13" id="target_note_LCL031_172_13"><sup>13</sup></a> Domitium tunc adhuc consules. Bononiensibus quoque publice, quod in Antoniorum clientela antiquitus erant, gratiam fecit coniurandi cum tota Italia pro partibus suis. Nec multo post navali proelio apud Actium vicit in serum dimicatione protracta, ut in nave <span class="br"></span><span class="lineNumber">3</span><span class="br"></span> victor pernoctaverit. Ab Actio cum Samum in hiberna se recepisset, turbatus nuntiis de seditione praemia et missionem poscentium, quos ex omni numero confecta victoria Brundisium praemiserat, repetita Italia<a class="footnoteLink" href="#note_LCL031_172_14" id="target_note_LCL031_172_14"><sup>14</sup></a> tempestate in traiectu bis conflictatus, primo inter promunturia Peloponnesi atque Aetoliae, rursus circa montes Ceraunios utrubique parte liburnicarum demersa, simul eius, in qua vehebatur, fusis armamentis et gubernaculo diffracto; nec amplius quam septem et viginti dies, donec ad desideria militum omnia<a class="footnoteLink" href="#note_LCL031_172_15" id="target_note_LCL031_172_15"><sup>15</sup></a> ordinarentur, Brundisii commoratus, Asiae Syriaeque circuitu Aegyptum petit obsessaque Alexandrea, quo Antonius cum Cleopatra confugerat, brevi




</p></section><notes><section class="footnotes"><ul><li class="note" id="note_LCL031_172_12"><a class="footnoteCrossrefLink" href="#target_note_LCL031_172_12" title="Click to highlight in text"><sup class="lineRef">12</sup>iudicato] indicato, Ω.</a></li><script type="text/javascript">document.getElementById('note_LCL031_172_12').style.display = "none";</script><li class="note" id="note_LCL031_172_13"><a class="footnoteCrossrefLink" href="#target_note_LCL031_172_13" title="Click to highlight in text"><sup class="lineRef">13</sup><span class="italic">So the manuscripts; the consul was Gnaeus Domitius Ahenobarbus</span>.</a></li><script type="text/javascript">document.getElementById('note_LCL031_172_13').style.display = "none";</script><li class="note" id="note_LCL031_172_14"><a class="footnoteCrossrefLink" href="#target_note_LCL031_172_14" title="Click to highlight in text"><sup class="lineRef">14</sup>repetita Italia <span class="italic">ς (Schiffer)</span>; repetit alia, <span class="italic">mss</span>.</a></li><script type="text/javascript">document.getElementById('note_LCL031_172_14').style.display = "none";</script><li class="note" id="note_LCL031_172_15"><a class="footnoteCrossrefLink" href="#target_note_LCL031_172_15" title="Click to highlight in text"><sup class="lineRef">15</sup>omnia, <span class="italic">an addition to the text suggested by Ihm</span>.</a></li><script type="text/javascript">document.getElementById('note_LCL031_172_15').style.display = "none";</script></ul></section></notes></section>