<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2">
<blockquote><p>
<span class="line indent2">Pater argentarius, ego Corinthiarius,</span><span class="linebreak"></span>
</p></blockquote>
<p class="noindent">cum existimaretur quosdam propter vasa Corinthia inter proscriptos curasse referendos; et deinde bello Siciliensi epigramma vulgatum est:</p>
<blockquote><p>
<span class="line indent2">Postquam bis classe victus naves perdidit,</span><span class="linebreak"></span>
<span class="line indent2">Aliquando ut vincat, ludit assidue aleam.</span><span class="linebreak"></span>
</p></blockquote>
</section>
<section class="div2">
<p>LXXI. Ex quibus sive criminibus sive maledictis infamiam impudicitiae facillime refutavit et praesentis et posterae vitae castitate; item lautitiarum invidiam, cum et Alexandria capta nihil sibi praeter unum murrinum calicem ex instrumento regio retinuerit et mox vasa aurea assiduissimi usus conflaverit omnia. Circa libidines haesit, postea quoque, ut ferunt, ad vitiandas virgines promptior, quae sibi undique etiam ab uxore conquirerentur. Aleae rumorem nullo modo expavit lusitque simpliciter et palam oblectamenti causa etiam senex ac praeterquam Decembri <span class="br"></span><span class="lineNumber">2</span><span class="br"></span> mense aliis quoque festis et profestis diebus. Nec id dubium est. Autographa quadam epistula: “Cenavi,” ait, “mi Tiberi, cum iisdem; accesserunt convivae Vinicius et Silius pater. Inter cenam lusimus geronticos et heri et hodie; talis enim iactatis, ut quisque canem aut senionem miserat, in singulos talos singulos denarios in medium conferebat, <span class="br"></span><span class="lineNumber">3</span><span class="br"></span> quos tollebat universos, qui Venerem iecerat.” Et rursus





</p></section><notes></notes></section>