<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
quam aut ratio militaris aut temporum quies aut sua <span class="br"></span><span class="lineNumber">2</span><span class="br"></span> domusque suae maiestas postularet. Libertino milite, praeterquam Romae incendiorum causa et si tumultus in graviore annona metueretur, bis<a class="footnoteLink" href="#note_LCL031_184_17" id="target_note_LCL031_184_17"><sup>17</sup></a> usus est: semel ad praesidium coloniarum Illyricum contingentium, iterum ad tutelam ripae Rheni fluminis; eosque, servos adhuc viris feminisque pecuniosioribus indictos ac sine mora manumissos, sub priore vexillo habuit, neque aut commixtos cum ingenuis aut eodem modo armatos.</p>
<span class="br"></span><span class="lineNumber">3</span><span class="br"></span><p>Dona militaria aliquanto facilius phaleras et torques, quicquid auro argentoque constaret, quam vallares ac murales coronas, quae honore praecellerent, dabat; has quam parcissime et sine ambitione ac saepe etiam caligatis tribuit. M. Agrippam in Sicilia post navalem victoriam caeruleo vexillo donavit. Solos triumphales, quamquam et socios expeditionum et participes victoriarum suarum, numquam donis impertiendos putavit, quod ipsi quoque <span class="br"></span><span class="lineNumber">4</span><span class="br"></span> ius habuissent tribuendi ea quibus vellent. Nihil autem minus perfecto<a class="footnoteLink" href="#note_LCL031_184_18" id="target_note_LCL031_184_18"><sup>18</sup></a> duci quam festinationem temeritatemque convenire arbitrabatur. Crebro itaque illa iactabat: <span class="italic">σπεῦδε βραδέως·</span></p>
<blockquote><p>
<span class="line indent1"><span class="italic">ἀσϕαλὴς γáρ ἐστ᾽ ἀμείνων ἢ θρασὺς στρατηλάτης</span></span><span class="linebreak"></span>
</p></blockquote>
<p class="noindent">et: “sat celeriter fieri quidquid fiat satis bene.” Proelium quidem aut bellum suscipiendum omnino negabat, nisi




</p></section><notes><section class="footnotes"><ul><li class="note" id="note_LCL031_184_17"><a class="footnoteCrossrefLink" href="#target_note_LCL031_184_17" title="Click to highlight in text"><sup class="lineRef">17</sup>bis] urbis, <span class="italic">MGVLP</span><sup>1</sup><span class="italic">T</span>.</a></li><script type="text/javascript">document.getElementById('note_LCL031_184_17').style.display = "none";</script><li class="note" id="note_LCL031_184_18"><a class="footnoteCrossrefLink" href="#target_note_LCL031_184_18" title="Click to highlight in text"><sup class="lineRef">18</sup>perfecto, <span class="italic">Bentley</span>; inperfecto, <span class="italic">mss</span>.</a></li><script type="text/javascript">document.getElementById('note_LCL031_184_18').style.display = "none";</script></ul></section></notes></section>