<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
plures admonitione, sed varia. Lenissimum genus admonitionis fuit traditio coram pugillarium, quos taciti et ibidem statim legerent;<a class="footnoteLink" href="#note_LCL031_210_36" id="target_note_LCL031_210_36"><sup>36</sup></a> notavitque aliquos, quod pecunias levioribus usuris mutuati graviore faenore collocassent.</p>
</section>
<section class="div2">
<p>XL. Ac comitiis tribuniciis si deessent candidati senatores, ex equitibus R. creavit, ita ut potestate transacta in utro vellent ordine manerent. Cum autem plerique equitum attrito bellis civilibus patrimonio spectare ludos e quattuordecim non auderent metu poenae theatralis, pronuntiavit non teneri ea, quibus ipsis parentibusve equester census umquam fuisset.</p>
<span class="br"></span><span class="lineNumber">2</span><span class="br"></span><p>Populi recensum vicatim egit, ac ne plebs frumentationum causa frequentius ab negotiis avocaretur, ter in annum quaternum mensium tesseras dare destinavit; sed desideranti consuetudinem veterem concessit rursus, ut sui cuiusque mensis acciperet. Comitiorum quoque pristinum ius reduxit ac multiplici poena coercito ambitu, Fabianis et Scaptiensibus tribulibus<a class="footnoteLink" href="#note_LCL031_210_37" id="target_note_LCL031_210_37"><sup>37</sup></a> suis die comitiorum, ne quid a quoquam candidato desiderarent, singula milia nummum a se dividebat.</p>
<span class="br"></span><span class="lineNumber">3</span><span class="br"></span><p>Magni praeterea existimans sincerum atque ab omni colluvione peregrini ac servilis sanguinis incorruptum servare populum, et civitates Romanas parcissime dedit et manumittendi modum terminavit. Tiberio pro cliente







</p></section><notes><section class="footnotes"><ul><li class="note" id="note_LCL031_210_36"><a class="footnoteCrossrefLink" href="#target_note_LCL031_210_36" title="Click to highlight in text"><sup class="lineRef">36</sup>legerent] legerint, <span class="italic">MGVL</span><sup>2</sup>S.</a></li><script type="text/javascript">document.getElementById('note_LCL031_210_36').style.display = "none";</script><li class="note" id="note_LCL031_210_37"><a class="footnoteCrossrefLink" href="#target_note_LCL031_210_37" title="Click to highlight in text"><sup class="lineRef">37</sup>Scaptiensibus tribulibus, <span class="italic">Beroaldus</span>; scaptensibus tribubus, <span class="italic">Î©</span>.</a></li><script type="text/javascript">document.getElementById('note_LCL031_210_37').style.display = "none";</script></ul></section></notes></section>