<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
ampliavit ac pro octingentorum milium summa duodecies <span class="br"></span><span class="lineNumber">2</span><span class="br"></span> sestertium taxavit supplevitque non habentibus. Congiaria populo frequenter dedit, sed diversae fere summae: modo quadringenos, modo trecenos,<a class="footnoteLink" href="#note_LCL031_214_39" id="target_note_LCL031_214_39"><sup>39</sup></a> nonnumquam ducenos quinquagenosque nummos; ac ne minores quidem pueros praeteriit, quamvis non nisi ab undecimo aetatis anno accipere consuessent. Frumentum quoque in annonae difficultatibus saepe levissimo, interdum nullo pretio viritim admensus est tesserasque nummarias duplicavit.</p>
</section>
<section class="div2">
<p>XLII. Sed ut salubrem magis quam ambitiosum principem scires, querentem de inopia et caritate vini populum severissima coercuit voce: satis provisum a genero suo Agrippa perductis pluribus aquis, ne homines sitirent. <span class="br"></span><span class="lineNumber">2</span><span class="br"></span> Eidem populo promissum quidem congiarium reposcenti bonae se fidei esse respondit; non promissum autem flagitanti turpitudinem et impudentiam edicto exprobravit affirmavitque non daturum se quamvis dare destinaret. Nec minore gravitate atque constantia, cum proposito congiario multos manumissos insertosque civium numero comperisset, negavit accepturos quibus promissum non esset, ceterisque minus quam promiserat dedit, ut destinata <span class="br"></span><span class="lineNumber">3</span><span class="br"></span> summa sufficeret. Magna vero quondam sterilitate ac difficili remedio cum venalicias et lanistarum familias




</p></section><notes><section class="footnotes"><ul><li class="note" id="note_LCL031_214_39"><a class="footnoteCrossrefLink" href="#target_note_LCL031_214_39" title="Click to highlight in text"><sup class="lineRef">39</sup>trecenos, <span class="italic">Torrentius</span> (ς); tricenos, Ω.</a></li><script type="text/javascript">document.getElementById('note_LCL031_214_39').style.display = "none";</script></ul></section></notes></section>