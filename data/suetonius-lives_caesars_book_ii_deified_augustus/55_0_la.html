<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
aliis litteris: “Nos, mi Tiberi, Quinquatrus satis iucunde egimus; lusimus enim per omnis dies forumque aleatorum<a class="footnoteLink" href="#note_LCL031_258_67" id="target_note_LCL031_258_67"><sup>67</sup></a> calfecimus. Frater tuus magnis clamoribus rem gessit; ad summam tamen perdidit non multum, sed ex magnis detrimentis praeter spem paulatim retractum est. Ego perdidi viginti milia nummum meo nomine, sed cum effuse in lusu liberalis fuissem, ut soleo plerumque. Nam si quas manus remisi cuique exegissem aut retinuissem quod cuique donavi, vicissem vel quinquaginta milia. Sed hoc malo; benignitas enim mea me ad caelestem gloriam <span class="br"></span><span class="lineNumber">4</span><span class="br"></span> efferet.” Scribit ad filiam: “Misi tibi denarios ducentos quinquaginta, quos singulis convivis dederam, si vellent inter se inter cenam vel talis vel par impar ludere.”</p>
</section>
<section class="div2">
<p>LXXII. In ceteris partibus vitae continentissimum constat ac sine suspicione ullius vitii. Habitavit primo iuxta Romanum Forum supra Scalas anularias, in domo quae Calvi oratoris fuerat; postea in Palatio, sed nihilo minus aedibus modicis Hortensianis, et neque laxitate neque cultu conspicuis, ut in quibus porticus breves essent Albanarum columnarum et sine marmore ullo aut insigni pavimento conclavia. Ac per annos amplius quadraginta eodem cubiculo hieme et aestate mansit, quamvis parum salubrem valitudini suae urbem hieme experiretur assidueque <span class="br"></span><span class="lineNumber">2</span><span class="br"></span> in urbe hiemaret. Si quando quid secreto aut sine interpellatione agere proposuisset, erat illi locus in edito




</p></section><notes><section class="footnotes"><ul><li class="note" id="note_LCL031_258_67"><a class="footnoteCrossrefLink" href="#target_note_LCL031_258_67" title="Click to highlight in text"><sup class="lineRef">67</sup>aleatorum, <span class="italic">mss</span>.; aleatorium, <span class="italic">Venice ed. of 1420, and the editors generally</span>.</a></li><script type="text/javascript">document.getElementById('note_LCL031_258_67').style.display = "none";</script></ul></section></notes></section>