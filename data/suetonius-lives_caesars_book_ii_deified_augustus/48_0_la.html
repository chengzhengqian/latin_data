<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
libram emptos a patre Agrippa tenerosque adhuc ad curam rei p. admovit et consules designatos circum provincias <span class="br"></span><span class="lineNumber">2</span><span class="br"></span> exercitusque dimisit. Filiam et neptes ita instituit, ut etiam lanificio assuefaceret vetaretque loqui aut agere quicquam nisi propalam et quod in diurnos commentarios referretur; extraneorum quidem coetu adeo prohibuit, ut L. Vinicio, claro decoroque iuveni, scripserit quondam parum modeste fecisse eum, quod filiam suam Baias salutatum venisset. <span class="br"></span><span class="lineNumber">3</span><span class="br"></span> Nepotes et litteras et natare<a class="footnoteLink" href="#note_LCL031_244_57" id="target_note_LCL031_244_57"><sup>57</sup></a> aliaque rudimenta per se plerumque docuit, ac nihil aeque elaboravit quam ut imitarentur chirographum suum; neque cenavit una, nisi ut in imo lecto assiderent, neque iter fecit, nisi ut vehiculo anteirent aut circa adequitarent.</p>
</section>
<section class="div2">
<p>LXV. Sed laetum eum atque fidentem et subole et disciplina domus Fortuna destituit. Iulias, filiam et neptem, omnibus probris contaminatas relegavit; G. et L. in duodeviginti mensium spatio amisit ambos, Gaio in Lycia, Lucio Massiliae defunctis. Tertium nepotem Agrippam simulque privignum Tiberium adoptavit in foro lege curiata; ex quibus Agrippam brevi ob ingenium sordidum ac ferox abdicavit seposuitque Surrentum.</p>
</section><notes><section class="footnotes"><ul><li class="note" id="note_LCL031_244_57"><a class="footnoteCrossrefLink" href="#target_note_LCL031_244_57" title="Click to highlight in text"><sup class="lineRef">57</sup>natare, <span class="italic">mss</span>.; notare, <span class="italic">Lipsius</span>.</a></li><script type="text/javascript">document.getElementById('note_LCL031_244_57').style.display = "none";</script></ul></section></notes></section>