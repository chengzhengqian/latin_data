<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
quotiens nervorum causa marinis Albulisque calidis utendum esset, contentus hoc erat ut insidens ligneo solio, quod ipse Hispanico verbo duretam vocabat, manus ac pedes alternis iactaret.</p>
</section>
<section class="div2">
<p>LXXXIII. Exercitationes campestres equorum et armorum statim post civilia bella omisit et ad pilam primo folliculumque transiit, mox nihil aliud quam vectabatur et deambulabat, ita ut in extremis spatiis subsultim decurreret segestria<a class="footnoteLink" href="#note_LCL031_272_77" id="target_note_LCL031_272_77"><sup>77</sup></a> vel lodicula involutus. Animi laxandi causa modo piscabatur hamo, modo talis aut ocellatis nucibusque ludebat cum pueris minutis, quos facie et garrulitate amabilis undique conquirebat, praecipue Mauros et Syros. Nam pumilos atque distortos et omnis generis eiusdem ut ludibria naturae malique ominis abhorrebat.</p>
</section>
<section class="div2">
<p>LXXXIV. Eloquentiam studiaque liberalia ab aetate prima et cupide et laboriosissime exercuit. Mutinensi bello in tanta mole rerum et legisse et scripsisse et declamasse cotidie traditur. Nam deinceps neque in senatu neque apud populum neque apud milites locutus est umquam nisi meditata et composita oratione, quamvis non deficeretur <span class="br"></span><span class="lineNumber">2</span><span class="br"></span> ad subita extemporali facultate. Ac ne periculum memoriae adiret aut in ediscendo tempus absumeret,<a class="footnoteLink" href="#note_LCL031_272_78" id="target_note_LCL031_272_78"><sup>78</sup></a> instituit recitare omnia. Sermones quoque cum singulis atque etiam cum Livia sua graviores non nisi scriptos<a class="footnoteLink" href="#note_LCL031_272_79" id="target_note_LCL031_272_79"><sup>79</sup></a> et e libello



</p></section><notes><section class="footnotes"><ul><li class="note" id="note_LCL031_272_77"><a class="footnoteCrossrefLink" href="#target_note_LCL031_272_77" title="Click to highlight in text"><sup class="lineRef">77</sup>segestria, <span class="italic">Roth</span> (segestro, <span class="italic">Cuiacius)</span>; sestertio, <span class="italic">mss</span>.</a></li><script type="text/javascript">document.getElementById('note_LCL031_272_77').style.display = "none";</script><li class="note" id="note_LCL031_272_78"><a class="footnoteCrossrefLink" href="#target_note_LCL031_272_78" title="Click to highlight in text"><sup class="lineRef">78</sup>absumeret, <span class="italic">S<sup>2</sup>ς</span>; assumeret (adsumeret), Ω.</a></li><script type="text/javascript">document.getElementById('note_LCL031_272_78').style.display = "none";</script><li class="note" id="note_LCL031_272_79"><a class="footnoteCrossrefLink" href="#target_note_LCL031_272_79" title="Click to highlight in text"><sup class="lineRef">79</sup>scriptos, ς; scriptis, Ω.</a></li><script type="text/javascript">document.getElementById('note_LCL031_272_79').style.display = "none";</script></ul></section></notes></section>