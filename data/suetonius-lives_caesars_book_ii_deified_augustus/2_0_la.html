<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
familia defluxit condicione diversa, siquidem Gnaeus et deinceps ab eo reliqui omnes functi sunt honoribus summis; at C. eiusque posteri, seu fortuna seu voluntate, in equestri ordine constiterunt usque ad Augusti patrem. Proavus Augusti secundo Punico bello stipendia in Sicilia tribunus militum fecit Aemilio Papo imperatore. Avus municipalibus magisteriis contentus abundante patrimonio <span class="br"></span><span class="lineNumber">3</span><span class="br"></span> tranquillissime senuit. Sed haec alii; ipse Augustus nihil amplius quam equestri familia ortum se scribit vetere ac locuplete, et in qua primus senator pater suus fuerit. M. Antonius libertinum ei proavum exprobrat, restionem e pago Thurino, avum argentarium. Nec quicquam ultra de paternis Augusti maioribus repperi.</p>
</section>
<section class="div2">
<p>III. C. Octavius pater a principio aetatis et re et existimatione magna fuit, ut equidem mirer hunc quoque a nonnullis argentarium atque etiam inter divisores operasque campestres proditum; amplis enim innutritus opibus honores et adeptus est facile et egregie administravit. Ex praetura Macedoniam sortitus fugitivos, residuam Spartaci et Catilinae manum, Thurinum agrum tenentis in itinere <span class="br"></span><span class="lineNumber">2</span><span class="br"></span> delevit, negotio sibi in senatu<a class="footnoteLink" href="#note_LCL031_152_3" id="target_note_LCL031_152_3"><sup>3</sup></a> extra ordinem dato. Provinciae praefuit non minore iustitia quam fortitudine; namque Bessis ac Thracibus magno proelio fusis ita socios tracÂ­tavit,




</p></section><notes><section class="footnotes"><ul><li class="note" id="note_LCL031_152_3"><a class="footnoteCrossrefLink" href="#target_note_LCL031_152_3" title="Click to highlight in text"><sup class="lineRef">3</sup>in senatu] a senatu, <span class="italic">Mommsen (P. Thomas)</span>.</a></li><script type="text/javascript">document.getElementById('note_LCL031_152_3').style.display = "none";</script></ul></section></notes></section>