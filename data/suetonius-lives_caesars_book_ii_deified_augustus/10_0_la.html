<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
apparitorem iussisset, rumore ab obtrectatoribus dilato quasi eundem mox et discruciatum necasset, minimum afuit quin periret concursu et indignatione turbae militaris. Saluti fuit, quod qui desiderabatur repente comparuit incolumis ac sine iniuria. Circa Perusinum autem murum sacrificans paene interceptus est a manu gladiatorum, quae oppido eruperat.</p>
</section>
<section class="div2">
<p>XV. Perusia capta in plurimos animadvertit, orare veniam vel excusare se conantibus una voce occurrens “moriendum esse.” Scribunt quidam trecentos ex dediticiis electos utriusque ordinis ad aram Divo Iulio exstructam Idibus Martiis hostiarum more mactatos. Exstiterunt qui traderent conpecto<a class="footnoteLink" href="#note_LCL031_168_11" id="target_note_LCL031_168_11"><sup>11</sup></a> eum ad arma isse, ut occulti adversarii et quos metus magis quam voluntas contineret, facultate L. Antoni ducis praebita, detegerentur devictisque iis et confiscatis promissa veteranis praemia solverentur.</p>
</section>
<section class="div2">
<p>XVI. Siculum bellum incohavit in primis, sed diu traxit intermissum saepius, modo reparandarum classium causa, quas tempestatibus duplici naufragio et quidem per aestatem amiserat, modo pace facta, flagitante populo ob interclusos commeatus famemque ingravescentem; donec navibus ex integro fabricatis ac viginti servorum milibus manumissis et ad remum datis portum Iulium apud Baias inmisso in Lucrinum et Avernum lacum mari effecit. In quo cum hieme tota copias exercuisset, Pompeium inter Mylas et Naulochum superavit, sub horam pugnae tam arto repente somno devinctus, ut ad dandum signum ab




</p></section><notes><section class="footnotes"><ul><li class="note" id="note_LCL031_168_11"><a class="footnoteCrossrefLink" href="#target_note_LCL031_168_11" title="Click to highlight in text"><sup class="lineRef">11</sup>conpecto, <span class="italic">Lipsius</span>; conspecto Ω (conspectu, <span class="italic">Q</span>).</a></li><script type="text/javascript">document.getElementById('note_LCL031_168_11').style.display = "none";</script></ul></section></notes></section>