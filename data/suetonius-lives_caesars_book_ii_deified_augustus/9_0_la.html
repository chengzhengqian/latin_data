<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
cornu fuga evaserat. Nec successum victoriae moderatus est, sed capite Bruti Romam misso, ut statuae Caesaris subiceretur, in splendidissimum quemque captivum non <span class="br"></span><span class="lineNumber">2</span><span class="br"></span> sine verborum contumelia saeviit; ut quidem uni suppliciter sepulturam precanti respondisse dicitur<a class="footnoteLink" href="#note_LCL031_166_10" id="target_note_LCL031_166_10"><sup>10</sup></a> iam istam volucrum fore potestatem; alios, patrem et filium, pro vita rogantis sortiri vel micare iussisse, ut alterutri concederetur, ac spectasse utrumque morientem, cum patre, quia se optulerat, occiso filius quoque voluntariam occubuisset necem. Quare ceteri, in his M. Favonius ille Catonis aemulus, cum catenati producerentur, imperatore Antonio honorifice salutato, hunc foedissimo convicio coram prosciderunt.</p>
<span class="br"></span><span class="lineNumber">3</span><span class="br"></span><p> Partitis post victoriam officiis cum Antonius Orientem ordinandum, ipse veteranos in Italiam reducendos et municipalibus agris collocandos recepisset, neque veteranorum neque possessorum gratiam tenuit, alteris pelli se, alteris non pro spe meritorum tractari querentibus.</p>
</section>
<section class="div2">
<p>XIV. Quo tempore L. Antonium fiducia consulatus, quem gerebat, ac fraternae potentiae res novas molientem confugere Perusiam coegit et ad deditionem fame conpulit, non tamen sine magnis suis et ante bellum et in bello discriminibus. Nam cum spectaculo ludorum gregarium militem in quattuordecim ordinibus sedentem excitari per






</p></section><notes><section class="footnotes"><ul><li class="note" id="note_LCL031_166_10"><a class="footnoteCrossrefLink" href="#target_note_LCL031_166_10" title="Click to highlight in text"><sup class="lineRef">10</sup>dicitur, <span class="italic">MV</span>; dicatur <span class="italic">GXÏ’ and the editors, except Ihm</span>.</a></li><script type="text/javascript">document.getElementById('note_LCL031_166_10').style.display = "none";</script></ul></section></notes></section>