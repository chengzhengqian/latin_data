<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
cuiusquam neptium suarum competeret aetas, oblaturum <span class="br"></span><span class="lineNumber">4</span><span class="br"></span> se fuisse eam. Nonnulla etiam ex antiquis caerimoniis paulatim abolita restituit, ut Salutis augurium, Diale flamonium, sacrum Lupercale, ludos Saeculares et Compitalicios. Lupercalibus vetuit currere inberbes, item Saecularibus ludis iuvenes utriusque sexus prohibuit ullum nocturnum spectaculum frequentare nisi cum aliquo maiore natu propinquorum. Compitales Lares ornari bis anno instituit vernis floribus et aestivis.</p>
<span class="br"></span><span class="lineNumber">5</span><span class="br"></span><p>Proximum a dis immortalibus honorem memoriae ducum praestitit, qui imperium p. R. ex minimo maximum reddidissent. Itaque et opera cuiusque manentibus titulis restituit et statuas omnium triumphali effigie in utraque fori sui porticu dedicavit, professus et<a class="footnoteLink" href="#note_LCL031_198_24" id="target_note_LCL031_198_24"><sup>24</sup></a> edicto: commentum id se, ut ad illorum vitam<a class="footnoteLink" href="#note_LCL031_198_25" id="target_note_LCL031_198_25"><sup>25</sup></a> velut ad exemplar et ipse, dum viveret, et insequentium aetatium principes exigerentur a civibus. Pompei quoque statuam contra theatri eius regiam marmoreo Iano superposuit translatam e curia, in qua C. Caesar fuerat occisus.</p>
</section>
<section class="div2">
<p>XXXII. Pleraque pessimi exempli in perniciem publicam aut ex consuetudine licentiaque bellorum civilium duraverant aut per pacem etiam exstiterant. Nam et grassatorum plurimi palam se ferebant succincti ferro, quasi





</p></section><notes><section class="footnotes"><ul><li class="note" id="note_LCL031_198_24"><a class="footnoteCrossrefLink" href="#target_note_LCL031_198_24" title="Click to highlight in text"><sup class="lineRef">24</sup>et, <span class="italic">Bentley</span>; est, Ω.</a></li><script type="text/javascript">document.getElementById('note_LCL031_198_24').style.display = "none";</script><li class="note" id="note_LCL031_198_25"><a class="footnoteCrossrefLink" href="#target_note_LCL031_198_25" title="Click to highlight in text"><sup class="lineRef">25</sup>vitam, <span class="italic">supplied by Bücheler</span>; normam, <span class="italic">Oudendorp</span>.</a></li><script type="text/javascript">document.getElementById('note_LCL031_198_25').style.display = "none";</script></ul></section></notes></section>