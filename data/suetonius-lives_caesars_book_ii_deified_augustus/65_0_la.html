<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
“pulleiaceum” et pro cerrito “vacerrosum” et “vapide” se habere pro male et “betizare” pro languere, quod vulgo “lachanizare” dicitur; item “simus” pro sumus et “domos” genetivo casu singulari pro domuos. Nec umquam aliter haec duo, ne quis mendam magis quam consuetudinem putet.</p>
<span class="br"></span><span class="lineNumber">3</span><span class="br"></span><p>Notavi et in chirographo eius illa praecipue: non dividit verba nec ab extrema parte versuum abundantis litteras in alterum transfert, sed ibidem statim subicit circumducitque.</p>
</section>
<section class="div2">
<p>LXXXVIII. Orthographiam, id est formulam rationemque scribendi a grammaticis institutam, non adeo custodit ac videtur eorum potius sequi opinionem, qui perinde scribendum ac loquamur existiment. Nam quod saepe non litteras modo sed syllabas aut permutat aut praeterit, communis hominum error est. Nec ego id notarem, nisi mihi mirum videretur tradidisse aliquos, legato eum consulari successorem dedisse ut rudi et indocto, cuius manu “ixi” pro “ipsi” scriptum animadverterit. Quotiens autem per notas scribit, B pro A, C pro B ac deinceps eadem ratione sequentis litteras ponit; pro X autem duplex A.</p>
</section>
<section class="div2">
<p>LXXXIX. Ne Graecarum quidem disciplinarum leviore




</p></section><notes></notes></section>