<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
peregrinosque omnes exceptis medicis et praeceptoribus partimque servitiorum urbe expulisset, ut tandem annona convaluit, impetum se cepisse scribit frumentationes publicas in perpetuum abolendi, quod earum fiducia cultura agrorum cessaret;<a class="footnoteLink" href="#note_LCL031_216_40" id="target_note_LCL031_216_40"><sup>40</sup></a> neque tamen perseverasse, quia certum haberet posse per ambitionem quandoque restitui. Atque ita posthac rem temperavit, ut non minorem aratorum ac negotiantium quam populi rationem deduceret.</p>
</section>
<section class="div2">
<p>XLIII. Spectaculorum et assiduitate et varietate et magnificentia omnes antecessit. Fecisse se ludos ait suo nomine quater, pro aliis magistratibus, qui aut abessent aut non sufficerent, ter et vicies. Fecitque nonnumquam etiam vicatim ac pluribus scaenis per omnium linguarum histriones, munera<a class="footnoteLink" href="#note_LCL031_216_41" id="target_note_LCL031_216_41"><sup>41</sup></a> non in Foro modo, nec in amphitheatro, sed et in Circo et in Saeptis, et aliquando nihil praeter venationem edidit; athletas quoque exstructis in campo Martio sedilibus ligneis; item navale proelium circa Tiberim cavato solo, in quo nunc Caesarum nemus est. Quibus diebus custodes in urbe disposuit, ne raritate remanentium grassatoribus <span class="br"></span><span class="lineNumber">2</span><span class="br"></span> obnoxia esset. In Circo aurigas cursoresque et confectores ferarum, et nonnumquam ex nobilissima iuventute, produxit. Sed et Troiae lusum edidit frequentissime maiorum<a class="footnoteLink" href="#note_LCL031_216_42" id="target_note_LCL031_216_42"><sup>42</sup></a> minorumque puerorum, prisci decorique moris existimans clarae stirpis indolem sic notescere. In







</p></section><notes><section class="footnotes"><ul><li class="note" id="note_LCL031_216_40"><a class="footnoteCrossrefLink" href="#target_note_LCL031_216_40" title="Click to highlight in text"><sup class="lineRef">40</sup>cesseret, ς; cesserat, Ω.</a></li><script type="text/javascript">document.getElementById('note_LCL031_216_40').style.display = "none";</script><li class="note" id="note_LCL031_216_41"><a class="footnoteCrossrefLink" href="#target_note_LCL031_216_41" title="Click to highlight in text"><sup class="lineRef">41</sup>munera, <span class="italic">added by Perizonius</span>; circensibus ludis gladitoriisque muneribus frequentissime editis interiecit plerumque bestiarum Africanarum venationes, <span class="italic">Roth</span>.</a></li><script type="text/javascript">document.getElementById('note_LCL031_216_41').style.display = "none";</script><li class="note" id="note_LCL031_216_42"><a class="footnoteCrossrefLink" href="#target_note_LCL031_216_42" title="Click to highlight in text"><sup class="lineRef">42</sup>maiorum, ς; magnorum, Ω.</a></li><script type="text/javascript">document.getElementById('note_LCL031_216_42').style.display = "none";</script></ul></section></notes></section>