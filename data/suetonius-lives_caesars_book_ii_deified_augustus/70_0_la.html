<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
exstitisse maculam velut picti draconis nec potuisse umquam exigi, adeo ut mox publicis balineis perpetuo abstinuerit; Augustum natum mense decimo et ob hoc Apollinis filium existimatum. Eadem Atia, prius quam pareret, somniavit intestina sua ferri ad sidera explicarique per omnem terrarum et caeli ambitum. Somniavit et pater Octavius utero Atiae iubar solis exortum.</p>
<span class="br"></span><span class="lineNumber">5</span><span class="br"></span><p>Quo natus est die, cum de Catilinae coniuratione ageretur in curia et Octavius ob uxoris puerperium serius affuisset, nota ac vulgata res est P. Nigidium comperta morae causa, ut horam quoque partus acceperit, affirmasse dominum terrarum orbi natum. Octavio postea, cum per secreta Thraciae exercitum duceret, in Liberi patris luco barbara caerimonia de filio consulenti, idem affirmatum est a sacerdotibus, quod infuso super altaria mero tantum flammae<a class="footnoteLink" href="#note_LCL031_288_85" id="target_note_LCL031_288_85"><sup>85</sup></a> emicuisset, ut supergressa fastigium templi ad caelum usque ferretur, unique omnino Magno Alexandro apud easdem aras sacrificanti simile provenisset ostentum. <span class="br"></span><span class="lineNumber">6</span><span class="br"></span> Atque etiam sequenti statim nocte videre visus est filium mortali specie ampliorem, cum fulmine et sceptro exuviisque Iovis Optimi Maximi ac radiata corona, super laureatum currum, bis senis equis candore eximio trahentibus. Infans adhuc, ut scriptum apud C. Drusum exstat, reposiÂ­tus




</p></section><notes><section class="footnotes"><ul><li class="note" id="note_LCL031_288_85"><a class="footnoteCrossrefLink" href="#target_note_LCL031_288_85" title="Click to highlight in text"><sup class="lineRef">85</sup>flammae, <span class="italic">mss</span>.; flamma, <span class="italic">Modderman</span>.</a></li><script type="text/javascript">document.getElementById('note_LCL031_288_85').style.display = "none";</script></ul></section></notes></section>