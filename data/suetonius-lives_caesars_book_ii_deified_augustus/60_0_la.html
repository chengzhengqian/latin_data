<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2">
<span class="br"></span><span class="lineNumber">2</span><span class="br"></span><p>Oculos habuit claros ac nitidos, quibus etiam existimari volebat inesse quiddam divini vigoris, gaudebatque, si qui sibi acrius contuenti quasi ad fulgorem solis vultum summitteret; sed in senecta sinistro minus vidit; dentes raros et exiguos et scabros; capillum leviter inflexum et subflavum; supercilia coniuncta; mediocres aures; nasum et a summo eminentiorem et ab imo deductiorem; colorem inter aquilum candidumque; staturam brevem—quam tamen Iulius Marathus libertus et a memoria<a class="footnoteLink" href="#note_LCL031_268_74" id="target_note_LCL031_268_74"><sup>74</sup></a> eius quinque pedum et dodrantis fuisse tradit,—sed quae commoditate et aequitate membrorum occuleretur, ut non nisi ex comparatione astantis alicuius procerioris intellegi posset.</p>
</section>
<section class="div2">
<p>LXXX. Corpore traditur maculoso dispersis per pectus atque alvum genetivis notis in modum et ordinem ac numerum stellarum caelestis ursae, sed et callis quibusdam ex prurigine corporis adsiduoque et vehementi strigilis usu plurifariam concretis ad impetiginis formam. Coxendice<a class="footnoteLink" href="#note_LCL031_268_75" id="target_note_LCL031_268_75"><sup>75</sup></a> et femore et crure sinistro non perinde valebat, ut saepe etiam inclaudicaret; sed remedio harenarum atque harundinum confirmabatur. Dextrae quoque manus digitum salutarem tam imbecillum interdum sentiebat, ut torpentem contractumque frigore vix cornei circuli supplemento scripturae admoveret. Questus est et de vesica, cuius dol­ore






</p></section><notes><section class="footnotes"><ul><li class="note" id="note_LCL031_268_74"><a class="footnoteCrossrefLink" href="#target_note_LCL031_268_74" title="Click to highlight in text"><sup class="lineRef">74</sup>et a memoria, <span class="italic">Lipsius</span>; etiam memoriam, etiam in memoriam, <span class="italic">mss</span>.</a></li><script type="text/javascript">document.getElementById('note_LCL031_268_74').style.display = "none";</script><li class="note" id="note_LCL031_268_75"><a class="footnoteCrossrefLink" href="#target_note_LCL031_268_75" title="Click to highlight in text"><sup class="lineRef">75</sup>coxendice] coxaindice, Ω; <span class="italic">corrected in the fifteenth century</span>.</a></li><script type="text/javascript">document.getElementById('note_LCL031_268_75').style.display = "none";</script></ul></section></notes></section>