<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
calculis demum per urinam eiectis levabatur.</p>
</section>
<section class="div2">
<p>LXXXI. Graves et periculosas valitudines per omnem vitam aliquot expertus est; praecipue Cantabria domita, cum etiam destillationibus iocinere vitiato ad desperationem redactus contrariam et ancipitem rationem medendi necessario subiit; quia calida fomenta non proderant, <span class="br"></span><span class="lineNumber">2</span><span class="br"></span> frigidis curari coactus auctore Antonio Musa.</p>
<p>Quasdam et anniversarias ac tempore certo recurrentes experiebatur; nam sub natalem suum plerumque languebat; et initio veris praecordiorum inflatione temptabatur, austrinis autem tempestatibus gravedine. Quare quassato corpore neque frigora neque aestus facile tolerabat.</p>
</section>
<section class="div2">
<p>LXXXII. Hieme quaternis cum pingui toga tunicis et subucula et thorace<a class="footnoteLink" href="#note_LCL031_270_76" id="target_note_LCL031_270_76"><sup>76</sup></a> laneo et feminalibus et tibialibus muniebatur, aestate apertis cubiculi foribus ac saepe in peristylo saliente aqua atque etiam ventilante aliquo cubabat. Solis vero ne hiberni quidem patiens, domi quoque non nisi petasatus sub divo spatiabatur. Itinera lectica et noctibus fere eaque lenta ac minuta faciebat, ut Praeneste <span class="br"></span><span class="lineNumber">2</span><span class="br"></span> vel Tibur biduo procederet; ac si quo pervenire mari posset, potius navigabat. Verum tantam infirmitatem magna cura tuebatur, in primis lavandi raritate; unguebatur enim saepius aut sudabat ad flammam, deinde perfundebatur egelida aqua vel sole multo tepefacta. At






</p></section><notes><section class="footnotes"><ul><li class="note" id="note_LCL031_270_76"><a class="footnoteCrossrefLink" href="#target_note_LCL031_270_76" title="Click to highlight in text"><sup class="lineRef">76</sup>subucula et thorace, <span class="italic">Beroaldus</span>; subuculaethorace, <span class="italic">Î©</span>.</a></li><script type="text/javascript">document.getElementById('note_LCL031_270_76').style.display = "none";</script></ul></section></notes></section>