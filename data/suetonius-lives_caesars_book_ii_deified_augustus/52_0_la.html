<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
provincia grassatos, oneratis<a class="footnoteLink" href="#note_LCL031_252_66" id="target_note_LCL031_252_66"><sup>66</sup></a> gravi pondere cervicibus praecipitavit in flumen.</p>
</section>
<section class="div2">
<p>LXVIII. Prima iuventa variorum dedecorum infamiam subiit. Sextus Pompeius ut effeminatum insectatus est; M. Antonius adoptionem avunculi stupro meritum; item L. Marci frater, quasi pudicitiam delibatam a Caesare Aulo etiam Hirtio in Hispania trecentis milibus nummum substraverit solitusque sit crura suburere nuce ardenti, quo mollior pilus surgeret. Sed et populus quondam universus ludorum die et accepit in contumeliam eius et adsensu maximo conprobavit versum in scaena pronuntiatum de gallo Matris Deum tympanizante:</p>
<blockquote><p>
<span class="line indent2">Videsne, ut cinaedus orbem digito temperat?</span><span class="linebreak"></span>
</p></blockquote>
</section>
<section class="div2">
<p>LXIX. Adulteria quidem exercuisse ne amici quidem negant, excusantes sane non libidine, sed ratione commissa, quo facilius consilia adversariorum per cuiusque mulieres exquireret. M. Antonius super festinatas Liviae nuptias obiecit et feminam consularem e triclinio viri coram in cubiculum abductam, rursus in convivium rubentibus auriculis incomptiore capillo reductam; dimissam Scriboniam, quia liberius doluisset nimiam potentiam paelicis; condiciones quaesitas per amicos, qui matres familias et adultas aetate virgines denudarent atque perspicerent, <span class="br"></span><span class="lineNumber">2</span><span class="br"></span> tamquam Toranio mangone vendente. Scribit




</p></section><notes><section class="footnotes"><ul><li class="note" id="note_LCL031_252_66"><a class="footnoteCrossrefLink" href="#target_note_LCL031_252_66" title="Click to highlight in text"><sup class="lineRef">66</sup>oneratis, <span class="italic">TÏ‚</span>; onenitos, <span class="italic">G; the other mss. have</span> oneratos.</a></li><script type="text/javascript">document.getElementById('note_LCL031_252_66').style.display = "none";</script></ul></section></notes></section>