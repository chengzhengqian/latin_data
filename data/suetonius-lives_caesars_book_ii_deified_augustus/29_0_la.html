<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
plus quam bis in mense legitimus senatus ageretur, Kalendis et Idibus, neve Septembri Octobrive mense ullos adesse alios necesse esset quam sorte ductos, per quorum numerum decreta confici possent; sibique instituit consilia sortiri semenstria, cum quibus de negotiis ad frequentem <span class="br"></span><span class="lineNumber">4</span><span class="br"></span> senatum referendis ante tractaret. Sententias de maiore negotio non more atque ordine sed prout libuisset perrogabat, ut perinde quisque animum intenderet ac si censendum magis quam adsentiendum esset.</p>
</section>
<section class="div2">
<p>XXXVI. Auctor et aliarum rerum fuit, in quis: ne acta senatus publicarentur, ne magistratus deposito<a class="footnoteLink" href="#note_LCL031_206_33" id="target_note_LCL031_206_33"><sup>33</sup></a> honore statim in provincias mitterentur, ut proconsulibus ad mulos et tabernacula, quae publice locari solebant, certa pecunia constitueretur, ut cura aerari a quaestoribus urbanis ad praetorios praetoresve transiret, ut centumviralem hastam quam quaesturam functi consuerant cogere decemviri cogerent.</p>
</section>
<section class="div2">
<p>XXXVII. Quoque plures partem administrandae rei p. caperent, nova officia excogitavit: curam operum publicorum, viarum, aquarum, alvei Tiberis, frumenti populo dividundi, praefecturam urbis, triumviratum legendi senatus et alterum recognoscendi turmas equitum, quotiensque opus esset. Censores creari desitos longo inter­vallo




</p></section><notes><section class="footnotes"><ul><li class="note" id="note_LCL031_206_33"><a class="footnoteCrossrefLink" href="#target_note_LCL031_206_33" title="Click to highlight in text"><sup class="lineRef">33</sup>deposito, ς; disposito, Ω.</a></li><script type="text/javascript">document.getElementById('note_LCL031_206_33').style.display = "none";</script></ul></section></notes></section>