<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2">
</section>
<section class="div2">
<p class="noindent">ita ut per singulos lectos licitatio fieret et seu iactura seu lucrum communicaretur.</p>
<p>LXXVI. Cibi—nam ne haec quidem omiserim—minimi erat atque vulgaris fere. Secundarium panem et pisciculos minutos et caseum bibulum<a class="footnoteLink" href="#note_LCL031_264_73" id="target_note_LCL031_264_73"><sup>73</sup></a> manu pressum et ficos virides biferas maxime appetebat; vescebaturque et ante cenam quocumque tempore et loco, quo stomachus desiderasset. Verba ipsius ex epistulis sunt: “Nos in essedo <span class="br"></span><span class="lineNumber">2</span><span class="br"></span> panem et palmulas gustavimus.” Et iterum: “Dum lectica ex regia domum redeo, panis unciam cum paucis acinis uvae duracinae comedi.” Et rursus: “Ne Iudaeus quidem, mi Tiberi, tam diligenter sabbatis ieiunium servat quam ego hodie servavi, qui in balineo demum post horam primam noctis duas buccas manducavi prius quam ungui inciperem.” Ex hac inobservantia nonnumquam vel ante initum vel post dimissum convivium solus cenitabat, cum pleno convivio nihil tangeret.</p>
</section>
<section class="div2">
<p>LXXVII. Vini quoque natura parcissimus erat. Non amplius ter bibere eum solitum super cenam in castris apud Mutinam, Cornelius Nepos tradit. Postea quotiens largissime se invitaret, senos sextantes non excessit, aut si excessisset, reiciebat. Et maxime delectatus est Raetico neque temere interdiu bibit. Pro potione sumebat perfusum aqua frigida panem aut cucumeris frustum vel lactuculae thyrsum aut recens aridumve pomum suci vinosioris.</p>
</section>
<section class="div2">
<p>LXXVIII. Post cibum meridianum, ita ut vestitus calciatusque erat, retectis pedibus paulisper conquiescebat




</p></section><notes><section class="footnotes"><ul><li class="note" id="note_LCL031_264_73"><a class="footnoteCrossrefLink" href="#target_note_LCL031_264_73" title="Click to highlight in text"><sup class="lineRef">73</sup>bibulum, <span class="italic">Ω</span>; bubulum, <span class="italic">ς and the editors</span>.</a></li><script type="text/javascript">document.getElementById('note_LCL031_264_73').style.display = "none";</script></ul></section></notes></section>