<section class="div1 language" lang="la"><header><hgroup><h1>Lives of the Caesars, II</h1></hgroup></header><section class="div2"><p class="noindent">
studio tenebatur. In quibus et ipsis praestabat largiter magistro dicendi usus Apollodoro Pergameno, quem iam grandem natu Apolloniam quoque secum ab urbe iuvenis adhuc eduxerat, deinde eruditione etiam varia repletus per Arei<a class="footnoteLink" href="#note_LCL031_280_82" id="target_note_LCL031_280_82"><sup>82</sup></a> philosophi filiorumque eius Dionysi et Nicanoris contubernium; non tamen ut aut loqueretur expedite aut componere aliquid auderet; nam et si quid res exigeret, Latine formabat vertendumque alii dabat. Sed plane poematum quoque non imperitus, delectabatur etiam comoedia veteri et saepe eam exhibuit spectaculis publicis. <span class="br"></span><span class="lineNumber">2</span><span class="br"></span> In evolvendis utriusque linguae auctoribus nihil aeque sectabatur, quam praecepta et exempla publice vel privatim salubria, eaque ad verbum excerpta aut ad domesticos aut ad exercituum provinciarumque rectores aut ad urbis magistratus plerumque mittebat, prout quique monitione indigerent. Etiam libros totos et senatui recitavit et populo notos per edictum saepe fecit, ut orationes Q. Metelli “de Prole Augenda” et Rutili “de Modo Aedificiorum,” quo magis persuaderet utramque rem non a se primo animadversam, sed antiquis iam tunc curae fuisse.</p>
<span class="br"></span><span class="lineNumber">3</span><span class="br"></span><p>Ingenia saeculi sui omnibus modis fovit. Recitantis et benigne et patienter audiit, nec tantum carmina et historias, sed et orationes et dialogos. Componi tamen aliquid de se nisi et serio et a praestantissimis offendebatur, admonebatque praetores ne paterentur nomen suum commissionibus obsolefieri.</p>
</section><notes><section class="footnotes"><ul><li class="note" id="note_LCL031_280_82"><a class="footnoteCrossrefLink" href="#target_note_LCL031_280_82" title="Click to highlight in text"><sup class="lineRef">82</sup>per Arei, <span class="italic">Salmasius</span>; sperarei, <span class="italic">MGVϒ; omitted by X</span>.</a></li><script type="text/javascript">document.getElementById('note_LCL031_280_82').style.display = "none";</script></ul></section></notes></section>