<section class="div1 language" lang="la"><header><hgroup><h1>Paulinus Pellæus</h1></hgroup></header><section class="div2">
<p class="lineGroup">
<span class="line">adcrescunt quae cuncta mihi simul ad referendas,</span><span class="linebreak"></span>
<span class="line">Christe, tibi grates, quas inpos solvere verbis</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>parte rependo aliqua semper debere professus.</span><span class="linebreak"></span>
<span class="line indent1">Sit tamen ista satis super his me esse profatum,</span><span class="linebreak"></span>
<span class="line">inter barbaricas longo quae tempore gentes</span><span class="linebreak"></span>
<span class="line">expositus gessi. Quorum mihi plurima saepe</span><span class="linebreak"></span>
<span class="line">adversa experto rursum suasere moranti</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>linquendas patriae sedes quantocius esse—</span><span class="linebreak"></span>
<span class="line">quod fecisse prius fuerat magis utile nobis—</span><span class="linebreak"></span>
<span class="line">illa ut contento peteremus litora cursu,</span><span class="linebreak"></span>
<span class="line">pars ubi magna mihi etiamnunc salva manebat</span><span class="linebreak"></span>
<span class="line">materni census, complures sparsa per urbes</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>Argivas atque Epiri veterisque novaeque;</span><span class="linebreak"></span>
<span class="line">per quas non minima numerosis farta colonis</span><span class="linebreak"></span>
<span class="line">praedia diffusa nec multum dissociata</span><span class="linebreak"></span>
<span class="line">quamvis profusis dominis nimiumque remissis</span><span class="linebreak"></span>
<span class="line">praebere expensas potuissent exuberantes.</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>Sed nec sero mea est proventus vota secutus,</span><span class="linebreak"></span>
<span class="line">ut vel migrare exoptata hinc ad loca possem,</span><span class="linebreak"></span>
<span class="line">vel mihi pars aliqua ex rebus superesset avitis</span><span class="linebreak"></span>
<span class="line">inter barbaricas hostili iure rapinas</span><span class="linebreak"></span>
<span class="line">Romanumque nefas, contra omnia iura licenter</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>in mea grassatum diverso tempore damna.</span><span class="linebreak"></span>
<span class="line">A quo se exuere admisso nec nomina possunt</span><span class="linebreak"></span>
<span class="line">cara mihi, maior nostri est quae causa doloris,</span><span class="linebreak"></span>
<span class="line">cum mihi damna rei damnis cumulentur amoris,</span><span class="linebreak"></span>
<span class="line">quem scio me fidum primis debere propinquis,</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>quamlibet offensum, nec fas non reddere duco.</span><span class="linebreak"></span>
<span class="line">Sed bene si sapio, gratanda haec nunc mihi sors est,</span><span class="linebreak"></span>
<span class="line">quae tibi conplacuit, multo potiora parante</span><span class="linebreak"></span>
<span class="line">iam te, Christe, mihi, quam cum securior ipse</span><span class="linebreak"></span>
</p>
</section><notes></notes></section>