<section class="div1 language" lang="la"><header><hgroup><h1>Paulinus Pell√¶us</h1></hgroup></header><section class="div2">
<p class="lineGroup">
<span class="line">cuiusquam sermone mea se fama timeret.</span><span class="linebreak"></span>
<span class="line">Quae licet obtineat proprium bene parta decorem,</span><span class="linebreak"></span>
<span class="line">hac potiore tamen tum me decorasset honore,</span><span class="linebreak"></span>
<span class="line">consona si nostris primo sub tempore votis</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>hac in parte etiam mansissent vota parentum,</span><span class="linebreak"></span>
<span class="line">perpetuo ut puerum servarent me tibi, Christe,</span><span class="linebreak"></span>
<span class="line">rectius hanc curam pro me pietatis habentes,</span><span class="linebreak"></span>
<span class="line">carnis ut inlecebris breviter praesentibus expers</span><span class="linebreak"></span>
<span class="line">aeternos caperem venturo in tempore fructus.</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>Sed quoniam nunc iam magis hoc me credere fas est</span><span class="linebreak"></span>
<span class="line">conduxisse mihi, quod te voluisse probasti,</span><span class="linebreak"></span>
<span class="line">omnipotens aeterne deus, qui cuncta gubernas,</span><span class="linebreak"></span>
<span class="line">culpato renovando mihi vitalia dona,</span><span class="linebreak"></span>
<span class="line">hoc nunc maiores pro me tibi debeo grates,</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>maiorum quanto errorum cognosco reatum.</span><span class="linebreak"></span>
<span class="line">Namque et, incautus quidquid culpabile gessi</span><span class="linebreak"></span>
<span class="line">inlicitumque vagus per lubrica tempora vitae,</span><span class="linebreak"></span>
<span class="line">te indulgente mihi totum scio posse remitti</span><span class="linebreak"></span>
<span class="line">ex quo me reprobans lapsum ad tua iura refugi,</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>et, si ulla unquam potui peccata cavere,</span><span class="linebreak"></span>
<span class="line">quae mihi maiorem parerent commissa reatum,</span><span class="linebreak"></span>
<span class="line">hoc quoque me indeptum divino munere novi.</span><span class="linebreak"></span>
<span class="line indent1">Sed redeo ad seriem decursaque illius aevi</span><span class="linebreak"></span>
<span class="line">tempora, quo studiis intentus litteraturae</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>ultro libens aliquem iam me mihi ipse videbar</span><span class="linebreak"></span>
<span class="line">votivum inpensi operis sentire profectum,</span><span class="linebreak"></span>
<span class="line">Argolico pariter Latioque instante magistro,</span><span class="linebreak"></span>
<span class="line">cepissemque etiam forsan fructum quoque dignum,</span><span class="linebreak"></span>
<span class="line">ni subito incumbens quarterna acerba meorum</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>conatus placitos studiorum destituisset</span><span class="linebreak"></span>
<span class="line">vix impleta aevi quinta trieteride nostri.</span><span class="linebreak"></span>
<span class="line">Consternata autem pro me pietate parentum,</span><span class="linebreak"></span>
</p>
</section><notes></notes></section>