<section class="div1 language" lang="la"><header><hgroup><h1>Paulinus Pellæus</h1></hgroup></header><section class="div2">
<p class="lineGroup">
<span class="line">vel magis ipse libens recolam, vel dignius ausim</span><span class="linebreak"></span>
<span class="line">inserere huic nostro, quem versu cudo, libello</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>quam pietatis opus studiumque insigne parentum</span><span class="linebreak"></span>
<span class="line">permixtis semper docta exercere peritum</span><span class="linebreak"></span>
<span class="line">blanditiis gnaramque apto moderamine curam</span><span class="linebreak"></span>
<span class="line">insinuare mihi morum instrumenta bonorum</span><span class="linebreak"></span>
<span class="line">ingenioque rudi celerem conferre profectum—</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>ipsius alphabeti inter prope prima elementa</span><span class="linebreak"></span>
<span class="line">nosse cavere decem specialia signa amathiae</span><span class="linebreak"></span>
<span class="line">nec minus et vitia vitare ἀκοινονόητα?</span><span class="linebreak"></span>
<span class="line">Quarum iam dudum nullus vigeat licet usus</span><span class="linebreak"></span>
<span class="line">disciplinarum, vitiato scilicet aevo,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>me Romana tamen, fateor, servata vetustas</span><span class="linebreak"></span>
<span class="line">plus iuvat atque seni propria est acceptior aetas.</span><span class="linebreak"></span>
<span class="line indent1">Nec sero exacto primi mox tempore lustri</span><span class="linebreak"></span>
<span class="line">dogmata Socratus et bellica plasmata Homeri</span><span class="linebreak"></span>
<span class="line">erroresque legens cognoscere cogor Ulixis.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Protinus et libros etiam transire Maronis</span><span class="linebreak"></span>
<span class="line">vix bene conperto iubeor sermone Latino,</span><span class="linebreak"></span>
<span class="line">conloquio Graiorum adsuefactus famulorum,</span><span class="linebreak"></span>
<span class="line">quos mihi iam longus ludorum iunxerat usus;</span><span class="linebreak"></span>
<span class="line">unde labor puero, fateor, fuit hic mihi maior,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>eloquium librorum ignotae apprehendere linguae.</span><span class="linebreak"></span>
<span class="line indent1">Quae doctrina duplex sicut est potioribus apta</span><span class="linebreak"></span>
<span class="line">ingeniis geminoque ornat splendore peritos,</span><span class="linebreak"></span>
<span class="line">sic sterilis nimium nostri, ut modo sentio, cordis</span><span class="linebreak"></span>
<span class="line">exilem facile exhausit divisio venam.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>Quod nunc invito quoque me haec mea pagina prodit,</span><span class="linebreak"></span>
<span class="line">inconsulta quidem, quam sponte expono legendam,</span><span class="linebreak"></span>
<span class="line">sed mihi non rebus, quantum confido, pudenda,</span><span class="linebreak"></span>
<span class="line">quarum notitiam scriptis contexere conor:</span><span class="linebreak"></span>
<span class="line">namque ita me sollers castorum cura parentum</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>a puero instituit, laedi ne quando sinistro</span><span class="linebreak"></span>
</p>
</section><notes></notes></section>