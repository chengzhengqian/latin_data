<section class="div1 language" lang="la"><header><hgroup><h1>Paulinus Pell√¶us</h1></hgroup></header><section class="div2">
<p class="lineGroup">
<span class="line">artifices stabula et iumentis plena refectis,</span><span class="linebreak"></span>
<span class="line">tunc et carpentis evectio tuta decoris.</span><span class="linebreak"></span>
<span class="line">Nec tamen his ipsis attentior amplificandis,</span><span class="linebreak"></span>
<span class="line">quam conservandis studiosior et neque census</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>augendi cupidus nimis aut ambitor honorum,</span><span class="linebreak"></span>
<span class="line">sed potius, fateor, sectator deliciarum,</span><span class="linebreak"></span>
<span class="line">si qua tamen minimo pretio expensaque parari</span><span class="linebreak"></span>
<span class="line">et salvo famae possent constare decore,</span><span class="linebreak"></span>
<span class="line">ne nota luxuriae studium macularet honestum.</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>Quae mihi cuncta tamen grata acceptaque fruenti</span><span class="linebreak"></span>
<span class="line">cara magis pietas superabat magna parentum,</span><span class="linebreak"></span>
<span class="line">obstringens sibi me nexu dominantis amoris,</span><span class="linebreak"></span>
<span class="line">maiore ut parte anni ipsis praesentia nostra</span><span class="linebreak"></span>
<span class="line">serviret, paribus perdurans consona votis</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>communemque parans per mutua gaudia fructum.</span><span class="linebreak"></span>
<span class="line indent1">Cuius vitae utinam nobis prolixior usus</span><span class="linebreak"></span>
<span class="line">concessus largo mansisset munere Christi,</span><span class="linebreak"></span>
<span class="line">persistente simul priscae quoque tempore pacis!</span><span class="linebreak"></span>
<span class="line">Multimodis quisset nostrae prodesse iuventae</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>consulti patris adsidua conlatio verbi</span><span class="linebreak"></span>
<span class="line">exemplisque bonis studiorum instructio crescens.</span><span class="linebreak"></span>
<span class="line">Sed transacta aevi post trina decennia nostri</span><span class="linebreak"></span>
<span class="line">successit duplicis non felix cura laboris,</span><span class="linebreak"></span>
<span class="line">publica quippe simul clade in commune dolenda</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>hostibus infusis Romani in viscera regni</span><span class="linebreak"></span>
<span class="line">privata cum sorte patris de funere functi:</span><span class="linebreak"></span>
<span class="line">ultima namque eius finitae tempora vitae</span><span class="linebreak"></span>
<span class="line">temporibus ruptae pacis prope iuncta fuere.</span><span class="linebreak"></span>
</p>
</section><notes></notes></section>