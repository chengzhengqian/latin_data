<section class="div1 language" lang="la"><header><hgroup><h1>Paulinus Pell√¶us</h1></hgroup></header><section class="div2">
<p class="lineGroup">
<span class="line indent1">Atque ita frustratus spe iam meliore quietis</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>in rebus propriis post plura adversa fruendae</span><span class="linebreak"></span>
<span class="line">perpetuum exilium diversa sorte dierum</span><span class="linebreak"></span>
<span class="line">exigo, iam dudum cunctis affectibus expers,</span><span class="linebreak"></span>
<span class="line">primo socru ac matre, dehinc et coniuge functa,</span><span class="linebreak"></span>
<span class="line">quae mihi cum fuerit rectis contraria votis</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>officiente metu, fuit et defuncta dolori,</span><span class="linebreak"></span>
<span class="line">tum subtracta, meae potuisset cum magis esse</span><span class="linebreak"></span>
<span class="line">apta senectuti iunctae ad solamina vitae;</span><span class="linebreak"></span>
<span class="line">quae mihi iam derant natis abeuntibus a me,</span><span class="linebreak"></span>
<span class="line">non equidem paribus studiis nec tempore eodem,</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>succensis pariter sed libertatis amore,</span><span class="linebreak"></span>
<span class="line">quam sibi maiorem contingere posse putabant</span><span class="linebreak"></span>
<span class="line">Burdigalae, Gothico quamquam consorte colono.</span><span class="linebreak"></span>
<span class="line">Quod licet invito me illos voluisse dolerem,</span><span class="linebreak"></span>
<span class="line">sic compensandum tamen hoc ipsum mihi rebar,</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>commoda ut absentis praesentum cura iuvaret,</span><span class="linebreak"></span>
<span class="line">fructus quippe rei nostrae, quicumque fuissent,</span><span class="linebreak"></span>
<span class="line">sponte sua mecum paulatim participando.</span><span class="linebreak"></span>
<span class="line">Sed cito praereptus iuvenis iam presbyter unus</span><span class="linebreak"></span>
<span class="line">morte repentina luctum mihi liquit acerbum,</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>summa autem rerum, tenuit quascumque, mearum</span><span class="linebreak"></span>
<span class="line">tota erepta mihi multis fuit una rapina.</span><span class="linebreak"></span>
<span class="line">Insuper ipse etiam, velut ad solacia nostra</span><span class="linebreak"></span>
<span class="line">qui superest, actu simul eventuque sinistro</span><span class="linebreak"></span>
<span class="line">inter amicitias regis versatus et iras</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>destituit prope cuncta pari mea commoda sorte.</span><span class="linebreak"></span>
</p>
</section><notes></notes></section>