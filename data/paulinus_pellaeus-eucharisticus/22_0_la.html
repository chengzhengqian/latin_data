<section class="div1 language" lang="la"><header><hgroup><h1>Paulinus Pellæus</h1></hgroup></header><section class="div2">
<p class="lineGroup">
<span class="line">quod mihi firmandae fidei, quantum puto, causa</span><span class="linebreak"></span>
<span class="line">a te provisum fas est me credere, Christe,</span><span class="linebreak"></span>
<span class="line">ut, praestare mihi quantum tua gratia posset,</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>prolixo paulatim usu experiendo probarem,</span><span class="linebreak"></span>
<span class="line">plurima subtracto cum per dispendia censu</span><span class="linebreak"></span>
<span class="line">perdurare mihi speciem domus et renovatas</span><span class="linebreak"></span>
<span class="line">saepius expensas te prospiciente viderem.</span><span class="linebreak"></span>
<span class="line">Pro qua sorte quidem vitae scio me tibi grates</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>immodicas debere, deus, pro me tamen ipse</span><span class="linebreak"></span>
<span class="line">nescio, si salvo possim gaudere pudore—</span><span class="linebreak"></span>
<span class="line">sive quod ipse adhuc propriae specie domus utens,</span><span class="linebreak"></span>
<span class="line">seu quod divitibus contentus cedere natis</span><span class="linebreak"></span>
<span class="line">omnia quae possunt etiamnunc nostra videri,</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>expensis patior me sustentari alienis—</span><span class="linebreak"></span>
<span class="line">ni mihi nostra fides quae nil proprium docet esse,</span><span class="linebreak"></span>
<span class="line">subveniat, tam tuto aliena ut nostra putemus,</span><span class="linebreak"></span>
<span class="line">quam nos nostra aliis debemus participanda.</span><span class="linebreak"></span>
<span class="line indent1">Nec tamen hoc ipso vitae me in ordine passus</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>ambiguum nutare diu, velociter ultro</span><span class="linebreak"></span>
<span class="line">solari es dignatus, deus, nostramque senectam</span><span class="linebreak"></span>
<span class="line">invalidam variis diverso tempore morbis</span><span class="linebreak"></span>
<span class="line">iugiter adsuetus blandis palpare medellis,</span><span class="linebreak"></span>
<span class="line">nunc quoque sic ipsi iuvenascere posse dedisti,</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>ut, cum iam penitus fructus de rebus avitis</span><span class="linebreak"></span>
<span class="line">sperare ulterius nullos me posse probasses,</span><span class="linebreak"></span>
<span class="line">cunctaque ipsa etiam, quae iam tenuatus habere</span><span class="linebreak"></span>
<span class="line">Massiliae potui, amissa iam proprietate</span><span class="linebreak"></span>
<span class="line">conscripta adstrictus sub condicione tenerem,</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>