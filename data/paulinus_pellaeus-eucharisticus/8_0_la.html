<section class="div1 language" lang="la"><header><hgroup><h1>Paulinus Pell√¶us</h1></hgroup></header><section class="div2">
<p class="lineGroup">
<span class="line indent1">Quas inter fluitans interque et vota parentum</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>iugiter in nostram tendentia posteritatem,</span><span class="linebreak"></span>
<span class="line">iam prope sero calens aevi pro tempore nostri</span><span class="linebreak"></span>
<span class="line">in nova prorupi iuvenalis gaudia luxus,</span><span class="linebreak"></span>
<span class="line">quae facile ante puer rebar me posse cavere.</span><span class="linebreak"></span>
<span class="line">Attamen in quantum lasciva licentia cauto</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>stricta coherceri potuit moderamine freni,</span><span class="linebreak"></span>
<span class="line">congererem graviora meis ne crimina culpis,</span><span class="linebreak"></span>
<span class="line">hac mea castigans lege incentiva repressi;</span><span class="linebreak"></span>
<span class="line">invitam ne quando ullam iurisve alieni</span><span class="linebreak"></span>
<span class="line">adpeterem carumque memor servare pudorem</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>cedere et ingenuis oblatis sponte caverem,</span><span class="linebreak"></span>
<span class="line">contentus domus inlecebris famulantibus uti,</span><span class="linebreak"></span>
<span class="line">quippe reus culpae potius quam criminis esse</span><span class="linebreak"></span>
<span class="line">praeponens famaeque timens incurrere damna.</span><span class="linebreak"></span>
<span class="line">Sed neque hoc etiam mea inter gesta silebo,</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>unum me nosse ex me illo in tempore natum,</span><span class="linebreak"></span>
<span class="line">visum autem neque illum tum, quia est cito functus,</span><span class="linebreak"></span>
<span class="line">nec quemquam, fuerit spurius post qui meus, umquam</span><span class="linebreak"></span>
<span class="line">cum mihi lascivae inlecebris sociata iuventae</span><span class="linebreak"></span>
<span class="line">libertas gravius quisset dominando nocere,</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>ni tibi, Christe, mei iam tunc quoque cura fuisset.</span><span class="linebreak"></span>
<span class="line indent1">Talis vita mihi a ter senis circiter annis</span><span class="linebreak"></span>
<span class="line">usque duo durans impleta decennia mansit</span><span class="linebreak"></span>
<span class="line">donec me invitum, fateor, pia cura parentum</span><span class="linebreak"></span>
<span class="line">cogeret invectum blanda suetudine ritum</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>deserere atque novum compelleret esse maritum</span><span class="linebreak"></span>
<span class="line">coniugis, antiquo potius cuius domus esset</span><span class="linebreak"></span>
<span class="line">nomine magnifica, quam quae possessa placere</span><span class="linebreak"></span>
</p>
</section><notes></notes></section>