<section class="div1 language" lang="la"><header><hgroup><h1>Paulinus Pell√¶us</h1></hgroup></header><section class="div2">
<p class="lineGroup">
<span class="line">quantum et e contra vi impugnante maligna</span><span class="linebreak"></span>
<span class="line">ipsa patronarum mihi ambitiosa meorum</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>obfuerint studia et nostri evidenter honores.</span><span class="linebreak"></span>
<span class="line indent1">Ac mihi ante omnes specialiter, altera cuius</span><span class="linebreak"></span>
<span class="line">pars orientis erat patria, in qua scilicet ortus</span><span class="linebreak"></span>
<span class="line">possessorque etiam non ultimus esse videbar,</span><span class="linebreak"></span>
<span class="line">iniecere manum mala, sed mihi debita dudum,</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>quod me et invitum protracto errore tenerent</span><span class="linebreak"></span>
<span class="line">agminis ipsa mei primum molitio pigra,</span><span class="linebreak"></span>
<span class="line">dissona et interdum carorum vota meorum,</span><span class="linebreak"></span>
<span class="line">saepius et propriis certans mens obvia votis,</span><span class="linebreak"></span>
<span class="line">ambigui eventus quotiens formido recurrens</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>tardabat coepto sorte obsistente paratus;</span><span class="linebreak"></span>
<span class="line">allicerent et contra animum suetudo quietis,</span><span class="linebreak"></span>
<span class="line">otia nota, domus specialia commoda plura,</span><span class="linebreak"></span>
<span class="line">omnibus heu! nimium blandis magnisque refertae</span><span class="linebreak"></span>
<span class="line">deliciis cunctisque bonis in tempore duro,</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>hospite tunc etiam Gothico quae sola careret;</span><span class="linebreak"></span>
<span class="line">quod post eventu cessit non sero sinistro,</span><span class="linebreak"></span>
<span class="line">nullo ut quippe domum speciali iure tuente</span><span class="linebreak"></span>
<span class="line">cederet in praedam populo permissa abeunti:</span><span class="linebreak"></span>
<span class="line">nam quosdam scimus summa humanitate Gothorum</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>hospitibus studuisse suis prodesse tuendis.</span><span class="linebreak"></span>
<span class="line indent1">Sed mihi ad sortem praefatae condicionis</span><span class="linebreak"></span>
<span class="line">addita maioris nova est quoque causa laboris,</span><span class="linebreak"></span>
<span class="line">ut me, conquirens solacia vana, tyrannus</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>