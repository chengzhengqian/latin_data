<section class="div1 language" lang="la"><header><hgroup><h1>Paulinus Pell√¶us</h1></hgroup></header><section class="div2">
<p class="lineGroup">
<span class="line">cunctarumque tamen comitum simul et famularum,</span><span class="linebreak"></span>
<span class="line">eventum fuerant nostrum quaecumque secutae,</span><span class="linebreak"></span>
<span class="line">inlaeso penitus nullo adtemptante pudore,</span><span class="linebreak"></span>
<span class="line">me graviore tamen relevato suspicione</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>munere divino, iuges cui debeo grates,</span><span class="linebreak"></span>
<span class="line">filia ut ante mea per me sociata marito</span><span class="linebreak"></span>
<span class="line">excedens patria communi clade careret.</span><span class="linebreak"></span>
<span class="line indent1">Nec postrema tamen tolerati meta laboris</span><span class="linebreak"></span>
<span class="line">ista fuit nostri, quem diximus. Ilico namque</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>exactos laribus patriis tectisque crematis</span><span class="linebreak"></span>
<span class="line">obsidio hostilis vicina excepit in urbe</span><span class="linebreak"></span>
<span class="line">Vasatis, patria maiorum et ipsa meorum,</span><span class="linebreak"></span>
<span class="line">et gravior multo circumfusa hostilitate</span><span class="linebreak"></span>
<span class="line">factio servilis paucorum mixta furori</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>insano iuvenum [nequam<a class="footnoteLink" href="#note_LCL115_334_1" id="target_note_LCL115_334_1"><sup>1</sup></a>] licet ingenuorum,</span><span class="linebreak"></span>
<span class="line">armata in caedem specialem nobilitatis.</span><span class="linebreak"></span>
<span class="line">Quam tu, iuste deus, insonti a sanguine avertens</span><span class="linebreak"></span>
<span class="line">ilico paucorum sedasti morte reorum</span><span class="linebreak"></span>
<span class="line">instantemque mihi specialem percussorem</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>me ignorante alio iussisti ultore perire,</span><span class="linebreak"></span>
<span class="line">suetus quippe novis tibi me obstringere donis,</span><span class="linebreak"></span>
<span class="line">pro quis me scirem grates debere perennes.</span><span class="linebreak"></span>
<span class="line indent1">Sed mihi tam subiti concusso sorte pericli,</span><span class="linebreak"></span>
<span class="line">quo me intra urbem percelli posse viderem,</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>subrepsit, fateor, nimium trepido novus error,</span><span class="linebreak"></span>
<span class="line">ut me praesidio regis dudum mihi cari,</span><span class="linebreak"></span>
<span class="line">cuius nos populus longa obsidione premebat,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL115_330_1"><a class="footnoteCrossrefLink" href="#target_note_LCL115_330_1" title="Click to highlight in text"><sup class="lineRef">1</sup>Suppl. <span class="italic">Brandes.</span></a></li><script type="text/javascript">document.getElementById('note_LCL115_330_1').style.display = "none";</script></ul></section></notes></section>