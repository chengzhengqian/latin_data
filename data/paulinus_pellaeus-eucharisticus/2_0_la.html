<section class="div1 language" lang="la"><header><hgroup><h1>Paulinus Pell√¶us</h1></hgroup></header><section class="div2">
<p>circa me fuisse, quod indultis humano generi temporariis voluptatibus etiam ipse prima mea aetate non carui, et in hac quoque parte curam mihi providentiae ipsius profuisse, quod me adsiduis adversitatibus moderanter exercens evidenter instruxit nec inpensius me praesentem beatitudinem debere diligere quam amittere posse me scirem, nec adversis magnopere terreri, in quibus subvenire mihi posse misericordias ipsius adprobassem.</p>
<p>(4) Proinde si quando hoc opusculum meum in cuiusquam manus venerit, ex ipso libelli titulo praenotato evidenter debet advertere me hanc meditatiunculam meam, quam omnipotenti deo dedico, otio meo potius quam alieno negotio praestitisse, magisque id meorum esse votorum, ut hoc qualecumque obsequium meum acceptum deo sit, quam ut carmen incultum ad notitiam perveniat doctiorum. (5) Attamen si cui forsitan magis curioso tantum otii ab re sua fuerit, ut laboriosum vitae meae ordinem velit agnoscere, exoratum eum cupio ut, sive aliquid seu forsitan nihil in gestis vel in versibus meis quod possit probare reppererit, ea tamen ipsa quae elegerit oblivioni potius inculcanda deleget quam memoriae diiudicanda commendet.</p>
</section>
<section class="div2">
<h2>EYXAPICTIKOC <span class="sc">Deo sub</span> <span class="sc">Ephemeridis meae</span> <span class="sc">Textu</span>.</h2>
<p class="lineGroup">
<span class="line"><span class="sc">Enarrare</span> parans annorum lapsa meorum</span><span class="linebreak"></span>
<span class="line">tempora et in seriem deducere gesta dierum</span><span class="linebreak"></span>
<span class="line">ambigua exactos vitae quos sorte cucurri,</span><span class="linebreak"></span>
</p>
</section><notes></notes></section>