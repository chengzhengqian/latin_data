<section class="div1 language" lang="la"><header><hgroup><h1>Paulinus Pell√¶us</h1></hgroup></header><section class="div2">
<p class="lineGroup">
<span class="line">urbe a obsessa sperarem abscedere posse</span><span class="linebreak"></span>
<span class="line">agmine carorum magno comitante meorum,</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>hac tamen hos nostros spe sollicitante paratus,</span><span class="linebreak"></span>
<span class="line">quod scirem imperio gentis cogente Gothorum</span><span class="linebreak"></span>
<span class="line">invitum regem populis incumbere nostris.</span><span class="linebreak"></span>
<span class="line">Explorandi igitur studio digressus ab urbe</span><span class="linebreak"></span>
<span class="line">ad regem intrepidus nullo obsistente tetendi,</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>laetior ante tamen, primo quam affarer amicum</span><span class="linebreak"></span>
<span class="line">alloquio, gratumque magis fore quem mihi rebar.</span><span class="linebreak"></span>
<span class="line">Perscrutato autem, ut potui, interius viri voto</span><span class="linebreak"></span>
<span class="line">praesidium se posse mihi praestare negavit</span><span class="linebreak"></span>
<span class="line">extra urbem posito, nec tutum iam sibi prodens,</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>ut visum remeare aliter pateretur ad urbem,</span><span class="linebreak"></span>
<span class="line">ipse nisi mecum mox susciperetur in urbe,</span><span class="linebreak"></span>
<span class="line">gnarus quippe Gothos rursum mihi dira minari</span><span class="linebreak"></span>
<span class="line">seque ab ipsorum cupiens absolvere iure.</span><span class="linebreak"></span>
<span class="line">Obstipui, fateor, pavefactus condicione</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>proposita et nimio indicti terrore pericli,</span><span class="linebreak"></span>
<span class="line">sed miserante deo, afflictis qui semper ubique</span><span class="linebreak"></span>
<span class="line">imploratus adest, paulo post mente resumpta</span><span class="linebreak"></span>
<span class="line">ipse licet trepidus, sed adhuc nutantis amici</span><span class="linebreak"></span>
<span class="line">consilium audacter studui pro me ipse fovere,</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>ardua dissuadens, quae scirem omnino neganda,</span><span class="linebreak"></span>
<span class="line">praestanda quae autem, quam mox temptanda perurgens.</span><span class="linebreak"></span>
<span class="line indent1">Quae non sero probans vir prudens ipse secutus,</span><span class="linebreak"></span>
<span class="line">ilico consultis per se primatibus urbis</span><span class="linebreak"></span>
<span class="line">rem coeptam adcelerans una sub nocte peregit</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>auxiliante deo, cuius iam munus habebat,</span><span class="linebreak"></span>
</p>
</section><notes></notes></section>