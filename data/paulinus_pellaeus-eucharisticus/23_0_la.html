<section class="div1 language" lang="la"><header><hgroup><h1>Paulinus Pellæus</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">575</span><span class="br"></span>emptorem mihi ignotum de gente Gothorum</span><span class="linebreak"></span>
<span class="line">excires, nostri quondam qui iuris agellum</span><span class="linebreak"></span>
<span class="line">mercari cupiens pretium transmitteret ultro,</span><span class="linebreak"></span>
<span class="line">haut equidem iustum, verumtamen accipienti</span><span class="linebreak"></span>
<span class="line">votivum, fateor, possem quo scilicet una</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>et veteres lapsi census fulcire ruinas</span><span class="linebreak"></span>
<span class="line">et vitare nova cari mihi damna pudoris.</span><span class="linebreak"></span>
<span class="line indent1">Quo me donatum praestanti munere gaudens</span><span class="linebreak"></span>
<span class="line">ecce novas, deus omnipotens, tibi debeo grates,</span><span class="linebreak"></span>
<span class="line">exuperent quae paene alias cumulentque priores,</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>quas contestatus tota haec mea pagina praesens</span><span class="linebreak"></span>
<span class="line">continet; et quamquam spatiis prolixior amplis</span><span class="linebreak"></span>
<span class="line">evagata diu claudi se iam prope poscat,</span><span class="linebreak"></span>
<span class="line">nostra tamen iugis devotio ponere finem</span><span class="linebreak"></span>
<span class="line">nescit ad explenda tibi debita munia, Christe,</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>hoc unum ipse bonum statuens, hoc esse tenendum</span><span class="linebreak"></span>
<span class="line">conscius, hoc toto cupiens adquirere corde,</span><span class="linebreak"></span>
<span class="line">omnibus usque locis et tempore iugiter omni</span><span class="linebreak"></span>
<span class="line">te praefando loqui, te [et<a class="footnoteLink" href="#note_LCL115_348_1" id="target_note_LCL115_348_1"><sup>1</sup></a>] meminisse silendo.</span><span class="linebreak"></span>
<span class="line">quo circa et totum tibi me, deus optime, debens</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>cunctaque quae mea sunt, opus hoc abs te, deus, orsus</span><span class="linebreak"></span>
<span class="line">nunc quoque concludens tibi desino teque precatus</span><span class="linebreak"></span>
<span class="line">saepius attente nunc multo inpensius oro,</span><span class="linebreak"></span>
<span class="line">ut—quia vita in hac, qua nunc ego dego, senili</span><span class="linebreak"></span>
<span class="line">ipsa morte magis plura [haut<a class="footnoteLink" href="#note_LCL115_350_1" id="target_note_LCL115_350_1"><sup>1</sup></a>] agnosco timenda,</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>nec mihi, quid potius cupiam, discernere promptum est—</span><span class="linebreak"></span>
<span class="line">quamcumque in partem tua iam sententia vergit,</span><span class="linebreak"></span>
<span class="line">da, precor, intrepidam contra omnia tristia mentem</span><span class="linebreak"></span>
<span class="line">constantemque tuae virtutis munere praesta,</span><span class="linebreak"></span>
<span class="line">ut, qui iam dudum placitis tibi vivo dicatus</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>legibus et sponsam conor captare salutem,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL115_348_1"><a class="footnoteCrossrefLink" href="#target_note_LCL115_348_1" title="Click to highlight in text"><sup class="lineRef">1</sup>Suppl. <span class="italic">Brandes.</span></a></li><script type="text/javascript">document.getElementById('note_LCL115_348_1').style.display = "none";</script></ul></section></notes></section>