<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line">quem prophetarum fideles paginae spoponderant,</span><span class="linebreak"></span>
<span class="line">emicat promissus olim: cuncta conlaudent eum.</span><span class="linebreak"></span>
<span class="line indent1">cantharis infusa lympha fit Falernum nobile,</span><span class="linebreak"></span>
<span class="line">nuntiat vinum minister esse promptum ex hydria,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>ipse rex sapore tinctis obstupescit poculis.</span><span class="linebreak"></span>
<span class="line indent1">“membra morbis ulcerosa, viscerum putredines</span><span class="linebreak"></span>
<span class="line">mando ut abluantur” inquit: fit ratum quod</span><span class="linebreak"></span>
<span class="line indent3">iusserat;</span><span class="linebreak"></span>
<span class="line indent1">turgidam cutem repurgant vulnerum piamina.</span><span class="linebreak"></span>
<span class="line indent1">tu perennibus tenebris iam sepulta lumina</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>inlinis limo salubri sacri et oris nectare:</span><span class="linebreak"></span>
<span class="line">mox apertis hac medella lux reducta est orbibus.</span><span class="linebreak"></span>
<span class="line indent1">increpas ventum furentem quod procellis tristibus</span><span class="linebreak"></span>
<span class="line">vertat aequor fundo ab imo, vexet et vagam ratem:</span><span class="linebreak"></span>
<span class="line">ille iussis obsecundat, mitis unda sternitur.</span><span class="linebreak"></span>
<span class="line indent1"><span class="br"></span><span class="lineNumber">40</span><span class="br"></span>extimum vestis sacratae furtim mulier attigit:</span><span class="linebreak"></span>
<span class="line">protinus salus secuta est, ora pallor deserit,</span><span class="linebreak"></span>
<span class="line">sistitur rivus cruore qui fluebat perpeti.</span><span class="linebreak"></span>
<span class="line indent1">exitu dulcis iuventae raptum ephebum viderat,</span><span class="linebreak"></span>
<span class="line">orba quem mater supremis funerabat fletibus;</span><span class="linebreak"></span>
<span class="line">“surge” dixit: ille surgit, matri et adstans</span><span class="linebreak"></span>
<span class="line indent3"><span class="br"></span><span class="lineNumber">45</span><span class="br"></span>redditur.</span><span class="linebreak"></span>
<span class="line indent1">sole iam quarto carentem, iam sepulcro abscon-</span><span class="linebreak"></span>
<span class="line indent3">ditum</span><span class="linebreak"></span>
<span class="line">Lazarum iubet vigere reddito spiramine:</span><span class="linebreak"></span>
<span class="line">foetidum iecur reductus rursus intrat halitus.</span><span class="linebreak"></span>
<span class="line indent1">ambulat per stagna ponti, summa calcat</span><span class="linebreak"></span><span class="line indent3">fluctuum:</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>mobilis liquor profundi pendulam praestat viam,</span><span class="linebreak"></span>
<span class="line">nec fatiscit unda sanctis pressa sub vestigiis.</span><span class="linebreak"></span>
<span class="line indent1">suetus antro bustuali sub catenis frendere,</span><span class="linebreak"></span>
<span class="line">mentis inpos, efferatis percitus furoribus</span><span class="linebreak"></span>
<span class="line">prosilit ruitque supplex, Christum adesse ut sen-</span><span class="linebreak"></span>
<span class="line indent3">serat.</span><span class="linebreak"></span>
</p>
</section><notes></notes></section>