<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent4">hortator ille primus et doctor novae</span><span class="linebreak"></span>
<span class="line indent3">fuit salutis. nam sacrato in flumine</span><span class="linebreak"></span>
<span class="line indent3">veterum piatas lavit errorum notas,</span><span class="linebreak"></span>
<span class="line indent3">sed tincta postquam membra defaecaverat,</span><span class="linebreak"></span>
<span class="line indent3"><span class="br"></span><span class="lineNumber">75</span><span class="br"></span>caelo refulgens influebat Spiritus.</span><span class="linebreak"></span>
<span class="line indent4">hoc ex lavacro labe dempta criminum</span><span class="linebreak"></span>
<span class="line indent3">ibant renati, non secus quam si rudis</span><span class="linebreak"></span>
<span class="line indent3">auri recocta vena pulchrum splendeat,</span><span class="linebreak"></span>
<span class="line indent3">micet metalli sive lux argentei</span><span class="linebreak"></span>
<span class="line indent3"><span class="br"></span><span class="lineNumber">80</span><span class="br"></span>sudum polito praenitens purgamine.</span><span class="linebreak"></span>
<span class="line indent4">referre prisci stemma nunc ieiunii</span><span class="linebreak"></span>
<span class="line indent3">libet fideli proditum volumine,</span><span class="linebreak"></span>
<span class="line indent3">ut diruendae civitatis incolis</span><span class="linebreak"></span>
<span class="line indent3">fulmen benigni mansuefactum Patris</span><span class="linebreak"></span>
<span class="line indent3"><span class="br"></span><span class="lineNumber">85</span><span class="br"></span>pie repressis ignibus pepercerit.</span><span class="linebreak"></span>
<span class="line indent4">gens insolenti praepotens iactantia</span><span class="linebreak"></span>
<span class="line indent3">pollebat olim, quam fluentem nequiter</span><span class="linebreak"></span>
<span class="line indent3">corrupta vulgo solverat lascivia,</span><span class="linebreak"></span>
<span class="line indent3">et inde bruto contumax fastidio</span><span class="linebreak"></span>
<span class="line indent3"><span class="br"></span><span class="lineNumber">90</span><span class="br"></span>cultum superni neglegebat numinis.</span><span class="linebreak"></span>
<span class="line indent4">offensa tandem iugis indulgentiae</span><span class="linebreak"></span>
<span class="line indent3">censura iustis excitatur motibus,</span><span class="linebreak"></span>
<span class="line indent3">dextram perarmat rompheali incendio,</span><span class="linebreak"></span>
<span class="line indent3">nimbos crepantes et fragosos turbines</span><span class="linebreak"></span>
<span class="line indent3"><span class="br"></span><span class="lineNumber">95</span><span class="br"></span>vibrans tonantum nube flammarum quatit.</span><span class="linebreak"></span>
<span class="line indent4">sed paenitendi dum datur diecula,</span><span class="linebreak"></span>
<span class="line indent3">si forte vellent inprobam libidinem</span><span class="linebreak"></span>
<span class="line indent3">veteresque nugas condomare ac frangere,</span><span class="linebreak"></span>
<span class="line indent3">suspendit ictum terror exorabilis,</span><span class="linebreak"></span>
<span class="line indent3"><span class="br"></span><span class="lineNumber">100</span><span class="br"></span>paulumque dicta substitit sententia.</span><span class="linebreak"></span>
<span class="line indent4">Ionam prophetam mitis ultor excitat,</span><span class="linebreak"></span>
<span class="line indent3">poenae inminentis iret ut praenuntius,</span><span class="linebreak"></span>
<span class="line indent3">sed nosset ille qui minacem iudicem</span><span class="linebreak"></span>
<span class="line indent3">servare malle quam ferire ac plectere,</span><span class="linebreak"></span>
</p>
</section><notes></notes></section>