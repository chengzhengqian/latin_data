<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent1">solve vocem, mens sonora, solve linguam</span><span class="linebreak"></span>
<span class="line indent3">mobilem,</span><span class="linebreak"></span>
<span class="line">dic tropaeum passionis, dic triumphalem crucem,</span><span class="linebreak"></span>
<span class="line">pange vexillum notatis quod refulget frontibus.</span><span class="linebreak"></span>
<span class="line indent1"><span class="br"></span><span class="lineNumber">85</span><span class="br"></span>o novum caede stupenda vulneris miraculum!</span><span class="linebreak"></span>
<span class="line">hinc cruoris fluxit unda, lympha parte ex altera;</span><span class="linebreak"></span>
<span class="line">lympha nempe dat lavacrum, tum corona ex san-</span><span class="linebreak"></span><span class="line indent3">guine est.</span><span class="linebreak"></span>
<span class="line indent1">vidit anguis inmolatam corporis sacri hostiam,</span><span class="linebreak"></span>
<span class="line">vidit, et fellis perusti mox venenum perdidit,</span><span class="linebreak"></span>
<span class="line">saucius dolore multo,colla fractus sibila.<a class="footnoteLink" href="#note_LCL387_82_1" id="target_note_LCL387_82_1"><sup>1</sup></a></span><span class="linebreak"></span>
<span class="line indent1">quid tibi, profane serpens, profuit rebus novis</span><span class="linebreak"></span>
<span class="line">plasma primum perculisse versipelli hortamine?<a class="footnoteLink" href="#note_LCL387_82_2" id="target_note_LCL387_82_2"><sup>2</sup></a></span><span class="linebreak"></span>
<span class="line">diluit culpam recepto forma mortalis Deo.</span><span class="linebreak"></span>
<span class="line indent1">ad brevem se mortis usum dux salutis dedidit,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>mortuos olim sepultos ut redire insuesceret,</span><span class="linebreak"></span>
<span class="line">dissolutis pristinorum vinculis peccaminum.</span><span class="linebreak"></span>
<span class="line indent1">tunc patres sanctique multi conditorem praevium</span><span class="linebreak"></span>
<span class="line">iam revertentem secuti tertio demum die</span><span class="linebreak"></span>
<span class="line">carnis indumenta sumunt, eque bustis prodeunt.</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>cerneres coire membra de favillis aridis,</span><span class="linebreak"></span>
<span class="line">frigidum venis resumptis pulverem tepescere,</span><span class="linebreak"></span>
<span class="line">ossa, nervos, et medullas glutino cutis tegi.</span><span class="linebreak"></span>
<span class="line indent1">post, ut occasum resolvit vitae et hominem</span><span class="linebreak"></span><span class="line indent3">reddidit,</span><span class="linebreak"></span>
<span class="line">arduum tribunal alti victor ascendit Patris,</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>inclytam caelo reportans passionis gloriam.</span><span class="linebreak"></span>
<span class="line indent1">macte iudex mortuorum, macte rex viventium,</span><span class="linebreak"></span>
<span class="line">dexter in parentis arce qui cluis virtutibus,</span><span class="linebreak"></span>
<span class="line">omnium venturus inde iustus ultor criminum.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL387_82_1"><a class="footnoteCrossrefLink" href="#target_note_LCL387_82_1" title="Click to highlight in text"><sup class="lineRef">1</sup><span class="italic">So the two oldest MSS. A and B; cf. Virgil, Geo. III</span>, 421,<span class="italic"> Aen. V,</span> 277. <span class="italic">Most of the others used by Bergman have</span> sibilat.</a></li><script type="text/javascript">document.getElementById('note_LCL387_82_1').style.display = "none";</script><li class="note" id="note_LCL387_82_2"><a class="footnoteCrossrefLink" href="#target_note_LCL387_82_2" title="Click to highlight in text"><sup class="lineRef">2</sup>astutia <span class="italic">A</span> (<span class="italic">Bergman</span>).</a></li><script type="text/javascript">document.getElementById('note_LCL387_82_2').style.display = "none";</script></ul></section></notes></section>