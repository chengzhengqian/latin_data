<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent1"><span class="br"></span><span class="lineNumber">55</span><span class="br"></span>pulsa pestis lubricorum milleformis daemonum</span><span class="linebreak"></span>
<span class="line">corripit gregis suilli sordida spurcamina,</span><span class="linebreak"></span>
<span class="line">seque nigris mergit undis et pecus lymphaticum.</span><span class="linebreak"></span>
<span class="line indent1">ferte qualis ter quaternis ferculorum fragmina;</span><span class="linebreak"></span>
<span class="line">adfatim referta iam sunt adcubantum milia</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>quinque panibus peresis et gemellis piscibus.</span><span class="linebreak"></span>
<span class="line indent1">tu cibus panisque noster, tu perennis suavitas;</span><span class="linebreak"></span>
<span class="line">nescit esurire in aevum qui tuam sumit dapem,</span><span class="linebreak"></span>
<span class="line">nec lacunam ventris inplet, sed fovet vitalia.</span><span class="linebreak"></span>
<span class="line indent1">clausus aurium meatus et sonorum nescius</span><span class="linebreak"></span>
<span class="line">purgat ad praecepta Christi crassa quaeque</span><span class="linebreak"></span>
<span class="line indent3"><span class="br"></span><span class="lineNumber">65</span><span class="br"></span>obstacula,</span><span class="linebreak"></span>
<span class="line">vocibus capax fruendis ac susurris pervius.</span><span class="linebreak"></span>
<span class="line indent1">omnis aegritudo cedit, languor omnis pellitur,</span><span class="linebreak"></span>
<span class="line">lingua fatur, quam veterna vinxerant silentia,</span><span class="linebreak"></span>
<span class="line">gestat et suum per urbem laetus aeger lectulum.</span><span class="linebreak"></span>
<span class="line indent1"><span class="br"></span><span class="lineNumber">70</span><span class="br"></span>quin et ipsum, ne salutis inferi expertes forent,</span><span class="linebreak"></span>
<span class="line">Tartarum benignus intrat; fracta cedit ianua,</span><span class="linebreak"></span>
<span class="line">vectibus cadit revulsis cardo dissolubilis.<a class="footnoteLink" href="#note_LCL387_80_1" id="target_note_LCL387_80_1"><sup>1</sup></a></span><span class="linebreak"></span>
<span class="line indent1">illa prompta ad inruentes, ad revertentes tenax,</span><span class="linebreak"></span>
<span class="line">obice extrorsum recluso<a class="footnoteLink" href="#note_LCL387_81_2" id="target_note_LCL387_81_2"><sup>2</sup></a> porta reddit mortuos,</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>lege versa, et limen atrum iam recalcandum patet.</span><span class="linebreak"></span>
<span class="line indent1">sed Deus dum luce fulva mortis antra inluminat,</span><span class="linebreak"></span>
<span class="line">dum stupentibus tenebris candidum praestat diem,</span><span class="linebreak"></span>
<span class="line">tristia squalentis aethrae palluerunt sidera.</span><span class="linebreak"></span>
<span class="line indent1">sol refugit et lugubri sordidus ferrugine</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>igneum reliquit axem seque maerens abdidit;</span><span class="linebreak"></span>
<span class="line">fertur horruisse mundus noctis aeternae chaos.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL387_80_1"><a class="footnoteCrossrefLink" href="#target_note_LCL387_80_1" title="Click to highlight in text"><sup class="lineRef">1</sup>indissolubilis <span class="italic">in some MSS.</span></a></li><script type="text/javascript">document.getElementById('note_LCL387_80_1').style.display = "none";</script></ul></section></notes></section>