<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">adesto castis, Christe, parsimoniis,</span><span class="linebreak"></span>
<span class="line indent3">festumque nostrum rex serenus aspice,</span><span class="linebreak"></span>
<span class="line indent3"><span class="br"></span><span class="lineNumber">5</span><span class="br"></span>ieiuniorum dum litamus victimam.</span><span class="linebreak"></span>
<span class="line indent4">nil hoc profecto purius mysterio,</span><span class="linebreak"></span>
<span class="line indent3">quo fibra cordis expiatur vividi,</span><span class="linebreak"></span>
<span class="line indent3">intemperata quo domantur viscera,</span><span class="linebreak"></span>
<span class="line indent3">arvina putrem ne resudans crapulam</span><span class="linebreak"></span>
<span class="line indent3"><span class="br"></span><span class="lineNumber">10</span><span class="br"></span>obstrangulatae mentis ingenium premat.</span><span class="linebreak"></span>
<span class="line indent4">hinc subiugatur luxus et turpis gula,</span><span class="linebreak"></span>
<span class="line indent3">vini atque somni degener socordia,</span><span class="linebreak"></span>
<span class="line indent3">libido sordens, inverecundus lepos,</span><span class="linebreak"></span>
<span class="line indent3">variaeque pestes languidorum sensuum</span><span class="linebreak"></span>
<span class="line indent3"><span class="br"></span><span class="lineNumber">15</span><span class="br"></span>parcam subactae disciplinam sentiunt.</span><span class="linebreak"></span>
<span class="line indent4">nam si licenter diffluens potu et cibo</span><span class="linebreak"></span>
<span class="line indent3">ieiuna rite membra non coerceas,</span><span class="linebreak"></span>
<span class="line indent3">sequitur frequenti marcida oblectamine</span><span class="linebreak"></span>
<span class="line indent3">scintilla mentis ut tepescat nobilis,</span><span class="linebreak"></span>
<span class="line indent3"><span class="br"></span><span class="lineNumber">20</span><span class="br"></span>animusque pigris stertat in praecordiis.</span><span class="linebreak"></span>
<span class="line indent4">frenentur ergo corporum cupidines,</span><span class="linebreak"></span>
<span class="line indent3">detersa et intus emicet prudentia;</span><span class="linebreak"></span>
<span class="line indent3">sic excitato perspicax acumine</span><span class="linebreak"></span>
<span class="line indent3">liberque flatu laxiore spiritus</span><span class="linebreak"></span>
<span class="line indent3"><span class="br"></span><span class="lineNumber">25</span><span class="br"></span>rerum parentem rectius precabitur.</span><span class="linebreak"></span>
<span class="line indent4">Elia tali crevit observantia,</span><span class="linebreak"></span>
<span class="line indent3">vetus sacerdos, ruris hospes aridi,</span><span class="linebreak"></span>
<span class="line indent3">fragore ab omni quem remotum et segregem</span><span class="linebreak"></span>
<span class="line indent3">sprevisse tradunt criminum frequentiam,</span><span class="linebreak"></span>
<span class="line indent3"><span class="br"></span><span class="lineNumber">30</span><span class="br"></span>casto fruentem Syrtium silentio.</span><span class="linebreak"></span>
<span class="line indent4">sed mox in auras igneis iugalibus</span><span class="linebreak"></span>
<span class="line indent3">curruque raptus evolavit praepete,</span><span class="linebreak"></span>
<span class="line indent3">ne de propinquo sordium contagio</span><span class="linebreak"></span>
<span class="line indent3">dirus quietum mundus afflaret virum</span><span class="linebreak"></span>
<span class="line indent3"><span class="br"></span><span class="lineNumber">35</span><span class="br"></span>olim probatis inclytum ieiuniis.</span><span class="linebreak"></span>
<span class="line indent4">non ante caeli principem septemplicis</span><span class="linebreak"></span>
</p>
</section><notes></notes></section>