<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">suspensum rapit et vehit per auras.</span><span class="linebreak"></span>
<span class="line indent4">tum raptus simul ipse prandiumque</span><span class="linebreak"></span>
<span class="line indent6"><span class="br"></span><span class="lineNumber">65</span><span class="br"></span>sensim labitur in lacum leonum,</span><span class="linebreak"></span>
<span class="line indent3">et quas tunc epulas gerebat offert.</span><span class="linebreak"></span>
<span class="line indent4">“sumas laetus” ait “libensque carpas,</span><span class="linebreak"></span>
<span class="line indent3">quae summus Pater angelusque Christi</span><span class="linebreak"></span>
<span class="line indent3">mittunt liba tibi sub hoc periclo.”</span><span class="linebreak"></span>
<span class="line indent6"><span class="br"></span><span class="lineNumber">70</span><span class="br"></span>his sumptis Danielus excitavit</span><span class="linebreak"></span>
<span class="line indent3">in caelum faciem, ciboque fortis</span><span class="linebreak"></span>
<span class="line indent3">“amen” reddidit, “alleluia” dixit.</span><span class="linebreak"></span>
<span class="line indent4">sic nos muneribus tuis refecti,</span><span class="linebreak"></span>
<span class="line indent3">largitor Deus omnium bonorum,</span><span class="linebreak"></span>
<span class="line indent6"><span class="br"></span><span class="lineNumber">75</span><span class="br"></span>grates reddimus et sacramus hymnos.</span><span class="linebreak"></span>
<span class="line indent4">tu nos tristifico velut tyranno</span><span class="linebreak"></span>
<span class="line indent3">mundi scilicet inpotentis actu</span><span class="linebreak"></span>
<span class="line indent3">conclusos regis et feram repellis,</span><span class="linebreak"></span>
<span class="line indent4">quae circumfremit ac vorare temptat,</span><span class="linebreak"></span>
<span class="line indent6"><span class="br"></span><span class="lineNumber">80</span><span class="br"></span>insanos acuens furore dentes,</span><span class="linebreak"></span>
<span class="line indent3">cur te, summe Deus, precemur unum.</span><span class="linebreak"></span>
<span class="line indent4">vexamur, premimur, malis rotamur;</span><span class="linebreak"></span>
<span class="line indent3">oderunt, lacerant, trahunt, lacessunt;</span><span class="linebreak"></span>
<span class="line indent3">iuncta est suppliciis fides iniquis.</span><span class="linebreak"></span>
<span class="line indent6"><span class="br"></span><span class="lineNumber">85</span><span class="br"></span>nec defit tamen anxiis medella;</span><span class="linebreak"></span>
<span class="line indent3">nam languente truci leonis ira</span><span class="linebreak"></span>
<span class="line indent3">inlapsae superingeruntur escae.</span><span class="linebreak"></span>
<span class="line indent4">quas si quis sitienter hauriendo,</span><span class="linebreak"></span>
<span class="line indent3">non gustu tenui sed ore pleno,</span><span class="linebreak"></span>
<span class="line indent6"><span class="br"></span><span class="lineNumber">90</span><span class="br"></span>internis velit inplicare venis,</span><span class="linebreak"></span>
<span class="line indent4">hic sancto satiatus ex propheta</span><span class="linebreak"></span>
<span class="line indent3">iustorum capiet cibos virorum,</span><span class="linebreak"></span>
<span class="line indent3">qui fructum Domino metunt perenni.</span><span class="linebreak"></span>
<span class="line indent4">nil est dulcius ac magis saporum,</span><span class="linebreak"></span>
<span class="line indent6"><span class="br"></span><span class="lineNumber">95</span><span class="br"></span>nil quod plus hominem iuvare possit,</span><span class="linebreak"></span>
<span class="line indent3">quam vatis pia praecinentis orsa.</span><span class="linebreak"></span>
</p>
</section><notes></notes></section>