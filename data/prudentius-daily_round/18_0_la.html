<section class="div1 language" lang="la"><header><hgroup><h1>Prudentius</h1></hgroup></header><section class="div2">
<p class="lineGroup">
<span class="line indent3">imbrem de madido flere cacumine.</span><span class="linebreak"></span>
<span class="line indent7"><span class="br"></span><span class="lineNumber">25</span><span class="br"></span>splendent ergo tuis muneribus, Pater,</span><span class="linebreak"></span>
<span class="line indent3">flammis nobilibus<a class="footnoteLink" href="#note_LCL387_40_1" id="target_note_LCL387_40_1"><sup>1</sup></a> scilicet atria,</span><span class="linebreak"></span>
<span class="line indent3">absentemque diem lux agit aemula,</span><span class="linebreak"></span>
<span class="line indent3">quam nox cum lacero victa fugit peplo.</span><span class="linebreak"></span>
<span class="line indent4">sed quis non rapidi luminis arduam</span><span class="linebreak"></span>
<span class="line indent6"><span class="br"></span><span class="lineNumber">30</span><span class="br"></span>manantemque Deo cernat originem?</span><span class="linebreak"></span>
<span class="line indent3">Moses nempe Deum spinifero in rubo</span><span class="linebreak"></span>
<span class="line indent3">vidit conspicuo lumine flammeum.</span><span class="linebreak"></span>
<span class="line indent4">felix qui meruit sentibus in sacris</span><span class="linebreak"></span>
<span class="line indent3">caelestis solii visere principem,</span><span class="linebreak"></span>
<span class="line indent6"><span class="br"></span><span class="lineNumber">35</span><span class="br"></span>iussus nexa pedum vincula solvere</span><span class="linebreak"></span>
<span class="line indent3">ne sanctum involucris pollueret locum.</span><span class="linebreak"></span>
<span class="line indent4">hunc ignem populus sanguinis inclyti,</span><span class="linebreak"></span>
<span class="line indent3">maiorum meritis tutus et inpotens,</span><span class="linebreak"></span>
<span class="line indent3">suetus sub dominis vivere barbaris,</span><span class="linebreak"></span>
<span class="line indent6"><span class="br"></span><span class="lineNumber">40</span><span class="br"></span>iam liber sequitur longa per avia.</span><span class="linebreak"></span>
<span class="line indent4">qua gressum tulerant castraque caerulae</span><span class="linebreak"></span>
<span class="line indent3">noctis per medium concita moverant,</span><span class="linebreak"></span>
<span class="line indent3">plebem pervigilem fulgure praevio</span><span class="linebreak"></span>
<span class="line indent3">ducebat radius sole micantior.</span><span class="linebreak"></span>
<span class="line indent6"><span class="br"></span><span class="lineNumber">45</span><span class="br"></span>sed rex Niliaci litoris invido</span><span class="linebreak"></span>
<span class="line indent3">fervens felle iubet praevalidam manum</span><span class="linebreak"></span>
<span class="line indent3">in bellum rapidis ire cohortibus,</span><span class="linebreak"></span>
<span class="line indent3">ferratasque acies clangere classicum.</span><span class="linebreak"></span>
<span class="line indent4">sumunt arma viri seque minacibus</span><span class="linebreak"></span>
<span class="line indent6"><span class="br"></span><span class="lineNumber">50</span><span class="br"></span>accingunt gladiis, triste canit tuba.</span><span class="linebreak"></span>
<span class="line indent3">hic fidit iaculis, ille volantia</span><span class="linebreak"></span>
<span class="line indent3">praefigit calamis spicula Gnosiis.</span><span class="linebreak"></span>
<span class="line indent4">densetur cuneis turba pedestribus,</span><span class="linebreak"></span>
<span class="line indent3">currus pars et equos et volucres rotas</span><span class="linebreak"></span>
<span class="line indent6"><span class="br"></span><span class="lineNumber">55</span><span class="br"></span>conscendunt celeres, signaque bellica</span><span class="linebreak"></span>
<span class="line indent3">praetendunt tumidis clara draconibus.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL387_40_1"><a class="footnoteCrossrefLink" href="#target_note_LCL387_40_1" title="Click to highlight in text"><sup class="lineRef">1</sup>mobilibus <span class="italic">in some MSS</span>.</a></li><script type="text/javascript">document.getElementById('note_LCL387_40_1').style.display = "none";</script></ul></section></notes></section>