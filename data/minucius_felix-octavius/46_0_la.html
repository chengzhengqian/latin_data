<section class="div1 language" lang="la"><header><hgroup><h1>Minucius Felix</h1></hgroup></header><section class="div2"><p class="noindent">

sua sunt. Ista enim impudicitiae eorum forsitan sacra sint, apud quos sexus omnis membris omnibus prostat, apud quos tota inpudicitia vocatur urbanitas, qui scortorum licentiae invident, qui medios viros lambunt, libidinoso ore inguinibus inhaerescunt, homines malae linguae etiam si tacerent, quos prius <span class="br"></span><span class="lineNumber">11</span><span class="br"></span>taedescit impudicitiae suae quam pudescit. Pro nefas! id in se mali facinoris admittunt, quod nec aetas potest pati mollior nec cogi servitus durior.</p>
</section>
<section class="div2">
<span class="br"></span><span class="lineNumber">1</span><span class="br"></span><p>XXIX. “Haec et huiusmodi propudia nobis non licet nec audire, etiam pluribus turpe defendere est: ea enim de castis fingitis et pudicis, quae fieri non crederemus, nisi de vobis probaretis.</p>
<span class="br"></span><span class="lineNumber">2</span><span class="br"></span><p>“Nam quod religioni nostrae hominem noxium et crucem eius adscribitis, longe de vicinia veritatis erratis, qui putatis deum credi aut meruisse noxium <span class="br"></span><span class="lineNumber">3</span><span class="br"></span>aut potuisse terrenum. Ne ille miserabilis, cuius in homine mortali spes omnis innititur: totum enim <span class="br"></span><span class="lineNumber">4</span><span class="br"></span>eius auxilium cum extincto homine finitur! Aegyptii sane hominem sibi quem colant eligunt: ilium unum propitiant, ilium de omnibus consulunt, illi victimas caedunt. At ille, qui ceteris deus, sibi certe homo est, velit nolit: nec enim conscientiam suam decipit, <span class="br"></span><span class="lineNumber">5</span><span class="br"></span>si fallit alienam. Etiam principibus et regibus, non ut magnis et electis viris, sicut fas est, sed ut deis turpiter adulatio falsa blanditur, cum et praeclaro viro honor verius et optimo amor dulcius praebeatur. Sic eorum numen vocant, ad imagines supplicant, Genium, id est daemonem, implorant, et est eis tutius per Iouis Genium peierare quam regis.</p>
</section><notes></notes></section>