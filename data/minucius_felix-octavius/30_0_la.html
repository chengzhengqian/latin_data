<section class="div1 language" lang="la"><header><hgroup><h1>Minucius Felix</h1></hgroup></header><section class="div2"><p class="noindent">
fabulas, de hominibus aves et feras et de hominibus arbores atque flores? Quae si essent facta, fierent: <span class="br"></span><span class="lineNumber">5</span><span class="br"></span>quia fieri non possunt, ideo nec facta sunt. Similiter <span class="italic">erraverunt</span> erga deos quoque maiores nostri: inprovidi, creduli rudi simplicitate crediderunt. Dum reges suos colunt religiose, dum defunctos eos desiderant in imaginibus videre, dum gestiunt eorum memorias in statuis detinere, sacra facta sunt quae <span class="br"></span><span class="lineNumber">6</span><span class="br"></span>fuerant adsumpta solacia. Denique et antequam commerciis orbis pateret et antequam gentes ritus suos moresque miscerent, unaquaeque natio conditorem suum aut ducem inclytum aut reginam pudicam sexu suo fortiorem aut alicuius muneris vel artis repertorem venerabatur ut civem bonae memoriae: sic et defunctis praemium et futuris dabatur exemplum.</p>
</section>
<section class="div2">
<span class="br"></span><span class="lineNumber">1</span><span class="br"></span><p>XXI. “Lege historicorum scripta vel scripta sapientium: eadem mecum recognosces.</p>
<p>“Ob merita virtutis aut muneris deos habitos Euhemerus exsequitur, et eorum natales, patrias, sepulcra dinumerat et per provincias monstrat, Dictaei Iovis et Apollinis Delphici et Phariae Isidis et Cereris Eleusiniae. <span class="br"></span><span class="lineNumber">2</span><span class="br"></span>Prodicus adsumptos in deos loquitur, qui errando inventis novis frugibus utilitati hominum profuerunt. In eandem sententiam et Persaeus philosophatur et adnectit inventas fruges et frugum ipsarum repertores isdem nominibus, ut comicus sermo est ‘Venerem <span class="br"></span><span class="lineNumber">3</span><span class="br"></span>sine Libero et Cerere frigere.’Alexander ille Magnus Macedo insigni volumine ad matrem suam
<span class="br"></span><span class="lineNumber"></span><span class="br"></span>
</p></section><notes></notes></section>