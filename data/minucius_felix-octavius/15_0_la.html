<section class="div1 language" lang="la"><header><hgroup><h1>Minucius Felix</h1></hgroup></header><section class="div2"><p class="noindent">
cineres et favillas et nescio qua fiducia mendaciis suis invicem credunt: putes eos iam revixisse. <span class="br"></span><span class="lineNumber">3</span><span class="br"></span>Anceps malum et gemina dementia, caelo et astris, quae sic relinquimus, ut invenimus, interitum denuntiare, sibi mortuis extinctis, qui sicut nascimur et <span class="br"></span><span class="lineNumber">4</span><span class="br"></span>interimus, aeternitatem repromittere! Inde videlicet et execrantur rogos et damnant ignium sepulturas, quasi non omne corpus, etsi flammis subtrahatur, annis tamen et aetatibus in terram resolvatur, nec intersit, utrum ferae diripiant an maria consumant an humus contegat an flamma subducat, cum cadaveribus omnis sepultura, si sentiunt, poena sit, si non sentiunt, ipsa conficiendi celeritate medicina. <span class="br"></span><span class="lineNumber">5</span><span class="br"></span>Hoc errore decepti beatam sibi, ut bonis, et perpetem vitam mortui pollicentur, ceteris, ut iniustis, poenam sempiternam. Multa ad haec subpetunt, ni festinet oratio. Iniustos ipsos magis nec laboro; iam docui: quamquam, etsi iustos darem, culpam tamen vel innocentiam <span class="italic">novi</span> fato tribui sententiis plurimorum. <span class="br"></span><span class="lineNumber">6</span><span class="br"></span>Et haec vestra consensio est; nam quicquid agimus, ut alii fato ita vos deo dicitis: sic sectae vestrae non spontaneos cupere, sed electos. Igitur iniquum iudicem fingitis qui sortem in hominibus puniat, non voluntatem.</p>
<span class="br"></span><span class="lineNumber">7</span><span class="br"></span><p>â€œVellem tamen sciscitari, utrumne cum corporibus <span class="italic">an absque corporibus</span>, et corporibus quibus, ipsisne an innovatis resurgatur. Sine corpore? hoc, quod
</p></section><notes></notes></section>