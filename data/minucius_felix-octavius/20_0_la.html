<section class="div1 language" lang="la"><header><hgroup><h1>Minucius Felix</h1></hgroup></header><section class="div2"><p class="noindent">
intergressu gravissimae disputationis infringere, cum Octavius integra et inlibata habeat singula, si potest, refutare.”</p>
<span class="br"></span><span class="lineNumber">2</span><span class="br"></span><p>“Id quod criminaris” inquam “in commune, nisi fallor, conpendium protuli, ut examine scrupuloso nostram sententiam non eloquentiae tumore, sed rerum ipsarum soliditate libremus. Nec avocanda, quod quereris, diutius intentio, cum toto silentio liceat responsionem Ianuari nostri iam gestientis audire.”</p>
</section>
<section class="div2">
<span class="br"></span><span class="lineNumber">1</span><span class="br"></span><p>XVI. Et Octavius: “Dicam equidem, ut. potero, pro viribus, et adnitendum tibi mecum est, ut conviciorum amarissimam labem verborum veracium flumine diluamus.</p>
<p>“Nec dissimulabo principio ita Natalis mei errantem, vagam, lubricam nutasse sententiam, ut sit nobis ambigendum, utrum tua eruditio<a class="footnoteLink" href="#note_LCL250_352_1" id="target_note_LCL250_352_1"><sup>1</sup></a> turbata sit, <span class="br"></span><span class="lineNumber">2</span><span class="br"></span>an vacillaverit per errorem. Nam interim deos credere, interim se deliberare variavit, ut propositionis incerto incertior responsionis nostrae intentio fundaretur. Sed in Natali meo versutiam nolo, non credo: procul est ab eius simplicitate subtilis urbanitas. <span class="br"></span><span class="lineNumber">3</span><span class="br"></span>Quid igitur? Ut qui rectam viam nescit, ubi, ut fit, in plures una diffinditur, quia viam nescit, haeret anxius nec singulas audet eligere nec universas probare: sic, cui non est veri stabile iudicium, prout infida suspicio spargitur, ita eius dubia opinio dissipatur. <span class="br"></span><span class="lineNumber">4</span><span class="br"></span>Nullum itaque miraculum est, si Caecilius identidem in contrariis ac repugnantibus iactetur,

</p></section><notes><section class="footnotes"><ul><li class="note" id="note_LCL250_352_1"><a class="footnoteCrossrefLink" href="#target_note_LCL250_352_1" title="Click to highlight in text"><sup class="lineRef">1</sup><span class="italic">Waltzing accepts Haupt’s</span> vafritia; <span class="italic">but it is too ingenious, and too far removed from the codex.</span></a></li><script type="text/javascript">document.getElementById('note_LCL250_352_1').style.display = "none";</script></ul></section></notes></section>