<section class="div1 language" lang="la"><header><hgroup><h1>Minucius Felix</h1></hgroup></header><section class="div2"><p class="noindent">
favebamus ei, quasi eierato nomine iam omnia facta <span class="br"></span><span class="lineNumber">5</span><span class="br"></span>sua illa negatione purgaret. Adgnoscitisne eadem nos sensisse et egisse, quae sentitis et geritis? cum, si ratio, non instigatio daemonis iudicaret, essent urguendi magis, non ut diffiterentur se Christianos, sed ut de incestis stupris, de inpiatis sacris, de infantibus <span class="br"></span><span class="lineNumber">6</span><span class="br"></span>immolatis faterentur. His enim et huiusmodi fabulis idem daemones ad execrationis horrorem imperitorum aures adversus nos referserunt. Nec tamen mirum, cum omnium fama, quae semper insparsis mendaciis alitur, ostensa veritate consumitur, sit et negotium daemonum; ab ipsis enim rumor falsus et seritur et fovetur.</p>
<span class="br"></span><span class="lineNumber">7</span><span class="br"></span><p>“Inde est quod audire te dicis, caput asini rem nobis esse divinam. Quis tam stultus, ut hoc colat? Quis stultior, ut hoc coli credat? Nisi quod vos et totos asinos in stabulis cum vestra vel sua Epona consecratis et eosdem asinos cum Iside religiose decoratis, item boum capita et capita vervecum et immolatis et colitis, de capro etiam et homine mixtos <span class="br"></span><span class="lineNumber">8</span><span class="br"></span>deos et leonum et canum vultu deos dedicatis. Nonne et Apin bovem cum Aegyptiis adoratis et pascitis? Nec eorum sacra damnatis instituta serpentibus, crocodillis, beluis ceteris et avibus et piscibus, quorum aliquem deum si quis occiderit, etiam capite <span class="br"></span><span class="lineNumber">9</span><span class="br"></span>punitur. Idem Aegyptii cum plerisque vobis non magis Isidem quam ceparum acrimonias metuunt, nec Serapidem magis quam strepitus per pudenda corporis expressos contremescunt.</p>
<span class="br"></span><span class="lineNumber"></span><span class="br"></span>
<span class="br"></span><span class="lineNumber">10</span><span class="br"></span><p>“Etiam ille, qui de adoratis sacerdotis virilibus adversum nos fabulatur, temptat in nos conferre quae

</p></section><notes></notes></section>