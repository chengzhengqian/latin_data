<section class="div1 language" lang="la"><header><hgroup><h1>Minucius Felix</h1></hgroup></header><section class="div2">
<p>sentio: magnitudinem dei qui se putat nosse, minuit; qui non vult minuere, non novit.</p>
<span class="br"></span><span class="lineNumber">10</span><span class="br"></span><p>“Nec nomen deo quaeras: deus nomen est. Illic vocabulis opus est, cum per singulos propriis appellationum insignibus multitudo dirimenda est: deo, qui solus est, dei vocabulum totum est. Quem si patrem dixero, carnalem opineris; si regem, terrenum suspiceris; si dominum, intelleges utique mortalem. Aufer additamenta nominum et perspicies eius claritatem.</p>
<span class="br"></span><span class="lineNumber">11</span><span class="br"></span><p>“Quid quod omnium de isto habeo consensum? Audio vulgus: cum ad caelum manus tendunt, nihil aliud quam ‘deum’ dicunt et‘ deus magnus est’ et ‘deus verus est’ et ‘si deus dederit.’ Vulgi iste naturalis sermo est an Christiani confitentis oratio? Et qui Iovem principem volunt, falluntur in nomine, sed de una potestate consentiunt.</p>
</section>
<section class="div2">
<span class="br"></span><span class="lineNumber">1</span><span class="br"></span><p>XIX. “Audio poetas quoque unum patrem divum atque hominum praedicantes, et talem esse mortalium mentem qualem parens omnium diem duxerit. <span class="br"></span><span class="lineNumber">2</span><span class="br"></span>Quid? Mantuanus Maro nonne apertius, proximius, verius ‘principio’ ait ‘caelum ac terras’ et cetera mundi membra ‘spiritus intus alit et infusa mens agitat, inde hominum pecudumque genus’ et quicquid aliud animalium? Idem alio loco mentem istam et spiritum deum nominat. Haec enim verba sunt:</p>
<span class="br"></span><span class="lineNumber"></span><span class="br"></span>
</section><notes></notes></section>