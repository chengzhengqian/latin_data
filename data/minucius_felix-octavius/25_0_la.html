<section class="div1 language" lang="la"><header><hgroup><h1>Minucius Felix</h1></hgroup></header><section class="div2"><p class="noindent">
imperia terrena, quibus exempla utique de caelo. <span class="br"></span><span class="lineNumber">6</span><span class="br"></span>Quando umquam regni societas aut cum fide coepit aut sine cruore discessit? Omitto Persas de equorum hinnitu augurantes principatum, et Thebanorum par, mortuam fabulam, transeo. Ob pastorum et casae regnum de geminis memoria notissima est. Generi et soceri bella toto orbe diffusa sunt, et tam magni imperii duos fortuna non cepit.</p>
<span class="br"></span><span class="lineNumber">7</span><span class="br"></span><p>“Vide cetera: rex unus apibus, dux unus in gregibus, in armentis rector unus. Tu in caelo summam potestatem dividi credas et scindi veri illius ac divini imperii totam maiestatem, cum palam sit parentem omnium deum nec principium habere nec terminum, qui nativitatem omnibus praestet, sibi perpetuitatem, qui ante mundum fuerit sibi ipse pro mundo: qui universa, quaecumque sunt, verbo iubet, ratione dispensat, virtute consummat.</p>
<span class="br"></span><span class="lineNumber">8</span><span class="br"></span><p>“Hic non videri potest: visu clarior est; nec conprehendi: <span class="italic">tactu purior est;</span> nec aestimari: sensibus maior est, infinitus, inmensus et soli sibi tantus, quantus est, notus. Nobis vero ad intellectum pectus angustum est, et ideo sic eum digne aestimamus, <span class="br"></span><span class="lineNumber">9</span><span class="br"></span>dum inaestimabilem dicimus. Eloquar quemad­modum</p>
<span class="br"></span><span class="lineNumber"></span><span class="br"></span>
</section><notes></notes></section>