<section class="div1 language" lang="la"><header><hgroup><h1>Minucius Felix</h1></hgroup></header><section class="div2">
<blockquote><p>
<span class="line indent10">deum namque ire per omnes</span><span class="linebreak"></span>
<span class="line">terrasque tractusque maris caelumque profundum,</span><span class="linebreak"></span>
<span class="line">unde hominum genus et pecudes, unde imber et ignes.</span><span class="linebreak"></span>
</p></blockquote>
<p>“Quid aliud et a nobis deus quam mens et ratio et spiritus praedicatur?</p>
<span class="br"></span><span class="lineNumber">3</span><span class="br"></span><p>“Recenseamus, si placet, disciplinam philosophorum: deprehendes eos, etsi sermonibus variis, ipsis tamen rebus in hanc unam coire et conspirare sententiam. <span class="br"></span><span class="lineNumber">4</span><span class="br"></span>Omitto illos rudes et veteres, qui de suis dictis sapientes esse meruerunt. Sit Thales Milesius omnium primus, qui primus omnium de caelestibus disputavit. Is autem Milesius Thales rerum initium aquam dixit, deum autem eam mentem quae ex aqua cuncta formaverit. Esto altior et sublimior aquae et spiritus ratio, quam ut ab homine potuerit inveniri, a deo traditum: vides philosophi principalis <span class="br"></span><span class="lineNumber">5</span><span class="br"></span>nobiscum penitus opinionem consonare. Anaximenes deinceps et post Apolloniates Diogenes aëra deum statuunt infinitum et inmensum: horum quoque <span class="br"></span><span class="lineNumber">6</span><span class="br"></span>similis de divinitate consensio est. Anaxagorae vero discriptio et motus infinitae mentis deus dicitur, et Pythagorae deus est animus per universam rerum naturam commeans et intentus, ex quo etiam animalium <span class="br"></span><span class="lineNumber">7</span><span class="br"></span>omnium vita carpatur. Xenophanen notum est omne infinitum cum mente deum tradere, et Antisthenen populares deos multos, sed naturalem unum praecipuum, Speusippum vim animalem, qua <span class="br"></span><span class="lineNumber">8</span><span class="br"></span>omnia regantur, deum nosse. Quid? Democritus, quamvis atomorum primus inventor, nonne plerumque naturam quae imagines fundat et intellegentiam
<span class="br"></span><span class="lineNumber"></span><span class="br"></span>
</p></section><notes></notes></section>