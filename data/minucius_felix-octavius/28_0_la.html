<section class="div1 language" lang="la"><header><hgroup><h1>Minucius Felix</h1></hgroup></header><section class="div2"><p class="noindent">

deum loquitur? Straton quoque et ipse naturam Etiam Epicurus ille, qui deos aut otiosos fingit aut <span class="br"></span><span class="lineNumber">9</span><span class="br"></span>nullos, naturam superponit. Aristoteles variat et adsignat tamen unam potestatem: nam interim mentem, mundum interim deum dicit, interim mundo deum praeficit. Theophrastus etiam variat, alias mundo, alias menti divinae tribuens principatum. Heraclides Ponticus quoque mundo divinam mentem <span class="br"></span><span class="lineNumber">10</span><span class="br"></span>quamvis varie adscribit. Zenon et Chrysippus et Cleanthes sunt et ipsi multiformes, sed ad unitatem providentiae omnes revolvuntur. Cleanthes enim mentem modo <span class="italic">naturae atque</span><a class="footnoteLink" href="#note_LCL250_368_1" id="target_note_LCL250_368_1"><sup>1</sup></a> animum, modo aethera, plerumque rationem deum disserit. Zenon, eiusdem magister, naturalem legem atque divinam et aethera interim interdumque rationem vult omnium esse principium; idem interpretando Iunonem aÃ«ra, Iovem caelum, Neptunum mare, ignem esse Vulcanum et ceteros similiter vulgi deos elementa esse monstrando publicum arguit graviter et revincit errorem. <span class="br"></span><span class="lineNumber">11</span><span class="br"></span>Eadem fere Chrysippus: vim divinam rationalem, naturam et mundum, interim et fatalem necessitatem deum credit Zenonemque interpretatione physiologica in Hesiodi, Homeri Orpheique carminibus imitatur. <span class="br"></span><span class="lineNumber">12</span><span class="br"></span>Babylonio etiam Diogeni disciplina est exponendi et disserendi Iovis partum et ortum Minervae et hoc genus cetera rerum vocabula esse, non deorum. <span class="br"></span><span class="lineNumber">13</span><span class="br"></span>Nam Socraticus Xenophon formam dei veri negat videri posse et ideo quaeri non oportere, Ariston Stoicus conprehendi omnino non posse: uterque maiestatem dei intellegendi desperatione senserunt.</p>
</section><notes><section class="footnotes"><ul><li class="note" id="note_LCL250_368_1"><a class="footnoteCrossrefLink" href="#target_note_LCL250_368_1" title="Click to highlight in text"><sup class="lineRef">1</sup><span class="italic">The inserted words are restored from Cicero</span>, De Nat. Deor. <span class="italic">i.</span> 37.</a></li><script type="text/javascript">document.getElementById('note_LCL250_368_1').style.display = "none";</script></ul></section></notes></section>