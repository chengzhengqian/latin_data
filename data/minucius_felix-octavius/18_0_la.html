<section class="div1 language" lang="la"><header><hgroup><h1>Minucius Felix</h1></hgroup></header><section class="div2"><p class="noindent">


in summis quaestionibus tuta dubitatio, quo genere philosophari et caute indocti possunt <span class="br"></span><span class="lineNumber">4</span><span class="br"></span>et docti gloriose. Quid? Simonidis Melici nonne admiranda omnibus et sectanda cunctatio? Qui Simonides, cum de eo, quid et quales arbitraretur deos, ab Hierone tyranno quaereretur, primo deliberationi diem petiit, postridie biduum prorogavit, mox alterum tantum admonitus adiunxit. Postremo, cum causas tantae morae tyrannus inquireret, respondit ille ‘quod sibi, quanto inquisitio tardior <span class="br"></span><span class="lineNumber">5</span><span class="br"></span>pergeret, tanto veritas fieret obscurior.’Mea quoque opinione quae sunt dubia, ut sunt, relinquenda sunt, nec, tot ac tantis viris deliberantibus, temere et audaciter in alteram partem ferenda sententia est, ne aut anilis inducatur superstitio aut omnis religio destruatur.”</p>
</section>
<section class="div2">
<span class="br"></span><span class="lineNumber">1</span><span class="br"></span><p>XIV. Sic Caecilius et renidens (nam indignationis eius tumorem effusae orationis impetus relaxaverat): “Ecquid ad haec” ait “audet Octavius, homo Plautinae prosapiae, ut pistorum praecipuus, ita postremus philosophorum?”</p>
<span class="br"></span><span class="lineNumber">2</span><span class="br"></span><p>“Parce,” inquam, “in eum plaudere: neque enim prius exultare te dignum est concinnitate sermonis, quam utrimque plenius fuerit peroratum, maxime cum non laudi, set veritati disceptatio vestra nitatur. <span class="br"></span><span class="lineNumber">3</span><span class="br"></span>Et quamquam magnum in modum me subtili varietate tua delectarit oratio, tamen altius moveor, non
<span class="br"></span><span class="lineNumber"></span><span class="br"></span>
</p></section><notes></notes></section>