<section class="div1 language" lang="la"><header><hgroup><h1>Plautus</h1></hgroup></header><div class="sp"><span class="line">parasse atque ea se mercis uectatum undique,</span><span class="linebreak"></span><span class="line">adeo dum, quae tum haberet, peperisset bona;</span><span class="linebreak"></span><span class="line">me idem decere, si ut deceret me forem.</span><span class="linebreak"></span><span class="line"><span class="br"></span><span class="lineNumber">80</span><span class="br"></span>ego me ubi inuisum meo patri esse intellego</span><span class="linebreak"></span><span class="line">atque odio me esse quoi placere aequom fuit,</span><span class="linebreak"></span><span class="line">amens amansque ui animum offirmo meum,</span><span class="linebreak"></span><span class="line">dico esse iturum me mercatum, si uelit:</span><span class="linebreak"></span><span class="line">amorem missum facere me, dum illi opsequar.</span><span class="linebreak"></span><span class="line"><span class="br"></span><span class="lineNumber">85</span><span class="br"></span>agit gratias mi atque ingenium allaudat meum;</span><span class="linebreak"></span><span class="line">sed mea promissa non neglexit persequi.</span><span class="linebreak"></span><span class="line">aedificat nauim cercurum et mercis emit,</span><span class="linebreak"></span><span class="line">parata naui imponit, praeterea mihi</span><span class="linebreak"></span><span class="line">talentum argenti ipsus sua annumerat manu;</span><span class="linebreak"></span><span class="line"><span class="br"></span><span class="lineNumber">90</span><span class="br"></span>seruom una mittit, qui olim puero paruolo</span><span class="linebreak"></span><span class="line">mihi paedagogus fuerat, quasi uti mi foret</span><span class="linebreak"></span><span class="line">custos. his sic confectis nauim soluimus.</span><span class="linebreak"></span><span class="line">Rhodum uenimus, ubi quas mercis uexeram</span><span class="linebreak"></span><span class="line">omnis ut uolui uendidi ex sententia.</span><span class="linebreak"></span><span class="line"><span class="br"></span><span class="lineNumber">95</span><span class="br"></span>lucrum ingens facio praeterquam mi meus pater</span><span class="linebreak"></span><span class="line">dedit aestumatas mercis: ita peculium</span><span class="linebreak"></span><span class="line">conficio grande. sed dum in portu illi ambulo,</span><span class="linebreak"></span><span class="line">hospes me quidam adgnouit, ad cenam uocat.</span><span class="linebreak"></span><span class="line">uenio, decumbo acceptus hilare atque ampliter.</span><span class="linebreak"></span><span class="line"><span class="br"></span><span class="lineNumber">100</span><span class="br"></span>discubitum noctu ut imus, ecce ad me aduenit</span><span class="linebreak"></span><span class="line">mulier, qua mulier alia nulla est pulchrior;</span><span class="linebreak"></span><span class="line">ea nocte mecum illa hospitis iussu fuit.</span><span class="linebreak"></span><span class="line">uosmet uidete quam mi ualide placuerit:</span><span class="linebreak"></span></div><notes><section class="footnotes"><ul><li class="note text" id="note_LCL163_22_81"><sup class="lineRef">81</sup>esse (esset <span class="italic">B</span>) me <span class="italic">P, transp. Pylades</span></li><li class="note text" id="note_LCL163_22_82"><sup class="lineRef">82</sup>ut <span class="italic">P,</span> ui <span class="italic">Ussing</span></li></ul></section></notes></section>