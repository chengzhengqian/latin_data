<section class="div1 language" lang="la"><header><hgroup><h1>Plautus</h1></hgroup></header><div class="sp"><span class="line"><span class="br"></span><span class="lineNumber">250</span><span class="br"></span>capram abduxisse et coepit irridere me;</span><span class="linebreak"></span><span class="line">ego enim lugere atque abductam illam aegre pati.</span><span class="linebreak"></span><span class="line">hoc quam ad rem credam pertinere somnium</span><span class="linebreak"></span><span class="line">nequeo inuenire; nisi capram illam suspicor</span><span class="linebreak"></span><span class="line">iam me inuenisse quae sit aut quid uoluerit.</span><span class="linebreak"></span><span class="line"><span class="br"></span><span class="lineNumber">255</span><span class="br"></span>ad portum hinc abii mane cum luci simul;</span><span class="linebreak"></span><span class="line">postquam id quod uolui transegi, atque ego conspicor</span><span class="linebreak"></span><span class="line">nauim ex Rhodo qua est heri aduectus filius;</span><span class="linebreak"></span><span class="line">collubitum est illuc mihi nescioqui uisere:</span><span class="linebreak"></span><span class="line">inscendo in lembum atque ad nauim deuehor.</span><span class="linebreak"></span><span class="line"><span class="br"></span><span class="lineNumber">260</span><span class="br"></span>atque ego illi aspicio forma eximia mulierem,</span><span class="linebreak"></span><span class="line">filius quam aduexit meus matri ancillam suae.</span><span class="linebreak"></span><span class="line">quam ego postquam aspexi, non ita amo ut sani solent</span><span class="linebreak"></span><span class="line">homines sed eodem pacto ut insani solent.</span><span class="linebreak"></span><span class="line">amaui hercle equidem ego olim in adulescentia,</span><span class="linebreak"></span><span class="line"><span class="br"></span><span class="lineNumber">265</span><span class="br"></span>uerum ad hoc exemplum numquam ut nunc insanio.</span><span class="linebreak"></span><span class="line">unum quidem hercle iam scio, periisse me;</span><span class="linebreak"></span><span class="line">uosmet uidete ceterum quanti siem.</span><span class="linebreak"></span><span class="line">nunc hoc profecto sic est: haec illa est capra;</span><span class="linebreak"></span><span class="line">uerum hercle simia illa atque haedus mi malum</span><span class="linebreak"></span><span class="line"><span class="br"></span><span class="lineNumber">270</span><span class="br"></span>apportant atque eos esse quos dicam hau scio.</span><span class="linebreak"></span><span class="line">sed conticiscam, nam eccum it uicinus foras.</span><span class="linebreak"></span></div>
<span class="label"><span class="sc">ii.</span> ii: <span class="sc">lysimachvs. demipho. servos</span></span>
<div class="sp"><span class="speaker sc"><span class="inline">lys</span></span><span class="line">profecto ego illunc hircum castrari uolo,</span><span class="linebreak"></span><span class="line">ruri qui uobis exhibet negotium.</span><span class="linebreak"></span></div>
<div class="sp"><span class="speaker sc"><span class="inline">dem</span></span><span class="line">neque omen illuc mihi neque auspicium placet.</span><span class="linebreak"></span><span class="line"><span class="br"></span><span class="lineNumber">275</span><span class="br"></span>quasi hircum metuo ne uxor me castret mea,</span><span class="linebreak"></span><span class="line">atque illius hic nunc simiae partis ferat.</span><span class="linebreak"></span></div>
<notes><section class="footnotes"><ul><li class="note text" id="note_LCL163_40_257"><sup class="lineRef">257</sup>qua est (<span class="italic">uel</span> quast) heri Î© <span class="italic">et Priscianus</span>, qua heri est <span class="italic">Camerarius</span></li><li class="note text" id="note_LCL163_40_276"><sup class="lineRef">276</sup>atque illius haec (hic <span class="italic">Thierfelder</span>) nunc <span class="italic">P,</span> ac metuo ne illaec <span class="italic">A</span></li></ul></section></notes></section>