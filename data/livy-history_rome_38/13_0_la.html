<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
debere. ad ea consul respondit magis saepe quam vere unquam Aetolos pacem petere: imitarentur Antiochum in petenda pace, quem in bellum traxissent; <span class="br"></span><span class="lineNumber">8</span><span class="br"></span>non paucis urbibus eum, de quarum libertate certatum sit, sed omni Asia cis Taurum <span class="br"></span><span class="lineNumber">9</span><span class="br"></span>montem, opimo regno, excessisse. Aetolos nisi inermes de pace agentes non auditurum se; <span class="br"></span><span class="lineNumber">10</span><span class="br"></span>arma illis prius equosque omnes tradendos esse, deinde mille talentum populo Romano dandum, cuius summae dimidium praesens numeretur, si pacem habere vellent; ad ea adiecturum etiam in foedus esse ut eosdem quos populus Romanus amicos atque hostes habeant.</p>
<p>9. Adversus quae legati, et quia gravia erant, et quia suorum animos indomitos ac mutabiles noverant, nullo reddito responso domum regressi sunt, ut etiam atque etiam quid agendum esset re integra praetorem et principes consulerent. <span class="br"></span><span class="lineNumber">2</span><span class="br"></span>clamore et iurgio excepti, quam diu rem traherent, qualemcumque pacem referre iussi, cum redirent Ambraciam, Acarnanum insidiis prope viam positis, cum quibus bellum erat, circumventi Thyrreum custodiendi deducuntur. <span class="br"></span><span class="lineNumber">3</span><span class="br"></span>haec mora iniecta est paci, cum iam Atheniensium Rhodiorumque legati, qui ad deprecandum pro iis venerant, apud consulem essent. <span class="br"></span><span class="lineNumber">4</span><span class="br"></span>Amynander quoque, Athamanum rex, fide accepta venerat in castra Romana, magis pro Ambracia urbe, ubi maiorem partem temporis exsulaverat, quam pro Aetolis sollicitus. <span class="br"></span><span class="lineNumber">5</span><span class="br"></span>per hos 


</p></section><notes></notes></section>