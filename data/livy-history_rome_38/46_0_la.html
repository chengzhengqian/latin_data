<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
soli praeteriti sunt, nemo curuli usus honore. et in equitatu recensendo mitis admodum censura fuit. <span class="br"></span><span class="lineNumber">3</span><span class="br"></span>substructionem super Aequimelium in Capitolio et viam silice sternendam a porta Capena ad Martis locaverunt. <span class="br"></span><span class="lineNumber">4</span><span class="br"></span>Campani ubi censerentur senatum consuluerunt; decretum uti Romae censerentur. aquae ingentes eo anno fuerunt; Tiberis duodeciens campum Martium planaque urbis inundavit.</p>
<p><span class="br"></span><span class="lineNumber">5</span><span class="br"></span>Ab Cn. Manlio consule bello in Asia cum Gallis perfecto, alter consul M. Fulvius perdomitis Aetolis cum traiecisset in Cephallaniam, circa civitates insulae misit percontatum utrum se dedere Romanis an belli fortunam experiri mallent. <span class="br"></span><span class="lineNumber">6</span><span class="br"></span>metus ad omnes valuit ne deditionem recusarent. obsides inde imperatos pro viribus inopes populi . . . Pronnaei,<a class="footnoteLink" href="#note_LCL313_92_51" id="target_note_LCL313_92_51"><sup>51</sup></a> vicenos autem Cranii et Palenses et Samaei dederunt. <span class="br"></span><span class="lineNumber">7</span><span class="br"></span>insperata pax Cephallaniae adfulserat cum repente una civitas, incertum quam ob causam, Samaei desciverunt. quia opportuno loco urbs posita esset, 



</p></section><notes><section class="footnotes"><ul><li class="note" id="note_LCL313_92_51"><a class="footnoteCrossrefLink" href="#target_note_LCL313_92_51" title="Click to highlight in text"><sup class="lineRef">51</sup><span class="italic">ante</span> Pronnaei <span class="italic">lac. indic.</span> <span class="italic">Briscoe</span>: quadraginta Pronnaei<span class="italic"> Madvig</span>: <span class="italic">sic, sed</span> . . . Pronni <span class="italic">Heraeus</span></a></li><script type="text/javascript">document.getElementById('note_LCL313_92_51').style.display = "none";</script></ul></section></notes></section>