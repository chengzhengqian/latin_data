<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
iurgiis supersederi aequum sit, ego hinc extemplo in Capitolium ad Iovem optimum maximum Iunonemque et Minervam, ceterosque deos qui Capitolio atque arci praesident, salutandos ibo, <span class="br"></span><span class="lineNumber">9</span><span class="br"></span>iisque gratias agam quod mihi et hoc ipso die et saepe alias egregie gerendae rei publicae mentem facultatemque dederunt. <span class="br"></span><span class="lineNumber">10</span><span class="br"></span>vestrum quoque quibus commodum est, <span class="br"></span><span class="lineNumber">11</span><span class="br"></span>Quirites, ite mecum, et orate deos ut mei similes principes habeatis, ita, si ab annis septemdecim ad senectutem semper vos aetatem meam honoribus vestris anteistis, ego vestros honores rebus gerendis praecessi.”</p>
<p><span class="br"></span><span class="lineNumber">12</span><span class="br"></span>Ab rostris in Capitolium escendit. simul se universa contio avertit et secuta Scipionem est, adeo ut postremo scribae viatoresque tribunos relinquerent, nec cum iis praeter servilem comitatum et praeconem, qui reum ex rostris citabat, quisquam esset. <span class="br"></span><span class="lineNumber">13</span><span class="br"></span>Scipio non in Capitolio modo sed per totam urbem omnia templa deum cum populo Romano circumiit. <span class="br"></span><span class="lineNumber">14</span><span class="br"></span>celebratior is prope dies favore hominum et aestimatione vera<a class="footnoteLink" href="#note_LCL313_174_81" id="target_note_LCL313_174_81"><sup>81</sup></a> magnitudinis eius fuit quam quo triumphans de Syphace rege et Carthaginiensibus urbem est invectus.</p>
</section><notes><section class="footnotes"><ul><li class="note" id="note_LCL313_174_81"><a class="footnoteCrossrefLink" href="#target_note_LCL313_174_81" title="Click to highlight in text"><sup class="lineRef">81</sup>vera <span class="italic">Perizonius</span>: verae χ</a></li><script type="text/javascript">document.getElementById('note_LCL313_174_81').style.display = "none";</script></ul></section></notes></section>