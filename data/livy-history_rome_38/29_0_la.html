<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 armis, sicut in acie Antiochi cecidistis, victos victores, caedetis.</p>
<p><span class="br"></span><span class="lineNumber">14</span><span class="br"></span>“Magis vereor ne parum inde gloriae quam ne nimium belli sit. <span class="br"></span><span class="lineNumber">15</span><span class="br"></span>Attalus eos rex saepe fudit fugavitque. nolite existimare beluas tantum recens captas feritatem illam silvestrem primo servare, dein, cum diu manibus humanis aluntur, mitescere, in hominum feritate mulcenda non eandem naturam esse. <span class="br"></span><span class="lineNumber">16</span><span class="br"></span>eosdemne hos creditis esse qui patres eorum avique fuerunt? extorres inopia agrorum profecti domo, per asperrimam Illyrici oram, Paeoniam inde et Thraciam pugnando cum ferocissimis gentibus emensi, has terras ceperunt. <span class="br"></span><span class="lineNumber">17</span><span class="br"></span>duratos eos tot malis exasperatosque accepit terra quae copia omnium rerum saginaret. uberrimo agro, mitissimo caelo, clementibus accolarum ingeniis omnis illa cum qua venerant mansuefacta est feritas. <span class="br"></span><span class="lineNumber">18</span><span class="br"></span>vobis mehercule, Martiis viris, cavenda ac fugienda quam primum amoenitas est Asiae: tantum hae peregrinae voluptates ad exstinguendum vigorem animorum possunt; tantum<a class="footnoteLink" href="#note_LCL313_58_36" id="target_note_LCL313_58_36"><sup>36</sup></a> contagio disciplinae morisque accolarum valet. <span class="br"></span><span class="lineNumber">19</span><span class="br"></span>hoc tamen feliciter evenit quod sicut vim adversus vos nequaquam, ita famam apud Graecos parem illi antiquae obtinent cum qua venerunt, <span class="br"></span><span class="lineNumber">20</span><span class="br"></span>bellique gloriam victores eandem inter socios habebitis quam si servantes antiquum specimen animorum Gallos vicissetis.”</p>
<p>18. Contione dimissa missisque ad Eposognatum legatis,

</p></section><notes><section class="footnotes"><ul><li class="note" id="note_LCL313_58_36"><a class="footnoteCrossrefLink" href="#target_note_LCL313_58_36" title="Click to highlight in text"><sup class="lineRef">36</sup>tantum <span class="italic">Fr. 2</span>: quantum <span class="italic">Bχ</span></a></li><script type="text/javascript">document.getElementById('note_LCL313_58_36').style.display = "none";</script></ul></section></notes></section>