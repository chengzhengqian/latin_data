<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
fuerat, latius rogandum censebat, <span class="br"></span><span class="lineNumber">7</span><span class="br"></span>non quae ab Antiocho modo pecuniae captae forent, sed quae ab aliis regibus gentibusque, Cn. Manlium inimicum incessens. <span class="br"></span><span class="lineNumber">8</span><span class="br"></span>et L. Scipio, quem magis pro se quam adversus legem dicturum apparebat, dissuasor processit. is morte P. Africani fratris, viri omnium fortissimi clarissimique, eam exortam rogationem est conquestus: <span class="br"></span><span class="lineNumber">9</span><span class="br"></span>parum enim fuisse non laudari pro rostris P. Africanum post mortem, nisi etiam accusaretur; <span class="br"></span><span class="lineNumber">10</span><span class="br"></span>et Carthaginienses exsilio Hannibalis contentos esse, populum Romanum ne morte quidem P. Scipionis exsatiari, nisi et ipsius fama sepulti laceretur et frater insuper, accessio invidiae, mactetur. <span class="br"></span><span class="lineNumber">11</span><span class="br"></span>M. Cato suasit rogationem—exstat oratio eius de pecunia regis Antiochi—et Mummios tribunos auctoritate deterruit ne adversarentur rogationi. <span class="br"></span><span class="lineNumber">12</span><span class="br"></span>remittentibus ergo iis intercessionem, omnes tribus uti rogassent iusserunt.</p>
<p>55. Ser. Sulpicio deinde referente quem rogatione Petilia quaerere vellent, Q. Terentium Culleonem patres iusserunt. <span class="br"></span><span class="lineNumber">2</span><span class="br"></span>ad hunc praetorem, adeo amicum Corneliae familiae ut qui Romae mortuum elatumque P. Scipionem—est enim ea quoque fama—tradunt, pilleatum, sicut in triumpho ierat, in funere quoque ante lectum isse memoriae prodiderint, et ad portam Capenam mulsum prosecutis funus dedisse, quod ab eo inter alios captivos 




</p></section><notes></notes></section>