<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
eloquentia etiam dicitur movisse; <span class="br"></span><span class="lineNumber">5</span><span class="br"></span>qui volgata similitudine, mari tranquillo, quod ventis concitaretur, aequiperando multitudinem Aetolorum, usus, cum in fide Romanae societatis mansissent, insita gentis tranquillitate quiesse eos aiebat; <span class="br"></span><span class="lineNumber">6</span><span class="br"></span>postquam flare ab Asia Thoas et Dicaearchus, ab Europa Menestas et Damocritus coepissent, tum illam tempestatem coortam quae ad Antiochum eos sicuti in scopulum intulisset.</p>
<p>11. Diu iactati Aetoli tandem ut<a class="footnoteLink" href="#note_LCL313_32_18" id="target_note_LCL313_32_18"><sup>18</sup></a> condiciones pacis convenirent effecerunt. <span class="br"></span><span class="lineNumber">2</span><span class="br"></span>fuerunt autem hae:</p>
<p>“Imperium maiestatemque populi Romani gens Aetolorum conservato sine dolo malo; ne quem exercitum, qui adversus socios amicosque eorum ducetur, per fines suos transire sinito, neve ulla ope iuvato; <span class="br"></span><span class="lineNumber">3</span><span class="br"></span>hostes eosdem habeto quos populus Romanus, armaque in eos ferto, bellumque pariter gerito; <span class="br"></span><span class="lineNumber">4</span><span class="br"></span>perfugas fugitivos captivos reddito Romanis sociisque, praeterquam si qui capti, cum domos redissent, iterum capti sunt, aut si qui eo tempore ex iis capti sunt qui tum hostes erant Romanis cum intra praesidia Romana Aetoli essent; <span class="br"></span><span class="lineNumber">5</span><span class="br"></span>aliorum qui comparebunt intra dies centum Corcyraeorum magistratibus sine dolo malo tradantur; qui non comparebunt, quando quisque eorum primum inventus erit, reddatur; <span class="br"></span><span class="lineNumber">6</span><span class="br"></span>obsides quadraginta arbitratu



</p></section><notes><section class="footnotes"><ul><li class="note" id="note_LCL313_32_18"><a class="footnoteCrossrefLink" href="#target_note_LCL313_32_18" title="Click to highlight in text"><sup class="lineRef">18</sup>ut <span class="italic">L Gel.</span>: ut ad <span class="italic">B</span>χ</a></li><script type="text/javascript">document.getElementById('note_LCL313_32_18').style.display = "none";</script></ul></section></notes></section>