<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
et petisse ut inter epulas Graccho filiam Africanus desponderet. <span class="br"></span><span class="lineNumber">6</span><span class="br"></span>quibus ita inter publicum sollemne sponsalibus rite factis cum se domum recepisset, Scipionem Aemiliae uxori dixisse filiam se minorem despondisse. <span class="br"></span><span class="lineNumber">7</span><span class="br"></span>cum illa, muliebriter indignabunda nihil de communi filia secum consultatum, adiecisset non si Ti. Graccho daret, expertem consilii debuisse matrem esse, <span class="br"></span><span class="lineNumber">8</span><span class="br"></span>laetum Scipionem tam concordi iudicio ei ipsi desponsam respondisse. haec de tanto viro, quam et opinionibus et monumentis litterarum variarent, proponenda erant.</p>
<p>58. Iudiciis a Q. Terentio praetore perfectis, Hostilius et Furius damnati praedes eodem die quaestoribus urbanis dederunt; <span class="br"></span><span class="lineNumber">2</span><span class="br"></span>Scipio cum contenderet omnem quam accepisset pecuniam in aerario esse, nec se quicquam publici habere, in vincula duci est coeptus.</p>
<p><span class="br"></span><span class="lineNumber">3</span><span class="br"></span>P. Scipio Nasica tribunos appellavit, orationemque habuit plenam veris decoribus non communiter modo Corneliae gentis, sed proprie familiae suae. <span class="br"></span><span class="lineNumber">4</span><span class="br"></span>parentes suos et P. Africani ac L. Scipionis, qui in carcerem duceretur, fuisse Cn. et P. Scipiones, clarissimos viros. <span class="br"></span><span class="lineNumber">5</span><span class="br"></span>eos, cum per aliquot annos in terra Hispania adversus multos Poenorum Hispanorumque et duces et exercitus nominis 

</p></section><notes></notes></section>