<section class="div1 language" lang="la"><header><hgroup><h1>LIVY</h1></hgroup></header><section class="div2">
<span class="label"><span class="ac">LIBRI XXXVIII PERIOCHA</span></span>
<p class="noindent">M. Fulvius cos. in Epiro Ambracienses obsessos in deditionem accepit, Cephallaniam subegit, Aetolis perdomitis pacem dedit. Cn. Manlius cos., collega eius, Gallograecos, Tolostobogios et Tectosagos et Trocmos, qui Brenno duce in Asiam transierant, cum soli citra Taurum montem non apparerent, vicit. eorum origo et quo modo ea loca, quae tenent, occupaverint, refertur. exemplum quoque virtutis et pudicitiae in femina traditur. quae cum regis Gallograecorum uxor fuisset, capta centurionem, qui ei vim intulerat, occidit.</p>
<p>Lustrum a censoribus conditum est. censa sunt civium capita C͞C͞L͞V͞I͞I͞I͞ CCCX. cum Ariarathe, Cappadociae rege, amicitia iuncta est. Cn. Manlius, contradicentibus X legatis, ex quorum consilio foedus cum Antiocho conscripserat, de Gallograecis acta pro se in senatu causa triumphavit. Scipio Africanus die ei dicta, ut quidam tradunt, a Q. Petillio tr. pl., ut quidam, a Naevio, quod praeda ex Antiocho capta aerarium fraudasset, postquam is dies venit,
</p></section><notes></notes></section>