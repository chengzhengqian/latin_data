<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
et foediores patebant plagae, et candor corporum magis sanguine atro maculabatur. <span class="br"></span><span class="lineNumber">10</span><span class="br"></span>sed non tam patentibus plagis moventur; interdum insecta cute, ubi latior quam altior plaga est, etiam gloriosius se pugnare putant; <span class="br"></span><span class="lineNumber">11</span><span class="br"></span>iidem, cum aculeus sagittae aut glandis abditae introrsus tenui volnere in speciem urit, et scrutantes qua evellant telum non sequitur, tum in rabiem et pudorem tam parvae perimentis versi pestis prosternunt corpora humi. sicut passim procumberent;<a class="footnoteLink" href="#note_LCL313_72_41" id="target_note_LCL313_72_41"><sup>41</sup></a> <span class="br"></span><span class="lineNumber">12</span><span class="br"></span>alii ruentes in hostem undique configebantur, et cum comminus venerant, gladiis a velitibus trucidabantur. <span class="br"></span><span class="lineNumber">13</span><span class="br"></span>hic miles tripedalem parmam habet et in dextera hastas, quibus eminus utitur; gladio Hispaniensi est cinctus; quodsi pede conlato pugnandum est, translatis in laevam hastis stringit gladium.</p>
<p><span class="br"></span><span class="lineNumber">14</span><span class="br"></span>Pauci iam supererant Gallorum; qui postquam ab levi armatura superatos se viderunt et instare legionum signa, effusa fuga castra repetunt pavoris et tumultus iam plena, ut ubi feminae puerique et alia imbellis turba permixta esset. <span class="br"></span><span class="lineNumber">15</span><span class="br"></span>Romanos victores deserti fuga hostium acceperunt tumuli.</p>
<p>22. Sub idem tempus L. Manlius et C. Helvius cum 



</p></section><notes><section class="footnotes"><ul><li class="note" id="note_LCL313_72_41"><a class="footnoteCrossrefLink" href="#target_note_LCL313_72_41" title="Click to highlight in text"><sup class="lineRef">41</sup>sicut passim procumberent <span class="italic">Bχ</span>: <span class="italic">inter obelos Briscoe</span>: sicut &lt;tum&gt; passim procumbebant <span class="italic">M. Müller</span>: sicut tum passim procubuerunt <span class="italic">Bauer</span>: sic ut passim procumbant <span class="italic">Walsh</span></a></li><script type="text/javascript">document.getElementById('note_LCL313_72_41').style.display = "none";</script></ul></section></notes></section>