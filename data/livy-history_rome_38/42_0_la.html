<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 ducibus imponi non poterat, convenit uti consul regesque eo loco postero die congrederentur. f<span class="br"></span><span class="lineNumber">7</span><span class="br"></span>rustratio Gallorum eo spectabat, primum ut tererent tempus, donec res suas, quibus periclitari nolebant, cum coniugibus et liberis trans Halyn flumen traicerent, deinde quod ipsi consuli, parum cauto adversus conloquii fraudem, insidiabantur. <span class="br"></span><span class="lineNumber">8</span><span class="br"></span>mille ad eam rem ex omni numero audaciae expertae delegerunt equites; et successisset fraudi ni pro iure gentium, cuius violandi consilium initum erat, stetisset fortuna.</p>
<p><span class="br"></span><span class="lineNumber">9</span><span class="br"></span>Pabulatores lignatoresque Romani in eam partem in qua conloquium futurum erat ducti sunt, tutius id futurum tribunis ratis, quia consulis praesidium et ipsum pro statione habituri erant hosti oppositum; <span class="br"></span><span class="lineNumber">10</span><span class="br"></span>suam tamen alteram stationem propius castra sescentorum equitum posuerunt.</p>
<p><span class="br"></span><span class="lineNumber">11</span><span class="br"></span>Consul, adfirmante Attalo venturos reges et transigi rem posse, profectus e castris, cum eodem quo antea praesidio equitum quinque milia fere processisset, nec multum a constituto loco abesset, repente concitatis equis cum impetu hostili videt Gallos venientes. <span class="br"></span><span class="lineNumber">12</span><span class="br"></span>constituit agmen, et expedire tela animosque equitibus iussis, primo constanter initium pugnae accepit<a class="footnoteLink" href="#note_LCL313_84_47" id="target_note_LCL313_84_47"><sup>47</sup></a> nec cessit; dein, cum praegravaret multitudo, cedere sensim, nihil confusis turmarum

</p></section><notes><section class="footnotes"><ul><li class="note" id="note_LCL313_84_47"><a class="footnoteCrossrefLink" href="#target_note_LCL313_84_47" title="Click to highlight in text"><sup class="lineRef">47</sup>accepit Ï‡: cepit <span class="italic">B</span>: excepit <span class="italic">Esc.</span></a></li><script type="text/javascript">document.getElementById('note_LCL313_84_47').style.display = "none";</script></ul></section></notes></section>