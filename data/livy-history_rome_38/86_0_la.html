<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 hibernorum et Locris Pleminianum tumultum cum ad fidem praesentium criminum rettulissent, suspicionibus magis quam argumentis pecuniae captae reum accusarunt: <span class="br"></span><span class="lineNumber">2</span><span class="br"></span>filium captum sine pretio redditum, omnibusque aliis rebus Scipionem, tamquam in eius unius manu pax Romana bellumque esset, ab Antiocho cultum; d<span class="br"></span><span class="lineNumber">3</span><span class="br"></span>ictatorem eum consuli, non legatum in provincia fuisse; nec ad aliam rem eo profectum quam ut id quod Hispaniae Galliae Siciliae Africae iam pridem persuasum esset, hoc Graeciae Asiaeque et omnibus ad orientem versis regibus gentibusque appareret, <span class="br"></span><span class="lineNumber">4</span><span class="br"></span>unum hominem caput columenque imperii Romani esse, sub umbra Scipionis civitatem dominam orbis terrarum latere, nutum eius pro decretis patrum pro populi iussis esse. infamia intactum invidia, qua possunt, urgent. <span class="br"></span><span class="lineNumber">5</span><span class="br"></span>orationibus in noctem perductis prodicta dies est.</p>
<p>Ubi ea venit, tribuni in rostris prima luce consederunt; <span class="br"></span><span class="lineNumber">6</span><span class="br"></span>citatus reus magno agmine amicorum clientiumque per mediam contionem ad rostra subiit, <span class="br"></span><span class="lineNumber">7</span><span class="br"></span>silentioque facto “hoc” inquit “die, tribuni plebis vosque, Quirites, cum Hannibale et Carthaginiensibus signis conlatis in Africa bene ac feliciter pugnavi. <span class="br"></span><span class="lineNumber">8</span><span class="br"></span>itaque, cum hodie litibus et 




</p></section><notes></notes></section>