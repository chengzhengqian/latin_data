<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
ultra Tauri iuga emoto an Gallis subactis, liberati sint. <span class="br"></span><span class="lineNumber">12</span><span class="br"></span>quotiens agri eorum vastati sint quotiens praedae abactae referant,<a class="footnoteLink" href="#note_LCL313_160_76" id="target_note_LCL313_160_76"><sup>76</sup></a> cum vix redimendi captivos copia esset, et mactatas humanas hostias immolatosque liberos suos audirent. <span class="br"></span><span class="lineNumber">13</span><span class="br"></span>stipendium scitote pependisse socios vestros Gallis et nunc, liberatos per vos regio imperio, pensuros fuisse, si a me foret cessatum.</p>
<p>48. “Quo longius Antiochus emotus esset, hoc impotentius in Asia Galli dominarentur, et quidquid est terrarum citra Tauri iuga, Gallorum imperio non vestro adiecissetis. <span class="br"></span><span class="lineNumber">2</span><span class="br"></span>at enim sunt quidem ista; verum<a class="footnoteLink" href="#note_LCL313_160_77" id="target_note_LCL313_160_77"><sup>77</sup></a> etiam Delphos quondam, commune humani generis oraculum, umbilicum orbis terrarum, Galli spoliaverunt, nec ideo populus Romanus iis bellum indixit aut intulit. <span class="br"></span><span class="lineNumber">3</span><span class="br"></span>equidem aliquid interesse rebar inter id tempus, quo nondum in iure ac dicione vestra Graecia atque Asia erat, ad curandum animadvertendumque quid in iis terris fieret, <span class="br"></span><span class="lineNumber">4</span><span class="br"></span>et hoc, quo finem imperii Romani Taurum montem statuistis, quo libertatem immunitatem civitatibus datis, quo aliis fines adicitis alias agro multatis aliis vectigal imponitis, regna augetis minuitis donatis adimitis, curae vestrae censetis esse ut pacem terra marique habeant. <span class="br"></span><span class="lineNumber">5</span><span class="br"></span>an nisi praesidia 





</p></section><notes><section class="footnotes"><ul><li class="note" id="note_LCL313_160_76"><a class="footnoteCrossrefLink" href="#target_note_LCL313_160_76" title="Click to highlight in text"><sup class="lineRef">76</sup>referant <span class="italic">ed. Rom.</span>: referam χ: referent <span class="italic">Wesenberg</span></a></li><script type="text/javascript">document.getElementById('note_LCL313_160_76').style.display = "none";</script><li class="note" id="note_LCL313_160_77"><a class="footnoteCrossrefLink" href="#target_note_LCL313_160_77" title="Click to highlight in text"><sup class="lineRef">77</sup>quidem ista; verum <span class="italic">Drak.</span>: haec ita verum χ: quidem ista vera <span class="italic">Gel.</span>: quidem ista vera. verum <span class="italic">Hertz</span>: quidem ista vera. sed <span class="italic">Madvig</span></a></li><script type="text/javascript">document.getElementById('note_LCL313_160_77').style.display = "none";</script></ul></section></notes></section>