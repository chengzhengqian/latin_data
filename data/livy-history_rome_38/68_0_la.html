<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 fines praeter Apollinis, Zerynthium quem vocant incolae, templum superant. <span class="br"></span><span class="lineNumber">5</span><span class="br"></span>aliae angustiae circa Tempyra excipiunt—hoc loco nomen est—, nec minus confragosae quam priores; sed, quia nihil silvestre circa est, ne latebras quidem ad insidiandum praebent. <span class="br"></span><span class="lineNumber">6</span><span class="br"></span>huc ad eandem spem praedae Trausi, gens et ipsa Thracum, convenere; sed quia nudae valles procul ut conspicerentur angustias obsidentes efficiebant, minus terroris tumultusque fuit apud Romanos; quippe etsi iniquo loco, proelio tamen iusto, acie aperta, signis conlatis dimicandum erat. <span class="br"></span><span class="lineNumber">7</span><span class="br"></span>conferti subeunt, et cum clamore impetu facto primum expulere loco hostes, deinde avertere; fuga inde caedesque suis ipsos impedientibus angustiis fieri coepta est. <span class="br"></span><span class="lineNumber">8</span><span class="br"></span>Romani victores ad vicum Maronitarum—Salen appellant—posuerunt castra.</p>
<p>Postero die patenti itinere Priaticus campus eos excepit, triduumque ibi frumentum accipientes manserunt, partem ex agris Maronitarum, conferentibus ipsis, partem ex navibus suis, quae cum omnis generis commeatu sequebantur. <span class="br"></span><span class="lineNumber">9</span><span class="br"></span>ab stativis diei via Apolloniam fuit. hinc per Abderitarum agrum Neapolim perventum est. <span class="br"></span><span class="lineNumber">10</span><span class="br"></span>hoc omne per Graecorum colonias pacatum iter fuit; reliquum inde per medios Thracas dies noctesque, etsi non infestum, tamen suspectum, donec in Macedoniam pervenerunt. <span class="br"></span><span class="lineNumber">11</span><span class="br"></span>mitiores Thracas idem exercitus, cum a Scipione eadem via duceretur,





</p></section><notes></notes></section>