<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 verticibus iis quos insederant circumiecere. <span class="br"></span><span class="lineNumber">6</span><span class="br"></span>minima apparatus missilium telorum cura fuit, quod saxa adfatim praebituram asperitatem ipsam locorum credebant.</p>
<p>20. Consul quia non comminus pugnam sed procul locis oppugnandis futuram praeceperat animo, ingentem vim pilorum, velitarium hastarum, sagittarum glandisque et modicorum, <span class="br"></span><span class="lineNumber">2</span><span class="br"></span>qui funda mitti possent, lapidum paraverat, instructusque missilium apparatu ad Olympum montem ducit, et a quinque ferme milibus castra locat. <span class="br"></span><span class="lineNumber">3</span><span class="br"></span>postero die cum quadringentis equitibus et Attalo progressum eum ad naturam montis situmque Gallicorum castrorum visendum equites hostium, duplex numerus, effusi e<a class="footnoteLink" href="#note_LCL313_66_39" id="target_note_LCL313_66_39"><sup>39</sup></a> castris, in fugam averterunt; occisi quoque pauci fugientium, volnerati plures.</p>
<p><span class="br"></span><span class="lineNumber">4</span><span class="br"></span>Tertio die cum omnibus ad loca exploranda profectus, quia nemo hostium extra munimenta processit, tuto circumvectus montem, animadvertit meridiana regione terrenos et placide adclives ad quendam finem colles esse, a septentrione arduas et rectas prope rupes, <span class="br"></span><span class="lineNumber">5</span><span class="br"></span>atque omnibus ferme aliis inviis itinera tria esse, unum medio monte, qua terrena erant, duo difficilia, ab hiberno solis ortu et ab aestivo occasu. <span class="br"></span><span class="lineNumber">6</span><span class="br"></span>haec contemplatus, eo die sub ipsis radicibus posuit castra; postero, sacrificio facto, cum primis hostiis


</p></section><notes><section class="footnotes"><ul><li class="note" id="note_LCL313_66_39"><a class="footnoteCrossrefLink" href="#target_note_LCL313_66_39" title="Click to highlight in text"><sup class="lineRef">39</sup>effusi e <span class="italic">Kreyssig</span>: effusus e <span class="italic">BÏ‡</span>: effusi<span class="italic"> Fr. 2</span></a></li><script type="text/javascript">document.getElementById('note_LCL313_66_39').style.display = "none";</script></ul></section></notes></section>