<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Quo profectus est ab Lysimachia die ad amnem Melana quem vocant, inde postero die Cypsela pervenit. a<span class="br"></span><span class="lineNumber">6</span><span class="br"></span> Cypselis via decem milium fere silvestris angusta confragosa excipiebat, propter cuius difficultatem itineris in duas partes divisus exercitus, et praecedere una iussa, altera magno intervallo cogere agmen, media impedimenta interposuit; plaustra cum pecunia publica erant pretiosaque alia praeda.</p>
<p><span class="br"></span><span class="lineNumber">7</span><span class="br"></span>Ita cum per saltum iret, Thracum decem haud amplius milia ex quattuor populis, Asti et Caeni et Maduateni et Coreli, ad ipsas angustias viam circumsederunt. o<span class="br"></span><span class="lineNumber">8</span><span class="br"></span>pinio erat non sine Philippi Macedonum regis fraude id factum: eum scisse non alia quam per Thraciam redituros Romanos, et quantam pecuniam secum portarent.</p>
<p><span class="br"></span><span class="lineNumber">9</span><span class="br"></span>In primo agmine imperator erat, sollicitus propter iniquitatem locorum. <span class="br"></span><span class="lineNumber">10</span><span class="br"></span>Thraces nihil se moverunt donec armati transirent; postquam primos superasse angustias viderunt, postremos nondum adpropinquantes, impedimenta et sarcinas invadunt, caesisque custodibus partim ea quae in plaustris erant diripere, partim sub oneribus iumenta abstrahere. <span class="br"></span><span class="lineNumber">11</span><span class="br"></span>unde postquam clamor primum ad eos qui iam ingressi saltum sequebantur, deinde etiam ad primum agmen est perlatus, utrimque in medium concurritur, et inordinatum pluribus simul locis proelium conseritur. <span class="br"></span><span class="lineNumber">12</span><span class="br"></span>Thracas praeda ipsa impeditos oneribus et plerosque,


</p></section><notes></notes></section>