<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Manlium accusarent, tamen non modo ad criminis fidem, sed ne ad moram quidem triumphi eam accusationem valuisse.</p>
<p>59. At hercule in Scipione leges ipsas pacis, ut nimium accommodatas Antiocho, suspectas esse: integrum enim ei regnum relictum; <span class="br"></span><span class="lineNumber">2</span><span class="br"></span>omnia possidere eum victum quae ante bellum eius fuerint; auri et argenti cum vim magnam habuisset, nihil in publicum relatum, omne in privatum versum; <span class="br"></span><span class="lineNumber">3</span><span class="br"></span>an praeter omnium oculos tantum auri argentique in triumpho L. Scipionis quantum non decem aliis triumphis, si omne in unum conferatur, latum?<a class="footnoteLink" href="#note_LCL313_198_90" id="target_note_LCL313_198_90"><sup>90</sup></a> </p>
<p><span class="br"></span><span class="lineNumber">4</span><span class="br"></span> “Nam quid de finibus regni dicam?” Asiam omnem et proxima Europae tenuisse Antiochum. <span class="br"></span><span class="lineNumber">5</span><span class="br"></span>ea quanta regio orbis terrarum sit, a Tauro monte in Aegaeum usque prominens mare, quot non urbes modo sed gentes amplectatur, omnes scire. <span class="br"></span><span class="lineNumber">6</span><span class="br"></span>hanc regionem, dierum plus triginta iter in<a class="footnoteLink" href="#note_LCL313_198_91" id="target_note_LCL313_198_91"><sup>91</sup></a> longitudinem, decem inter duo maria in latitudinem patentem usque ad Tauri montis iuga, Antiocho ademptam, expulso in ultimum angulum orbis terrarum. <span class="br"></span><span class="lineNumber">7</span><span class="br"></span>quid, si gratuita pax esset, plus adimi ei potuisse? Philippo victo Macedoniam Nabidi Lacedaemonem relictam, nec Quinctio crimen quaesitum: non enim habuisse eum Africanum fratrem; cuius cum gloria prodesse L. Scipioni debuisset, invidiam nocuisse.</p>
</section><notes><section class="footnotes"><ul><li class="note" id="note_LCL313_198_90"><a class="footnoteCrossrefLink" href="#target_note_LCL313_198_90" title="Click to highlight in text"><sup class="lineRef">90</sup>latum <span class="italic">Crév</span>: sit latum χ: latum auri . . . sit latum <span class="italic">Harant</span></a></li><script type="text/javascript">document.getElementById('note_LCL313_198_90').style.display = "none";</script><li class="note" id="note_LCL313_198_91"><a class="footnoteCrossrefLink" href="#target_note_LCL313_198_91" title="Click to highlight in text"><sup class="lineRef">91</sup>iter in <span class="italic">Weiss.</span>: in <span class="italic">Mg</span>: <span class="italic">om</span>. χ</a></li><script type="text/javascript">document.getElementById('note_LCL313_198_91').style.display = "none";</script></ul></section></notes></section>