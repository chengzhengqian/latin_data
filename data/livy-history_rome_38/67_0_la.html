<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 ut ad rapiendum vacuas manus haberent, inermes ad caedem praebet; Romanos iniquitas locorum, barbaris per calles notas occursantibus et latentibus interdum per cavas valles, prodebat. <span class="br"></span><span class="lineNumber">13</span><span class="br"></span>ipsa etiam onera plaustraque, ut fors tulit, his aut illis incommode obiecta pugnantibus impedimento sunt. alibi praedo alibi praedae vindex cadit. <span class="br"></span><span class="lineNumber">14</span><span class="br"></span>prout locus iniquus aequusve his aut illis, prout animus pugnantium est, prout numerus—alii enim pluribus quam ipsi erant, alii paucioribus occurrerant—, varia fortuna pugnae est; multi utrimque cadunt. <span class="br"></span><span class="lineNumber">15</span><span class="br"></span>iam nox appetebat, cum proelio excedunt Thraces, non fuga volnerum aut mortis, sed quia satis praedae habebant.</p>
<p>41. Romanorum primum agmen extra saltum circa templum Bendidium<a class="footnoteLink" href="#note_LCL313_134_66" id="target_note_LCL313_134_66"><sup>66</sup></a> castra loco aperto posuit; pars altera ad custodiam impedimentorum medio in saltu, duplici circumdato vallo, mansit. <span class="br"></span><span class="lineNumber">2</span><span class="br"></span>postero die, prius explorato saltu quam moverent, primis se coniungunt.</p>
<p><span class="br"></span><span class="lineNumber">3</span><span class="br"></span>In eo proelio cum et impedimentorum et calonum pars et milites aliquot, cum passim toto prope saltu pugnaretur, cecidissent, plurimum Q. Minuci Thermi morte damni est acceptum, fortis ac strenui viri.</p>
<p><span class="br"></span><span class="lineNumber">4</span><span class="br"></span>Eo die ad Hebrum flumen perventum est. inde Aeniorum




</p></section><notes><section class="footnotes"><ul><li class="note" id="note_LCL313_134_66"><a class="footnoteCrossrefLink" href="#target_note_LCL313_134_66" title="Click to highlight in text"><sup class="lineRef">66</sup>Bendidium <span class="italic">Fr. 1</span>:<span class="italic"> </span>Mendidium <span class="italic">Bχ</span></a></li><script type="text/javascript">document.getElementById('note_LCL313_134_66').style.display = "none";</script></ul></section></notes></section>