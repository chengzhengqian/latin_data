<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
quod ipse inlaturus erit. <span class="br"></span><span class="lineNumber">9</span><span class="br"></span>ne navigato citra Calycadnum neu Sarpedonium promunturia, extra quam si qua navis pecuniam in stipendium aut legatos aut obsides portabit.</p>
<p><span class="br"></span><span class="lineNumber">10</span><span class="br"></span>Milites mercede conducendi ex iis gentibus quae sub dicione populi Romani sunt Antiocho regi ius ne esto, ne voluntarios quidem recipiendi.</p>
<p><span class="br"></span><span class="lineNumber">11</span><span class="br"></span>Rhodiorum sociorumue quae aedes aedificiaque intra fines regni Antiochi sunt, quo iure ante bellum fuerunt, eo Rhodiorum sociorumve sunto; si quae pecuniae debentur, earum exactio esto; <span class="br"></span><span class="lineNumber">12</span><span class="br"></span>si quid ablatum est, id conquirendi cognoscendi repetendique item ius esto.</p>
<p>Si quas urbes quas tradi oportet ii tenent quibus Antiochus dedit, et ex iis praesidia deducito, <span class="br"></span><span class="lineNumber">13</span><span class="br"></span>utique recte tradantur curato.</p>
<p>Argenti probi talenta Attica duodecim milia dato intra duodecim annos pensionibus aequis—talentum ne minus pondo octoginta Romanis ponderibus pendat—, et tritici quingenta quadraginta milia modium. <span class="br"></span><span class="lineNumber">14</span><span class="br"></span>Eumeni regi talenta trecenta quinquaginta intra quinquennium dato, et pro frumento quod aestimatione fit talenta centum viginti septem.</p>
<p><span class="br"></span><span class="lineNumber">15</span><span class="br"></span>Obsides Romanis viginti dato et triennio mutato, ne minores octonum denum annorum neu maiores quinum quadragenum.</p>
<p><span class="br"></span><span class="lineNumber">16</span><span class="br"></span>Si qui sociorum populi Romani ultro bellum inferent 


</p></section><notes></notes></section>