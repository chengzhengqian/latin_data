<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
equitatus Romanus fudit fugavitque Gallos, et aliquot fugientes occidit. <span class="br"></span><span class="lineNumber">7</span><span class="br"></span>inde consul, ut qui iam ad hostes perventum cerneret, explorato deinde et cum cura coacto agmine procedebat, et continentibus itineribus cum ad Sangarium flumen venisset, pontem, quia vado nusquam transitus erat, facere instituit.</p>
<p><span class="br"></span><span class="lineNumber">8</span><span class="br"></span>Sangarius ex Adoreo monte per Phrygiam fluens miscetur ad Bithyniam Tymbri fluuio; inde maior iam geminatis aquis per Bithyniam fertur et in Propontidem sese effundit, non tamen tam magnitudine memorabilis quam quod piscium accolis ingentem vim praebet. <span class="br"></span><span class="lineNumber">9</span><span class="br"></span>transgressis ponte perfecto flumen, praeter ripam euntibus Galli Matris Magnae a Pessinunte occurrere cum insignibus suis, vaticinantes fanatico carmine deam Romanis viam belli et victoriam dare imperiumque eius regionis. <span class="br"></span><span class="lineNumber">10</span><span class="br"></span>accipere se omen cum dixisset consul, castra eo ipso loco posuit. </p>
<p>Postero die ad Gordium pervenit. <span class="br"></span><span class="lineNumber">11</span><span class="br"></span>id haud magnum quidem oppidum est, sed plus quam mediterraneum celebre et frequens emporium. <span class="br"></span><span class="lineNumber">12</span><span class="br"></span>tria maria pari ferme distantia intervallo habet, Hellespontum, ad Sinopen, et alterius orae litora, qua Cilices maritimi colunt; multarum magnarumque praeterea gentium fines contingit, quarum commercium




</p></section><notes></notes></section>