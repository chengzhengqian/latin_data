<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 nolebat, obiecti multitudini iratae, cum aversis auribus pauca locuti essent, damnati omnes et traditi sunt ad supplicium.</p>
<p>34. Hoc metu iniecto Lacedaemoniis imperatum primum uti muros diruerent; deinde ut omnes externi auxiliares, qui mercede apud tyrannos militassent, terra Laconica excederent; <span class="br"></span><span class="lineNumber">2</span><span class="br"></span>tum uti quae servitia tyranni liberassent—ea magna multitudo erat—ante diem certam abirent; qui ibi mansissent, eos prendendi abducendi vendendi Achaeis ius esset; <span class="br"></span><span class="lineNumber">3</span><span class="br"></span>Lycurgi leges moresque abrogarent, Achaeorum adsuescerent legibus institutisque; ita unius eos corporis fore et de omnibus rebus facilius consensuros.</p>
<p><span class="br"></span><span class="lineNumber">4</span><span class="br"></span>Nihil oboedientius fecerunt quam ut muros diruerent, nec aegrius passi sunt quam exsules reduci. d<span class="br"></span><span class="lineNumber">5</span><span class="br"></span>ecretum Tegeae in concilio communi Achaeorum de restituendis iis factum est; <span class="br"></span><span class="lineNumber">6</span><span class="br"></span>et mentione inlata externos auxiliares dimissos ac Lacedaemoniis adscriptos—ita enim vocabant qui ab tyrannis liberati erant—urbe excessisse<a class="footnoteLink" href="#note_LCL313_108_56" id="target_note_LCL313_108_56"><sup>56</sup></a> in agros dilapsos, priusquam dimitteretur exercitus ire praetorem cum expeditis et comprehendere id genus hominum et vendere 




</p></section><notes><section class="footnotes"><ul><li class="note" id="note_LCL313_108_56"><a class="footnoteCrossrefLink" href="#target_note_LCL313_108_56" title="Click to highlight in text"><sup class="lineRef">56</sup>excessisse <span class="italic">B</span>χ: excessisse et <span class="italic">Ussing</span></a></li><script type="text/javascript">document.getElementById('note_LCL313_108_56').style.display = "none";</script></ul></section></notes></section>