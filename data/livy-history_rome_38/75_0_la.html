<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
captatus esset, non congressum modo sed conspectum etiam eius vitasse. <span class="br"></span><span class="lineNumber">3</span><span class="br"></span>cupientem transire Taurum, aegre omnium legatorum precibus, ne carminibus Sibyllae praedictam superantibus terminos fatales cladem experiri vellet, retentum, admosse tamen exercitum et prope in ipsis iugis ad divortia aquarum castra posuisse. <span class="br"></span><span class="lineNumber">4</span><span class="br"></span>cum ibi nullam belli causam invenisset<a class="footnoteLink" href="#note_LCL313_150_69" id="target_note_LCL313_150_69"><sup>69</sup></a> quiescentibus regiis, circumegisse exercitum ad Gallograecos; <span class="br"></span><span class="lineNumber">5</span><span class="br"></span>cui nationi non ex senatus auctoritate non populi iussu bellum inlatum. quod quem unquam de sua sententia facere ausum? Antiochi Philippi Hannibalis et Poenorum recentissima bella esse; <span class="br"></span><span class="lineNumber">6</span><span class="br"></span>de omnibus his consultum senatum populum iussisse, per legatos ante<a class="footnoteLink" href="#note_LCL313_150_70" id="target_note_LCL313_150_70"><sup>70</sup></a> res repetitas, postremo qui bellum indicerent missos.</p>
<p><span class="br"></span><span class="lineNumber">7</span><span class="br"></span>“Quid eorum, Cn. Manli, factum est, ut istud publicum populi Romani bellum et non tuum privatum latrocinium ducamus? <span class="br"></span><span class="lineNumber">8</span><span class="br"></span>at eo ipso contentus fuisti, recto itinere exercitum duxisti ad eos quos tibi hostes desumpseras; an per omnes anfractus viarum, cum ad bivia consisteres, <span class="br"></span><span class="lineNumber">9</span><span class="br"></span>ut quo 





</p></section><notes><section class="footnotes"><ul><li class="note" id="note_LCL313_150_69"><a class="footnoteCrossrefLink" href="#target_note_LCL313_150_69" title="Click to highlight in text"><sup class="lineRef">69</sup>invenisset <span class="italic">B</span>: inveniret χ</a></li><script type="text/javascript">document.getElementById('note_LCL313_150_69').style.display = "none";</script><li class="note" id="note_LCL313_150_70"><a class="footnoteCrossrefLink" href="#target_note_LCL313_150_70" title="Click to highlight in text"><sup class="lineRef">70</sup>per . . . ante <span class="italic">Madvig</span>: saepe . . . ante <span class="italic">B</span>: <span class="italic">sic sed </span>repetitum <span class="italic">Rossbach</span>: saepe legatos ante missos χ: <span class="italic">del. Vielhaber</span></a></li><script type="text/javascript">document.getElementById('note_LCL313_150_70').style.display = "none";</script></ul></section></notes></section>