<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
ut fugae magis effusae quam itineris ordinati modo, multis armis virisque relictis, flumen traiecerint.</p>
<p>Hic finis sequendi fuit. <span class="br"></span><span class="lineNumber">11</span><span class="br"></span>inde tuto Macedones Gomphos et a Gomphis in Macedoniam redierunt. <span class="br"></span><span class="lineNumber">12</span><span class="br"></span>Athamanes Aetolique †Eopam†<a class="footnoteLink" href="#note_LCL313_8_7" id="target_note_LCL313_8_7"><sup>7</sup></a> ad Xenonem ac mille Macedonas opprimendos undique concurrerunt. <span class="br"></span><span class="lineNumber">13</span><span class="br"></span>Macedones, parum loco freti, ab Eopa in altiorem deruptioremque undique tumulum concessere; quo pluribus ex locis aditu invento, expulere eos Athamanes, <span class="br"></span><span class="lineNumber">14</span><span class="br"></span>dispersosque et per invia atque ignotas rupes iter fugae non expedientes partim ceperunt partim interfecerunt. multi pavore in derupta praecipitati; perpauci cum Xenone ad regem evaserunt. postea per indutias sepeliendi caesos potestas facta est.</p>
<p>3. Amynander, reciperato regno, legatos et Romam ad senatum et ad Scipiones in Asiam, Ephesi post magnum cum Antiocho proelium morantes, misit. pacem petebat, <span class="br"></span><span class="lineNumber">2</span><span class="br"></span>excusabatque sese quod per Aetolos reciperasset paternum regnum; Philippum incusabat.</p>
<p><span class="br"></span><span class="lineNumber">3</span><span class="br"></span>Aetoli ex Athamania in Amphilochos profecti sunt, et maioris partis voluntate in ius dicionemque totam redegerunt gentem. <span class="br"></span><span class="lineNumber">4</span><span class="br"></span>Amphilochia recepta—nam fuerat quondam Aetolorum—, in Aperantiam eadem spe transcenderunt; 




</p></section><notes><section class="footnotes"><ul><li class="note" id="note_LCL313_8_7"><a class="footnoteCrossrefLink" href="#target_note_LCL313_8_7" title="Click to highlight in text"><sup class="lineRef">7</sup>E<span class="italic">(</span>C<span class="italic">-E)</span>opam βχ: Copam <span class="italic">E</span>: Alopam <span class="italic">Mg</span></a></li><script type="text/javascript">document.getElementById('note_LCL313_8_7').style.display = "none";</script></ul></section></notes></section>