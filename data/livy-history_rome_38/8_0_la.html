<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 praetor, spem nactus solvendae incepto forti obsidionis, Nicodamum quendam cum Aetolis quingentis Ambraciam intromittit. <span class="br"></span><span class="lineNumber">7</span><span class="br"></span>noctem certam tempusque etiam noctis constituit, quo et illi ab urbe opera hostium quae adversus Pyrrheum erant adgrederentur, et ipse ad castra Romana terrorem faceret, posse ratus ancipiti tumultu et nocte augente pavorem memorabilem rem geri.</p>
<p><span class="br"></span><span class="lineNumber">8</span><span class="br"></span>Et Nicodamus intempesta nocte, cum alias custodias fefellisset, per alias impetu constanti perrupisset, superato bracchio in urbem penetrat, animique aliquantum ad omnia audenda et spei obsessis adiecit, et simul constituta nox venit, ex composito repente opera est adgressus. i<span class="br"></span><span class="lineNumber">9</span><span class="br"></span>d inceptum conatu quam effectu gravius fuit, <span class="br"></span><span class="lineNumber">10</span><span class="br"></span>quia nulla ab exteriore parte vis admota est, seu metu deterrito praetore Aetolorum, seu quia potius visum est Amphilochis nuper receptis ferre opem, quos Perseus, Philippi filius, missus ad Dolopiam Amphilochosque recipiendos, summa vi oppugnabat.</p>
<p>6. Tribus locis, sicut ante dictum est, ad Pyrrheum opera Romana erant; quae omnia simul, sed nec apparatu nec vi simili, <span class="br"></span><span class="lineNumber">2</span><span class="br"></span>Aetoli adgressi sunt: alii cum ardentibus facibus, alii stuppam picemque et malleolos ferentes, tota conlucente flammis acie, advenere. multos primo impetu custodes oppresserunt; <span class="br"></span><span class="lineNumber">3</span><span class="br"></span>dein, postquam clamor tumultusque

</p></section><notes></notes></section>