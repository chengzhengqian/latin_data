<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>8. Cum in hoc statu ad Ambraciam res esset, legati ab Aetolis Phaeneas et Damoteles cum liberis mandatis decreto gentis ad consulem venerunt. <span class="br"></span><span class="lineNumber">2</span><span class="br"></span>nam praetor eorum, cum alia parte Ambraciam oppugnari cerneret, alia infestam oram navibus hostium esse, alia Amphilochos Dolopiam a Macedonibus vastari, nec Aetolos ad tria simul diversa bella occursantes sufficere, convocato concilio<a class="footnoteLink" href="#note_LCL313_24_15" id="target_note_LCL313_24_15"><sup>15</sup></a> principes quid agendum esset consuluit. <span class="br"></span><span class="lineNumber">3</span><span class="br"></span>omnium eo sententiae decurrerunt, ut pax, si posset, aequis, si minus, tolerandis condicionibus peteretur: <span class="br"></span><span class="lineNumber">4</span><span class="br"></span>Antiochi fiducia bellum susceptum; Antiocho terra marique superato et prope extra orbem terrae ultra iuga Tauri exacto quam spem esse sustinendi belli? <span class="br"></span><span class="lineNumber">5</span><span class="br"></span>Phaeneas et Damoteles quod e re Aetolorum, ut in tali casu, fideque sua esse censerent, agerent; quod enim sibi consilium aut cuius rei electionem a fortuna relictam?</p>
<p> <span class="br"></span><span class="lineNumber">6</span><span class="br"></span>Cum his mandatis legati missi orare consulem ut parceret urbi, misereretur gentis quondam sociae, nolle dicere iniuriis, miseriis certe coactae insanire; <span class="br"></span><span class="lineNumber">7</span><span class="br"></span>non plus mali meritos Aetolos Antiochi bello quam boni ante, cum adversus Philippum bellatum sit, fecisse; nec tum large gratiam relatam sibi, nec nunc immodice poenam iniungi 



</p></section><notes><section class="footnotes"><ul><li class="note" id="note_LCL313_24_15"><a class="footnoteCrossrefLink" href="#target_note_LCL313_24_15" title="Click to highlight in text"><sup class="lineRef">15</sup>concilio<span class="italic"> Gron.</span>: consilio Aetoli <span class="italic">BÏ‡</span>: concilio Aetoli <span class="italic">Holk. 353</span></a></li><script type="text/javascript">document.getElementById('note_LCL313_24_15').style.display = "none";</script></ul></section></notes></section>