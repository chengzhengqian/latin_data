<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 usque ad castra secuti ceciderunt terga; deinde in castris cupiditate praedae haeserunt, nec sequebatur quisquam. <span class="br"></span><span class="lineNumber">4</span><span class="br"></span>in cornibus Galli diutius steterunt, quia serius ad eos perventum est; ceterum ne primum quidem coniectum telorum tulerunt. <span class="br"></span><span class="lineNumber">5</span><span class="br"></span>consul quia ingressos in castra ab direptione abstrahere non poterat, eos qui in cornibus fuerant protinus ad sequendos hostes misit. <span class="br"></span><span class="lineNumber">6</span><span class="br"></span>per aliquantum spatium secuti, non plus tamen octo milia hominum in fuga—nam pugna nulla fuit—ceciderunt; reliqui flumen Halyn traiecerunt.</p>
<p><span class="br"></span><span class="lineNumber">7</span><span class="br"></span>Romanorum pars magna ea nocte in hostium castris mansit; ceteros in sua castra consul reduxit. postero die captivos praedamque recensuit, quae tanta fuit quantam<a class="footnoteLink" href="#note_LCL313_90_50" id="target_note_LCL313_90_50"><sup>50</sup></a> avidissima rapiendi gens, cum cis montem Taurum omnia armis per multos annos tenuisset, coacervare potuit. <span class="br"></span><span class="lineNumber">8</span><span class="br"></span>Galli ex dissipata passim fuga in unum locum congregati, magna pars saucii aut inermes, nudati omnibus rebus, oratores de pace ad consulem miserunt. <span class="br"></span><span class="lineNumber">9</span><span class="br"></span>eos Manlius Ephesum venire iussit; ipse—iam enim medium autumni erat—locis gelidis propinquitate Tauri montis excedere properans, victorem exercitum in hiberna maritimae orae reduxit.</p>
<p>28. Dum haec in Asia geruntur, in ceteris provinciis tranquillae res fuerunt. censores Romae T. Quinctius Flamininus et M. Claudius Marcellus senatum legerunt; <span class="br"></span><span class="lineNumber">2</span><span class="br"></span>princeps in senatu tertium lectus P. Scipio Africanus; quattuor 

</p></section><notes><section class="footnotes"><ul><li class="note" id="note_LCL313_90_50"><a class="footnoteCrossrefLink" href="#target_note_LCL313_90_50" title="Click to highlight in text"><sup class="lineRef">50</sup>quantam <span class="italic">Fr. 1</span>: quanta <span class="italic">B</span>χ</a></li><script type="text/javascript">document.getElementById('note_LCL313_90_50').style.display = "none";</script></ul></section></notes></section>