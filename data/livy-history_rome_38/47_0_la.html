<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
<span class="br"></span><span class="lineNumber">8</span><span class="br"></span>timuisse se aiebant ne demigrare cogerentur ab Romanis. ceterum ipsine sibi eum finxerint metum et timore vano quietum excitaverint malum, an iactata sermonibus res apud Romanos perlata ad eos sit, <span class="br"></span><span class="lineNumber">9</span><span class="br"></span>nihil comperti est, nisi quod datis iam obsidibus repente portas clauserunt, et ne suorum quidem precibus—miserat enim sub muros consul ad temptandam misericordiam parentium populariumque—desistere ab incepto voluerunt. <span class="br"></span><span class="lineNumber">10</span><span class="br"></span>oppugnari deinde, postquam nihil pacati respondebatur, coepta urbs est. apparatum omnem tormentorum machinarumque travectum ab Ambraciae oppugnatione habebat, <span class="br"></span><span class="lineNumber">11</span><span class="br"></span>et opera quae facienda erant impigre milites perfecerunt. duobus igitur locis admoti arietes quatiebant muros.</p>
<p>29. Nec ab Samaeis quicquam, quo aut opera aut hostis arceri posset, praetermissum est. <span class="br"></span><span class="lineNumber">2</span><span class="br"></span>duabus tamen maxime resistebant rebus, una, interiorem semper iuxta validum pro diruto novum obstruentes murum, altera, eruptionibus subitis nunc in opera hostium, nunc in stationes; et plerumque his proeliis superiores erant.</p>
<p><span class="br"></span><span class="lineNumber">3</span><span class="br"></span>Una ad coercendos inventa, haud magna memoratu, res est. centum funditores ab Aegio et Patris et Dymis acciti. <span class="br"></span><span class="lineNumber">4</span><span class="br"></span>a pueris ii more quodam gentis saxis globosis, quibus

</p></section><notes></notes></section>