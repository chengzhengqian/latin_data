<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 ordinibus, coepit; <span class="br"></span><span class="lineNumber">13</span><span class="br"></span>postremo, cum iam plus in mora periculi quam in ordinibus conservandis praesidii esset, omnes passim in fugam effusi sunt.</p>
<p>Tum vero instare dissipatis Galli et caedere; magnaque pars oppressa foret, ni statio pabulatorum—sescenti equites—occurrissent. <span class="br"></span><span class="lineNumber">14</span><span class="br"></span>ii procul clamore pavido suorum audito cum tela equosque expedissent, integri profligatam pugnam acceperunt. <span class="br"></span><span class="lineNumber">15</span><span class="br"></span>itaque versa extemplo fortuna est, versus a victis in victores terror. et primo impetu fusi Galli sunt, et ex agris concurrebant pabulatores, et undique obvius hostis Gallis erat, ut ne fugam quidem tutam aut facilem haberent, quia recentibus equis Romani fessos sequebantur. <span class="br"></span><span class="lineNumber">16</span><span class="br"></span>pauci ergo effugerunt; captus est nemo; maior multo pars per fidem violati conloquii poenas morte luerunt. Romani ardentibus ira animis postero die omnibus copiis ad hostem perveniunt.</p>
<p>26. Biduum natura montis per se ipsum exploranda, ne quid ignoti esset, absumpsit consul; tertio die, cum auspicio operam dedisset, deinde immolasset, in quattuor partes divisas copias educit, <span class="br"></span><span class="lineNumber">2</span><span class="br"></span>duas ut medio monte duceret, duas ab lateribus, ut adversus cornua Gallorum erigeret. <span class="br"></span><span class="lineNumber">3</span><span class="br"></span>hostium quod roboris erat, Tectosagi et Trocmi, mediam tenebant aciem, milia hominum quinquaginta; equitatum, quia equorum nullus erat inter inaequales rupes usus, ad 

</p></section><notes></notes></section>