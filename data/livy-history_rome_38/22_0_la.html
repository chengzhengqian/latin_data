<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">9</span><span class="br"></span>Permissu consulis postero die in castra tyrannus venit, vestitus comitatusque vix ad privati modice locupletis habitum, et oratio fuit summissa et infracta, extenuantis opes suas urbiumque suae dicionis egestatem querentis. <span class="br"></span><span class="lineNumber">10</span><span class="br"></span>erant autem sub eo praeter Cibyram Sylleum et ad Limnen quae appellatur. ex his, ut se suosque spoliaret, quinque et viginti talenta se confecturum, prope ut diffidens, pollicebatur.</p>
<p><span class="br"></span><span class="lineNumber">11</span><span class="br"></span>“Enimvero” inquit consul “ferri iam ludificatio ista non potest. parum est non erubuisse absentem, cum per legatos frustrareris nos; praesens quoque in eadem perstas impudentia. <span class="br"></span><span class="lineNumber">12</span><span class="br"></span>quinque et viginti talenta tyrannidem tuam exhaurient? quingenta ergo talenta nisi triduo numeras, populationem in agris obsidionem in urbe exspecta.” <span class="br"></span><span class="lineNumber">13</span><span class="br"></span>hac denuntiatione conterritus perstare tamen in pertinaci simulatione inopiae. <span class="br"></span><span class="lineNumber">14</span><span class="br"></span>et paulatim inliberali adiectione nunc per cavillationem, nunc precibus et simulatis lacrimis ad centum talenta est perductus. adiecta decem milia medimnum frumenti. haec omnia intra sex dies exacta.</p>
<p>15. A Cibyra per agros Sindensium exercitus ductus, transgressusque Caularem amnem posuit castra. <span class="br"></span><span class="lineNumber">2</span><span class="br"></span>postero die praeter Cabalitin<a class="footnoteLink" href="#note_LCL313_44_26" id="target_note_LCL313_44_26"><sup>26</sup></a> paludem agmen ductum; ad Madamprum manserunt. inde progredientibus ab Lagbe,<a class="footnoteLink" href="#note_LCL313_44_27" id="target_note_LCL313_44_27"><sup>27</sup></a> proxima urbe, metu incolae fugerunt; <span class="br"></span><span class="lineNumber">3</span><span class="br"></span>vacuum hominibus 




</p></section><notes><section class="footnotes"><ul><li class="note" id="note_LCL313_44_26"><a class="footnoteCrossrefLink" href="#target_note_LCL313_44_26" title="Click to highlight in text"><sup class="lineRef">26</sup>Cabalitin <span class="italic">C. Müller</span>:<span class="italic"> </span>Carallitem <span class="italic">B</span>χ: Caralitin <span class="italic">Fr. 2</span></a></li><script type="text/javascript">document.getElementById('note_LCL313_44_26').style.display = "none";</script><li class="note" id="note_LCL313_44_27"><a class="footnoteCrossrefLink" href="#target_note_LCL313_44_27" title="Click to highlight in text"><sup class="lineRef">27</sup>ab Lagbe <span class="italic">Briscoe (cf. comm. 3.66)</span>: ab Lago χ: ab Laco <span class="italic">B</span></a></li><script type="text/javascript">document.getElementById('note_LCL313_44_27').style.display = "none";</script></ul></section></notes></section>