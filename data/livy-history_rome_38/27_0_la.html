<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 Antiochi cum Romanis manserunt. tum quoque, pulso Antiocho, magnam spem habuerunt, quia procul mari incolerent, Romanum exercitum ad se non perventurum.</p>
<p>17. Cum hoc hoste, tam terribili omnibus regionis eius, quia bellum gerendum erat, pro contione milites in hunc maxime modum adlocutus est consul:</p>
<p><span class="br"></span><span class="lineNumber">2</span><span class="br"></span>“Non me praeterit, milites, omnium quae Asiam colunt gentium Gallos fama belli praestare. <span class="br"></span><span class="lineNumber">3</span><span class="br"></span>inter mitissimum genus hominum ferox natio, pervagata bello prope orbem terrarum, sedem cepit. procera corpora, promissae et rutilatae comae, vasta scuta, praelongi gladii; <span class="br"></span><span class="lineNumber">4</span><span class="br"></span>ad hoc cantus ineuntium<a class="footnoteLink" href="#note_LCL313_54_34" id="target_note_LCL313_54_34"><sup>34</sup></a> proelium et ululatus et tripudia, <span class="br"></span><span class="lineNumber">5</span><span class="br"></span>et quatientium scuta in patrium quendam modum horrendus armorum crepitus, omnia de industria composita ad terrorem. sed haec, quibus insolita atque insueta sunt, Graeci et Phryges et Cares timeant; Romanis Gallici tumultus adsueti, etiam vanitates notae sunt. <span class="br"></span><span class="lineNumber">6</span><span class="br"></span>semel primo congressu ad Alliam eos olim fugerunt maiores nostri;<a class="footnoteLink" href="#note_LCL313_54_35" id="target_note_LCL313_54_35"><sup>35</sup></a> ex eo tempore per ducentos iam annos pecorum in modum consternatos caedunt fugantque, et plures prope de Gallis triumphi quam de toto orbe terrarum acti sunt. <span class="br"></span><span class="lineNumber">7</span><span class="br"></span>iam usu hoc cognitum est: si primum impetum, quem fervido ingenio et caeca ira effundunt, sustinueris, fluunt sudore et lassitudine membra, labant arma; mollia corpora, molles, ubi 



</p></section><notes><section class="footnotes"><ul><li class="note" id="note_LCL313_54_34"><a class="footnoteCrossrefLink" href="#target_note_LCL313_54_34" title="Click to highlight in text"><sup class="lineRef">34</sup>ineuntium <span class="italic">Mg</span>: inchoantium <span class="italic">Bχ</span></a></li><script type="text/javascript">document.getElementById('note_LCL313_54_34').style.display = "none";</script><li class="note" id="note_LCL313_54_35"><a class="footnoteCrossrefLink" href="#target_note_LCL313_54_35" title="Click to highlight in text"><sup class="lineRef">35</sup>eos olim fugerunt maiores nostri <span class="italic">Modius</span>: olim fugerunt maiores nostros <span class="italic">B</span>: olim fuderunt maiores nostros χ: eos olim fuderunt maiores vestri <span class="italic">Mg</span></a></li><script type="text/javascript">document.getElementById('note_LCL313_54_35').style.display = "none";</script></ul></section></notes></section>