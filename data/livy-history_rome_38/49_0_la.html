<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
in maiorem refugerunt arcem. inde postero die dediti, direpta urbe, sub corona omnes venierunt.</p>
<p>30. Consul compositis rebus Cephallaniae, praesidio Samae imposito, in Peloponnesum, iam diu accersentibus Aegiensibus maxime ac Lacedaemoniis, traiecit. <span class="br"></span><span class="lineNumber">2</span><span class="br"></span>Aegium a principio Achaici concilii semper conventus gentis indicti sunt, seu dignitati urbis id seu loci opportunitati datum est. <span class="br"></span><span class="lineNumber">3</span><span class="br"></span>hunc morem Philopoemen eo primum anno labefactare conatus legem parabat ferre, ut in omnibus civitatibus quae Achaici concilii essent in vicem conventus agerentur. <span class="br"></span><span class="lineNumber">4</span><span class="br"></span>et sub adventum consulis, damiurgis civitatium, qui summus est magistratus, Aegium evocantibus, Philopoemen—praetor tum erat—Argos conventum edixit. <span class="br"></span><span class="lineNumber">5</span><span class="br"></span>quo cum appareret omnes ferme conventuros, consul quoque, quamquam Aegiensium favebat causae, Argos venit; ubi cum disceptatio fuisset, et rem inclinatam cerneret, incepto destitit.</p>
<p><span class="br"></span><span class="lineNumber">6</span><span class="br"></span>Lacedaemonii deinde eum in sua certamina averterunt. sollicitam eam civitatem exsules maxime habebant, quorum magna pars in maritimis Laconicae orae castellis 



</p></section><notes></notes></section>