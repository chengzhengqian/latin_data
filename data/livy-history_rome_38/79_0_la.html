<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>“Nullius equidem invideo honori, patres conscripti; vos tribunos plebei nuper, viros fortes ac strenuos, impedientes Q. Fabi Labeonis triumphum auctoritate vestra deterruistis; triumphavit, quem non bellum iniustum gessisse, sed hostem omnino non vidisse inimici iactabant; ego, <span class="br"></span><span class="lineNumber">6</span><span class="br"></span>qui cum centum milibus ferocissimorum hostium signis conlatis totiens pugnavi, qui plus quadraginta milia hominum cepi aut occidi, qui bina castra eorum expugnavi, qui citra iuga Tauri omnia pacatiora quam terra Italia est reliqui, <span class="br"></span><span class="lineNumber">7</span><span class="br"></span>non triumpho modo fraudor, sed causam apud vos, patres conscripti, accusantibus meis ipse legatis dico.</p>
<p><span class="br"></span><span class="lineNumber">8</span><span class="br"></span>“Duplex eorum, ut animadvertistis, patres conscripti, accusatio fuit: nam nec gerendum mihi fuisse bellum cum Gallis, et gestum temere atque imprudenter dixerunt. ‘non erant Galli hostes, sed tu eos pacatos imperata facientes violasti.’ <span class="br"></span><span class="lineNumber">9</span><span class="br"></span>non sum postulaturus a vobis, patres conscripti, ut quae communiter de immanitate gentis Gallorum, de infestissimo odio in nomen Romanum scitis, ea de illis quoque qui Asiam<a class="footnoteLink" href="#note_LCL313_158_75" id="target_note_LCL313_158_75"><sup>75</sup></a> incolunt existimetis Gallis; <span class="br"></span><span class="lineNumber">10</span><span class="br"></span>remota universae gentis infamia atque invidia per se ipsos aestimate. utinam rex Eumenes utinam omnes Asiae civitates adessent, et illos potius querentes quam me accusantem audiretis. <span class="br"></span><span class="lineNumber">11</span><span class="br"></span>mittite, agedum, legatos circa omnes Asiae urbes, et quaerite utra graviore servitute, Antiocho 


</p></section><notes><section class="footnotes"><ul><li class="note" id="note_LCL313_158_75"><a class="footnoteCrossrefLink" href="#target_note_LCL313_158_75" title="Click to highlight in text"><sup class="lineRef">75</sup>Asiam <span class="italic">Mg</span>: has terras χ: terras Asiae <span class="italic">Otto</span></a></li><script type="text/javascript">document.getElementById('note_LCL313_158_75').style.display = "none";</script></ul></section></notes></section>