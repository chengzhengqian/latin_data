<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>52. Hic speciosus ultimus dies P. Scipioni inluxit. post quem cum invidiam et certamina cum tribunis prospiceret, die longiore prodicta in Literninum concessit, certo consilio ne ad causam dicendam adesset. <span class="br"></span><span class="lineNumber">2</span><span class="br"></span>maior animus et natura erat ac maiori fortunae adsuetus quam ut reus esse sciret et summittere se in humilitatem causam dicentium. <span class="br"></span><span class="lineNumber">3</span><span class="br"></span>ubi dies venit citarique absens est coeptus, L. Scipio morbum causae esse cur abesset excusabat. <span class="br"></span><span class="lineNumber">4</span><span class="br"></span>quam excusationem cum tribuni qui diem dixerant non acciperent, et ab eadem superbia non venire ad causam dicendam arguerent qua iudicium et tribunos plebis et contionem reliquisset, <span class="br"></span><span class="lineNumber">5</span><span class="br"></span>et quibus ius sententiae de se dicendae et libertatem ademisset, iis comitatus, velut captos trahens, triumphum de populo Romano egisset secessionemque eo die in Capitolium a tribunis plebis fecisset.</p>
<p><span class="br"></span><span class="lineNumber">6</span><span class="br"></span>â€œHabetis ergo temeritatis illius mercedem; quo duce et auctore nos reliquistis, ab eo ipsi relicti estis, <span class="br"></span><span class="lineNumber">7</span><span class="br"></span>et tantum animorum in dies nobis decrescit ut ad quem ante annos septemdecim exercitum et classem habentem tribunos plebis aedilemque mittere in Siciliam ausi sumus, qui prenderent eum et Romam reducerent, ad eum privatum 



</p></section><notes></notes></section>