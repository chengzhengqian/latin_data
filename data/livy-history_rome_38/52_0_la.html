<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Lacedaemoniorum suam causam legationemque Achaeis iniunxerunt. <span class="br"></span><span class="lineNumber">6</span><span class="br"></span>Diophanes et Lycortas, Megalopolitani ambo, principes legationis Achaeorum fuerunt, qui dissidentes in re publica, tum quoque minime inter se convenientes orationes habuerunt: <span class="br"></span><span class="lineNumber">7</span><span class="br"></span>Diophanes senatui disceptationem omnium rerum permittebat: eos optime controversias inter Achaeos ac Lacedaemonios finituros esse; <span class="br"></span><span class="lineNumber">8</span><span class="br"></span>Lycortas ex praeceptis Philopoemenis postulabat ut Achaeis ex foedere ac legibus suis quae decressent agere liceret, libertatemque sibi inlibatam, cuius ipsi auctores essent, praestarent. <span class="br"></span><span class="lineNumber">9</span><span class="br"></span>magnae auctoritatis apud Romanos tum gens Achaeorum erat; novari tamen nihil de Lacedaemoniis placebat. ceterum responsum ita perplexum fuit ut et Achaei sibi de Lacedaemone permissum acciperent, <span class="br"></span><span class="lineNumber">10</span><span class="br"></span>et Lacedaemonii non omnia concessa iis interpretarentur. hac potestate immodice Achaei ac superbe usi sunt.</p>
<p>33. Philopoemeni continuatur magistratus. qui veris initio exercitu indicto castra in finibus Lacedaemoniorum posuit, <span class="br"></span><span class="lineNumber">2</span><span class="br"></span>legatos deinde misit ad deposcendos auctores defectionis, et civitatem in pace futuram, si id fecisset, pollicentes, et illos nihil indicta causa passuros. s<span class="br"></span><span class="lineNumber">3</span><span class="br"></span>ilentium prae metu ceterorum fuit; quos nominatim depoposcerat, ipsi se ituros professi sunt, fide accepta a legatis vim afuturam


</p></section><notes></notes></section>