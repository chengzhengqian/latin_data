<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
peditum, ut per arduum, leni gradu ducuntur, ita prae se habentium scuta ut missilia tantum vitarent, pede conlato non viderentur pugnaturi.</p>
<p><span class="br"></span><span class="lineNumber">4</span><span class="br"></span>Missilibus ex intervallo loci proelium commissum est, primo par, Gallos loco adiuvante, Romanos varietate et copia telorum; procedente certamine nihil iam aequi erat. scuta longa, ceterum ad amplitudinem corporum parum lata, et ea ipsa plana, male tegebant Gallos. <span class="br"></span><span class="lineNumber">5</span><span class="br"></span>nec tela iam alia habebant praeter gladios, quorum, cum manum hostis non consereret, nullus usus erat. <span class="br"></span><span class="lineNumber">6</span><span class="br"></span>saxis nec modicis, ut quae non praeparassent, sed quod cuique temere trepidanti ad manum venisset, et ut<a class="footnoteLink" href="#note_LCL313_70_40" id="target_note_LCL313_70_40"><sup>40</sup></a> insueti, nec arte nec viribus adiuvantes ictum, utebantur. <span class="br"></span><span class="lineNumber">7</span><span class="br"></span>sagittis glande iaculis incauti ab omni parte configebantur, nec quid agerent, ira et pavore occaecatis animis, cernebant, et erant deprensi genere pugnae in quod minime apti sunt. <span class="br"></span><span class="lineNumber">8</span><span class="br"></span>nam quemadmodum comminus, ubi in vicem pati et inferre volnera licet, accendit ira animos eorum, ita, ubi ex occulto et procul levibus telis volnerantur, nec quo ruant caeco impetu habent, velut ferae transfixae in suos temere incurrunt.</p>
<p><span class="br"></span><span class="lineNumber">9</span><span class="br"></span>Detegebat volnera eorum quod nudi pugnant, et sunt fusa et candida corpora, ut quae nunquam nisi in pugna nudentur; ita et plus sanguinis ex multa carne fundebatur, 


</p></section><notes><section class="footnotes"><ul><li class="note" id="note_LCL313_70_40"><a class="footnoteCrossrefLink" href="#target_note_LCL313_70_40" title="Click to highlight in text"><sup class="lineRef">40</sup>et ut <span class="italic">Crév.</span>: ut <span class="italic">Bχ</span></a></li><script type="text/javascript">document.getElementById('note_LCL313_70_40').style.display = "none";</script></ul></section></notes></section>