<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
ea quoque magna ex parte sine certamine in deditionem venit. <span class="br"></span><span class="lineNumber">5</span><span class="br"></span>Dolopes nunquam Aetolorum fuerant, Philippi erant. hi primo ad arma concurrerunt; ceterum postquam Amphilochos cum Aetolis esse, fugamque ex Athamania Philippi et caedem praesidii eius accepere, et ipsi a Philippo ad Aetolos deficiunt. <span class="br"></span><span class="lineNumber">6</span><span class="br"></span>quibus circumiectis gentibus iam undique se a Macedonibus tutos credentibus esse Aetolis, fama adfertur Antiochum in Asia victum ab Romanis; nec ita multo post legati ab Roma rediere sine spe pacis, Fulviumque consulem nuntiantes cum exercitu iam traiecisse. <span class="br"></span><span class="lineNumber">7</span><span class="br"></span>his territi, prius ab Rhodo et Athenis legationibus excitis, ut per auctoritatem earum civitatium suae preces nuper repudiatae faciliorem aditum ad senatum haberent, principes gentis ad temptandam spem ultimam Romam miserunt, <span class="br"></span><span class="lineNumber">8</span><span class="br"></span>nihil ne bellum haberent, priusquam paene in conspectu hostis erat, praemeditati.</p>
<p><span class="br"></span><span class="lineNumber">9</span><span class="br"></span>Iam M. Fulvius, Apolloniam exercitu traiecto, cum Epirotarum principibus consultabat unde bellum inciperet. Epirotis Ambraciam placebat adgredi, quae tum contribuerat se Aetolis: <span class="br"></span><span class="lineNumber">10</span><span class="br"></span>sive ad tuendam eam venirent Aetoli, apertos circa campos ad dimicandum esse; sive detractarent certamen, <span class="br"></span><span class="lineNumber">11</span><span class="br"></span>oppugnationem fore haud difficilem; nam et copiam in propinquo materiae ad aggeres excitandos et cetera opera esse, et Aratthum,<a class="footnoteLink" href="#note_LCL313_10_8" id="target_note_LCL313_10_8"><sup>8</sup></a> navigabilem 


</p></section><notes><section class="footnotes"><ul><li class="note" id="note_LCL313_10_8"><a class="footnoteCrossrefLink" href="#target_note_LCL313_10_8" title="Click to highlight in text"><sup class="lineRef">8</sup>Aratthum <span class="italic">Briscoe</span>: Aret(-c-<span class="italic">A</span>)hontem <span class="italic">BÏ‡</span>: Arachthum<span class="italic"> Vrsinus</span></a></li><script type="text/javascript">document.getElementById('note_LCL313_10_8').style.display = "none";</script></ul></section></notes></section>