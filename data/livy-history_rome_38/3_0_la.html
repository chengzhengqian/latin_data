<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
milibus armatorum profectus ingenti celeritate Gomphos pervenit. <span class="br"></span><span class="lineNumber">2</span><span class="br"></span>ibi relicta maiore parte exercitus—neque enim ad tanta itinera sufficerent—, cum duobus milibus Athenaeum, quod unum a praesidio suo retentum fuerat, <span class="br"></span><span class="lineNumber">3</span><span class="br"></span>pervenit. inde, proximis temptatis, cum facile animadvertisset cetera hostilia esse, Gomphos regressus, omnibus copiis simul in Athamaniam redit. <span class="br"></span><span class="lineNumber">4</span><span class="br"></span>Xenonem inde cum mille peditibus praemissum †Aethiopam†<a class="footnoteLink" href="#note_LCL313_6_6" id="target_note_LCL313_6_6"><sup>6</sup></a> occupare iubet, opportune Argitheae imminentem; <span class="br"></span><span class="lineNumber">5</span><span class="br"></span>quem ubi teneri ab suis locum vidit, ipse circa templum Iovis Acraei posuit castra. ibi unum diem foeda tempestate retentus, postero die ducere ad Argitheam intendit. <span class="br"></span><span class="lineNumber">6</span><span class="br"></span>euntibus extemplo apparuere Athamanes, in tumulos imminentes viae discurrentes. ad quorum conspectum constitere prima signa, totoque agmine pavor et trepidatio erat, <span class="br"></span><span class="lineNumber">7</span><span class="br"></span>et pro se quisque quidnam futurum esset cogitare, si in valles subiectas rupibus agmen foret demissum. <span class="br"></span><span class="lineNumber">8</span><span class="br"></span>haec tumultuatio regem, cupientem, si se sequerentur, raptim evadere angustias, revocare primos et eadem qua venerat via referre coegit signa.</p>
<p><span class="br"></span><span class="lineNumber">9</span><span class="br"></span>Athamanes primo ex intervallo quieti sequebantur; postquam Aetoli se coniunxerunt, hos, ut ab tergo agmini instarent, reliquerunt, ipsi ab lateribus se circumfuderunt, <span class="br"></span><span class="lineNumber">10</span><span class="br"></span>quidam per notas calles breviore via praegressi transitus insedere; tantumque tumultus Macedonibus est iniectum 



</p></section><notes><section class="footnotes"><ul><li class="note" id="note_LCL313_6_6"><a class="footnoteCrossrefLink" href="#target_note_LCL313_6_6" title="Click to highlight in text"><sup class="lineRef">6</sup>†Aethiopam† <span class="italic">Ba</span>: Ethiopiam ψ: E(C-<span class="italic">E</span>)opam φ</a></li><script type="text/javascript">document.getElementById('note_LCL313_6_6').style.display = "none";</script></ul></section></notes></section>