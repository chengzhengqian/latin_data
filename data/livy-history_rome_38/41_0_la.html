<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
enim pepigerat—expleret, mulier lingua sua stringerent ferrum et centurionem pensantem aurum occiderent imperavit. <span class="br"></span><span class="lineNumber">9</span><span class="br"></span>iugulati praecisum caput ipsa involutum veste ferens ad virum Ortiagontem, qui ab Olympo domum refugerat, pervenit; quem priusquam complecteretur, caput centurionis ante pedes eius abiecit, <span class="br"></span><span class="lineNumber">10</span><span class="br"></span>mirantique cuiusnam id caput hominis aut quod id facinus haudquaquam muliebre<a class="footnoteLink" href="#note_LCL313_82_45" id="target_note_LCL313_82_45"><sup>45</sup></a> esset, et iniuriam corporis et ultionem violatae per vim pudicitiae confessa viro est, <span class="br"></span><span class="lineNumber">11</span><span class="br"></span>aliaque, ut traditur, sanctitate et gravitate vitae huius matronalis facinoris decus ad ultimum conservavit.</p>
<p>25. Ancyram in stativa oratores Tectosagum ad consulem venerunt, petentes ne ante<a class="footnoteLink" href="#note_LCL313_82_46" id="target_note_LCL313_82_46"><sup>46</sup></a> castra moveret quam conlocutus cum suis regibus esset: nullas condiciones pacis iis non bello fore potiores. <span class="br"></span><span class="lineNumber">2</span><span class="br"></span>tempus in posterum diem constituitur, locusque qui medius maxime inter castra Gallorum et Ancyram est visus. <span class="br"></span><span class="lineNumber">3</span><span class="br"></span>quo cum consul ad tempus cum praesidio quingentorum equitum venisset, nec ullo Gallorum ibi viso regressus in castra esset, <span class="br"></span><span class="lineNumber">4</span><span class="br"></span>oratores idem redeunt, excusantes religione obiecta venire reges non posse; principes gentis, per quos aeque res transigi posset, venturos. <span class="br"></span><span class="lineNumber">5</span><span class="br"></span>consul se quoque Attalum missurum dixit. ad hoc conloquium utrimque ventum est.</p>
<p>Trecentos equites Attalus praesidii causa cum adduxisset, iactatae sunt pacis condiciones; <span class="br"></span><span class="lineNumber">6</span><span class="br"></span>finis rei quia absentibus


</p></section><notes><section class="footnotes"><ul><li class="note" id="note_LCL313_82_45"><a class="footnoteCrossrefLink" href="#target_note_LCL313_82_45" title="Click to highlight in text"><sup class="lineRef">45</sup>muliebre ψ<span class="italic">EP</span>: muliere <span class="italic">A</span>: mulieris <span class="italic">B</span></a></li><script type="text/javascript">document.getElementById('note_LCL313_82_45').style.display = "none";</script><li class="note" id="note_LCL313_82_46"><a class="footnoteCrossrefLink" href="#target_note_LCL313_82_46" title="Click to highlight in text"><sup class="lineRef">46</sup>ante <span class="italic">Bχ</span>: ante ab Angira (Ancyra<span class="italic"> Fr. 2</span>) <span class="italic">Mg</span></a></li><script type="text/javascript">document.getElementById('note_LCL313_82_46').style.display = "none";</script></ul></section></notes></section>