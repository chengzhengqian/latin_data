<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
ab L. Scipione et exercitu lustrato contionem apud milites habuit, <span class="br"></span><span class="lineNumber">3</span><span class="br"></span>qua conlaudata virtute eorum, quod cum Antiocho uno proelio debellassent, adhortatus eos ad novum cum Gallis suscipiendum bellum, qui et auxiliis iuuissent Antiochum, <span class="br"></span><span class="lineNumber">4</span><span class="br"></span>et adeo indomita haberent ingenia ut nequiquam Antiochus emotus ultra iuga Tauri montis esset, nisi frangerentur opes Gallorum, de se quoque pauca, nec falsa nec immodica, adiecit. <span class="br"></span><span class="lineNumber">5</span><span class="br"></span>laeti milites cum frequenti adsensu consulem audiverunt, partem virium Antiochi fuisse Gallos credentes; rege superato nullum momentum in solis per se Gallorum copiis fore.</p>
<p><span class="br"></span><span class="lineNumber">6</span><span class="br"></span>Eumenen haud in tempore abesse—Romae tum erat—credere consul, gnarum locorum hominumque, et cuius interesset frangi Gallorum opes. <span class="br"></span><span class="lineNumber">7</span><span class="br"></span>Attalum igitur fratrem eius accersit a Pergamo, hortatusque ad capessendum secum bellum, pollicentem suam suorumque operam domum ad comparandum dimittit. <span class="br"></span><span class="lineNumber">8</span><span class="br"></span>paucos post dies profecto ab Epheso consuli ad Magnesiam occurrit Attalus cum mille peditibus equitibusque quingentis, Athenaeo fratre iusso cum ceteris copiis subsequi, commendata iis custodia Pergami quos fratri regnoque fidos credebat. <span class="br"></span><span class="lineNumber">9</span><span class="br"></span>consul, conlaudato iuvene, cum omnibus copiis ad Maeandrum progressus castra posuit, quia vado superari



</p></section><notes></notes></section>