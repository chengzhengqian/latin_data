<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
decem milia medimnum tritici imperata; ita in deditionem accepti.</p>
<p>14. Tertio inde die ad Casanem<a class="footnoteLink" href="#note_LCL313_42_25" id="target_note_LCL313_42_25"><sup>25</sup></a> amnem perventum; inde profecti Erizam urbem primo impetu ceperunt. <span class="br"></span><span class="lineNumber">2</span><span class="br"></span>ad Tabusion castellum, imminens flumini Indo, ventum est, cui fecerat nomen Indus ab elephanto deiectus. <span class="br"></span><span class="lineNumber">3</span><span class="br"></span>haud procul a Cibyra aberant, nec legatio ulla a Moagete, tyranno civitatis eius, homine ad omnia infido atque importuno, veniebat. <span class="br"></span><span class="lineNumber">4</span><span class="br"></span>ad temptandum eius animum C. Helvium cum quattuor milibus peditum et quingentis equitibus consul praemittit. huic agmini iam fines ingredienti legati occurrerunt, nuntiantes paratum esse tyrannum imperata facere; <span class="br"></span><span class="lineNumber">5</span><span class="br"></span>orabant ut pacatus fines iniret cohiberetque a populatione agri militem, et in corona aurea quindecim talenta adferebant. <span class="br"></span><span class="lineNumber">6</span><span class="br"></span>Helvius, integros a populatione agros servaturum pollicitus, ire ad consulem legatos iussit.</p>
<p><span class="br"></span><span class="lineNumber">7</span><span class="br"></span>Quibus eadem referentibus consul “neque Romani” inquit “bonae voluntatis ullum signum erga nos tyranni habemus, et ipsum talem esse inter omnes constat ut de poena eius magis quam de amicitia nobis cogitandum sit.” <span class="br"></span><span class="lineNumber">8</span><span class="br"></span>perturbati hac voce legati nihil aliud petere quam ut coronam acciperet, veniendique ad eum tyranno potestatem et copiam loquendi ac purgandi se faceret.</p>
</section><notes><section class="footnotes"><ul><li class="note" id="note_LCL313_42_25"><a class="footnoteCrossrefLink" href="#target_note_LCL313_42_25" title="Click to highlight in text"><sup class="lineRef">25</sup>Casanem <span class="italic">Waddington</span>: Casum <span class="italic">BVoss.</span>: Casu χ</a></li><script type="text/javascript">document.getElementById('note_LCL313_42_25').style.display = "none";</script></ul></section></notes></section>