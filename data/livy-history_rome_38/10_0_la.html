<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
urbis quam oppugnabat, depopulatus tantum agros Amphilochia excessit atque in Macedoniam redit. <span class="br"></span><span class="lineNumber">2</span><span class="br"></span>et Aetolos inde avocavit populatio maritimae orae. Pleuratus, Illyriorum rex, cum sexaginta lembis Corinthium sinum invectus, adiunctis Achaeorum quae Patris erant navibus, maritima Aetoliae vastabat. <span class="br"></span><span class="lineNumber">3</span><span class="br"></span>adversus quos mille Aetoli missi, quacumque se classis circumegerat per litorum anfractus, brevioribus semitis occurrebant.</p>
<p><span class="br"></span><span class="lineNumber">4</span><span class="br"></span>Et Romani ad Ambraciam pluribus locis quatiendo arietibus muros aliquantum urbis nudaverant, nec tamen penetrare in urbem poterant; <span class="br"></span><span class="lineNumber">5</span><span class="br"></span>nam et pari celeritate novus pro diruto murus obiciebatur, et armati ruinis superstantes instar munimenti erant. <span class="br"></span><span class="lineNumber">6</span><span class="br"></span>itaque cum aperta vi parum procederet consuli res, cuniculum occultum vineis ante contecto loco agere instituit; et aliquamdiu, cum dies noctesque in opere essent, non solum sub terra fodientes sed egerentes etiam humum fefellere hostem. c<span class="br"></span><span class="lineNumber">7</span><span class="br"></span>umulus repente terrae eminens index operis oppidanis fuit, pavidique, ne iam subrutis muris facta in urbem via esset, fossam intra murum e regione eius operis quod vineis contectum erat ducere instituunt. <span class="br"></span><span class="lineNumber">8</span><span class="br"></span>cuius ubi ad tantam altitudinem



</p></section><notes></notes></section>