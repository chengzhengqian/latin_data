<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
cadit, famaque ita tenet Celaenis Marsyan cum Apolline tibiarum cantu certasse. <span class="br"></span><span class="lineNumber">7</span><span class="br"></span>Maeander ex arce summa Celaenarum ortus, media urbe decurrens, per Caras primum deinde Ionas, in sinum maris editur qui inter Prienen et Miletum est. <span class="br"></span><span class="lineNumber">8</span><span class="br"></span>ad Antiochiam in castra consulis Seleucus, Antiochi filius, ex foedere icto cum Scipione ad frumentum exercitui dandum venit. <span class="br"></span><span class="lineNumber">9</span><span class="br"></span>parva disceptatio de Attali auxiliaribus orta est, quod Romano tantum militi pactum Antiochum ut daretur frumentum Seleucus dicebat. <span class="br"></span><span class="lineNumber">10</span><span class="br"></span>discussa ea quoque est constantia consulis, qui misso tribuno edixit ne Romani milites acciperent priusquam Attali auxilia accepissent.</p>
<p><span class="br"></span><span class="lineNumber">11</span><span class="br"></span>Inde ad Gordiutichos quod vocant processum est. ex eo loco ad Tabas tertiis castris perventum. in finibus Pisidarum posita urbs est, in ea parte quae vergit ad Pamphylium mare. integris viribus<a class="footnoteLink" href="#note_LCL313_40_24" id="target_note_LCL313_40_24"><sup>24</sup></a> regionis eius feroces ad bellandum habebat viros. <span class="br"></span><span class="lineNumber">12</span><span class="br"></span>tum quoque equites, in agmen Romanum eruptione facta, haud modice primo impetu turbavere; deinde ut apparuit nec numero se nec virtute pares esse, in urbem compulsi veniam erroris petebant, dedere urbem parati. <span class="br"></span><span class="lineNumber">13</span><span class="br"></span>quinque et viginti talenta argenti et 


</p></section><notes><section class="footnotes"><ul><li class="note" id="note_LCL313_40_24"><a class="footnoteCrossrefLink" href="#target_note_LCL313_40_24" title="Click to highlight in text"><sup class="lineRef">24</sup>viribus ψα (<span class="italic">Holk.<sup>2 </sup>Esc.</span>): urbibus <span class="italic">B</span>φ</a></li><script type="text/javascript">document.getElementById('note_LCL313_40_24').style.display = "none";</script></ul></section></notes></section>