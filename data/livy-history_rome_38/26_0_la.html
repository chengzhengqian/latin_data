<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
multo post Lonnorius, adiuvante Nicomede Bithyniae rege, a Byzantio transmisit. <span class="br"></span><span class="lineNumber">8</span><span class="br"></span>coeunt deinde in unum rursus Galli et auxilia Nicomedi dant adversus Ziboetem,<a class="footnoteLink" href="#note_LCL313_52_33" id="target_note_LCL313_52_33"><sup>33</sup></a> tenentem partem Bithyniae, gerenti bellum. <span class="br"></span><span class="lineNumber">9</span><span class="br"></span>atque eorum maxime opera devictus Ziboetes est, Bithyniaque omnis in dicionem Nicomedis concessit.</p>
<p>Profecti ex Bithynia in Asiam processerunt. non plus ex viginti milibus hominum quam decem armata erant. <span class="br"></span><span class="lineNumber">10</span><span class="br"></span>tamen tantum terroris omnibus quae cis Taurum incolunt gentibus iniecerunt ut quas adissent quasque non adissent, pariter ultimae propinquis, imperio parerent. p<span class="br"></span><span class="lineNumber">11</span><span class="br"></span>ostremo cum tres essent gentes, Tolostobogii Trocmi Tectosages, in tres partes, qua cuique populorum suorum vectigalis Asia esset, diviserunt. <span class="br"></span><span class="lineNumber">12</span><span class="br"></span>Trocmis Hellesponti ora data; Tolostobogii Aeolida atque Ioniam, Tectosages mediterranea Asiae sortiti sunt. et stipendium tota cis Taurum Asia exigebant, <span class="br"></span><span class="lineNumber">13</span><span class="br"></span>sedem autem ipsi sibi circa Halyn flumen cepere. tantusque terror eorum nominis erat, multitudine etiam magna subole aucta, ut Syriae quoque ad postremum reges stipendium dare non abnuerent. <span class="br"></span><span class="lineNumber">14</span><span class="br"></span>primus Asiam incolentium abnuit Attalus, pater regis Eumenis; audacique incepto praeter opinionem omnium adfuit fortuna, et signis conlatis superior fuit. non tamen ita infregit animos eorum ut absisterent imperio; <span class="br"></span><span class="lineNumber">15</span><span class="br"></span>eaedem opes usque ad bellum





</p></section><notes><section class="footnotes"><ul><li class="note" id="note_LCL313_52_33"><a class="footnoteCrossrefLink" href="#target_note_LCL313_52_33" title="Click to highlight in text"><sup class="lineRef">33</sup>Ziboetem <span class="italic">Briscoe</span>: Ziboeam <span class="italic">BÏ‡</span>: Zyboetam<span class="italic"> Mg</span></a></li><script type="text/javascript">document.getElementById('note_LCL313_52_33').style.display = "none";</script></ul></section></notes></section>