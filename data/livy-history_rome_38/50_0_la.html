<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
civitatibusque, quae omnes ademptae erant,<a class="footnoteLink" href="#note_LCL313_100_54" id="target_note_LCL313_100_54"><sup>54</sup></a> habitabant. <span class="br"></span><span class="lineNumber">7</span><span class="br"></span>id aegre patientes Lacedaemonii, ut aliqua liberum ad mare haberent aditum, si quando Romam aliove quo mitterent legatos, simul ut<a class="footnoteLink" href="#note_LCL313_100_55" id="target_note_LCL313_100_55"><sup>55</sup></a> emporium et receptaculum peregrinis mercibus ad necessarios usus esset, nocte adorti vicum maritimum, nomine Lan, improviso occupaverunt. <span class="br"></span><span class="lineNumber">8</span><span class="br"></span>vicani quique ibi exsules habitabant primo inopinata re territi sunt; deinde sub lucem congregati levi certamine expulerunt Lacedaemonios. <span class="br"></span><span class="lineNumber">9</span><span class="br"></span>terror tamen omnem maritimam oram pervasit, legatosque communiter et castella omnia vicique et exsules, quibus ibi domicilia erant, ad Achaeos miserunt.</p>
<p>31. Philopoemen praetor, iam inde ab initio exsulum causae amicus, et auctor semper Achaeis minuendi opes et auctoritatem Lacedaemoniorum, <span class="br"></span><span class="lineNumber">2</span><span class="br"></span>concilium querentibus dedit, decretumque referente eo factum est, cum in fidem Achaeorum tutelamque T. Quinctius et Romani Laconicae orae castella et vicos tradidissent, et cum abstinere iis ex foedere Lacedaemonii deberent, Las vicus oppugnatus esset, caedesque ibi facta, qui eius rei auctores adfinesque essent, nisi dederentur Achaeis, violatum videri foedus. <span class="br"></span><span class="lineNumber">3</span><span class="br"></span>ad exposcendos eos legati extemplo Lacedaemonem missi sunt. id imperium adeo superbum et indignum



</p></section><notes><section class="footnotes"><ul><li class="note" id="note_LCL313_100_54"><a class="footnoteCrossrefLink" href="#target_note_LCL313_100_54" title="Click to highlight in text"><sup class="lineRef">54</sup>castellis civitatibusque quae omnes ademptae erant <span class="italic">Weiss.</span>: castellisque omnes ademptae erant <span class="italic">B</span>ψ: castellis quae omnes adempti erant φ</a></li><script type="text/javascript">document.getElementById('note_LCL313_100_54').style.display = "none";</script><li class="note" id="note_LCL313_100_55"><a class="footnoteCrossrefLink" href="#target_note_LCL313_100_55" title="Click to highlight in text"><sup class="lineRef">55</sup>simul ut <span class="italic">B</span>: simulque (simul simulque <span class="italic">E</span>) ut χ: simul id <span class="italic">Gron.</span></a></li><script type="text/javascript">document.getElementById('note_LCL313_100_55').style.display = "none";</script></ul></section></notes></section>