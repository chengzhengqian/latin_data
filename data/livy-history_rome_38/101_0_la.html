<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
plurimos duces hostium in triumpho ductos carcere incluserit, non passurum inter hostes populi Romani in carcere et vinculis esse, mittique eum se iubere.</p>
<p><span class="br"></span><span class="lineNumber">7</span><span class="br"></span>Tanto adsensu auditum est decretum, adeo dimissum Scipionem laeti homines viderunt, ut vix in eadem civitate videretur factum iudicium. <span class="br"></span><span class="lineNumber">8</span><span class="br"></span>in bona deinde L. Scipionis possessum publice quaestores praetor misit. neque in iis non modo vestigium ullum comparuit pecuniae regiae, sed nequaquam tantum redactum est quantae summae damnatus fuerat. <span class="br"></span><span class="lineNumber">9</span><span class="br"></span>conlata ea pecunia ab cognatis amicisque et clientibus est L. Scipioni, ut si acciperet eam, locupletior aliquanto esset quam ante calamitatem fuerat. nihil accepit; <span class="br"></span><span class="lineNumber">10</span><span class="br"></span>quae necessaria ad cultum erant, redempta ei a proximis cognatis sunt; verteratque Scipionum invidia in praetorem et consilium eius et accusatores.</p>
</section><notes></notes></section>