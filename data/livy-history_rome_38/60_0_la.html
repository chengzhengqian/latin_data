<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
octavo Apameam venit. ibi triduum stativis habitis, tertiis rursus ab Apamea castris in Pamphyliam, quo pecuniam frumentumque regios convehere iusserat, pervenit. <span class="br"></span><span class="lineNumber">9</span><span class="br"></span>duo milia et quingenta talenta argenti accepta Apameam deportantur; frumentum exercitui dividitur. inde ad Pergam ducit, quae una in iis locis regio tenebatur praesidio. <span class="br"></span><span class="lineNumber">10</span><span class="br"></span>adpropinquanti praefectus praesidii obvius fuit, triginta dierum tempus petens, ut regem Antiochum de urbe tradenda consuleret. dato tempore ad eam diem praesidio decessum est. <span class="br"></span><span class="lineNumber"> 11</span><span class="br"></span>a Perga L. Manlio fratre cum quattuor milibus militum Oroanda ad reliquum pecuniae ex eo quod pepigerant exigendum misso, ipse, quia Eumenem regem et decem legatos ab Roma Ephesum venisse audierat, iussis sequi Antiochi legatis, Apameam exercitum reduxit.</p>
<p>38. Ibi ex decem legatorum sententia foedus in haec fere verba cum Antiocho conscriptum est:</p>
<p><span class="br"></span><span class="lineNumber">2</span><span class="br"></span>Amicitia regi Antiocho cum populo Romano his legibus et condicionibus esto:</p>
<p>Ne quem exercitum, qui cum populo Romano sociisve bellum gesturus erit, rex per fines regni sui eorumve qui sub dicione eius erunt transire sinito, neu commeatu neu qua alia ope iuvato; <span class="br"></span><span class="lineNumber">3</span><span class="br"></span>idem Romani sociique Antiocho et iis qui sub imperio eius erunt praestanto.<a class="footnoteLink" href="#note_LCL313_120_58" id="target_note_LCL313_120_58"><sup>58</sup></a> </p>
</section><notes><section class="footnotes"><ul><li class="note" id="note_LCL313_120_58"><a class="footnoteCrossrefLink" href="#target_note_LCL313_120_58" title="Click to highlight in text"><sup class="lineRef">58</sup>praestanto <span class="italic">Muret</span>: praestent <span class="italic">BÏ‡</span></a></li><script type="text/javascript">document.getElementById('note_LCL313_120_58').style.display = "none";</script></ul></section></notes></section>