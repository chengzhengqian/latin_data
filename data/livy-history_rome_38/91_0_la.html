<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
etiam si censuram adicias? quid Asiatica legatio, et valetudine adversa inutilis et filii casu deformata, et post reditum necessitate aut subeundi iudicii aut simul cum patria deserendi? <span class="br"></span><span class="lineNumber">11</span><span class="br"></span>Punici tamen belli perpetrati, quo nullum neque maius neque periculosius Romani gessere, unus praecipuam gloriam tulit.</p>
<p>54. Morte Africani crevere inimicorum animi, quorum princeps fuit M. Porcius Cato, qui vivo quoque eo adlatrare magnitudinem eius solitus erat. <span class="br"></span><span class="lineNumber">2</span><span class="br"></span>hoc auctore existimantur Petillii et vivo Africano rem ingressi et mortuo rogationem promulgasse. <span class="br"></span><span class="lineNumber">3</span><span class="br"></span>fuit autem rogatio talis: “velitis iubeatis, Quirites, quae pecunia capta ablata coacta ab rege Antiocho est quique sub imperio eius fuerunt, <span class="br"></span><span class="lineNumber">4</span><span class="br"></span>quod eius in publicum relatum non est, uti de ea re Ser. Sulpicius praetor urbanus ad senatum referat, quem eam rem velit senatus quaerere de iis qui praetores nunc sunt.”</p>
<p><span class="br"></span><span class="lineNumber">5</span><span class="br"></span>Huic rogationi primo Q. et L. Mummii intercedebant: senatum quaerere de pecunia non relata in publicum, ita ut antea semper factum esset, aequum censebant. <span class="br"></span><span class="lineNumber">6</span><span class="br"></span>Petillii nobilitatem et regnum in senatu Scipionum accusabant. L. Furius Purpureo consularis, qui in decem legatis in Asia 




</p></section><notes></notes></section>