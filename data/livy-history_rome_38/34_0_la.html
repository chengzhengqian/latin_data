<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 litasset, trifariam exercitum divisum ducere ad hostem pergit.</p>
<p><span class="br"></span><span class="lineNumber">7</span><span class="br"></span>Ipse cum maxima parte copiarum, qua aequissimum aditum praebebat mons, ascendit; L. Manlium fratrem ab hiberno ortu, quoad loca patiantur et tuto possit, subire iubet: <span class="br"></span><span class="lineNumber">8</span><span class="br"></span>si qua periculosa et praerupta occurrant, non pugnare cum iniquitate locorum neque inexsuperabilibus vim adferre, sed obliquo monte ad se declinare et suo agmini coniungi; <span class="br"></span><span class="lineNumber">9</span><span class="br"></span>C. Helvium cum tertia parte circuire sensim per infima montis, deinde ab occasu aestivo erigere agmen. et Attali auxilia trifariam aequo numero divisit, secum esse ipsum iuvenem iussit. equitatum cum elephantis in proxima tumulis planitie reliquit; <span class="br"></span><span class="lineNumber">10</span><span class="br"></span>edictum praefectis ut intenti quid ubique geratur animadvertant, opemque ferre quo postulet res possint.</p>
<p>21. Galli, ab duobus lateribus satis fidentes invia esse, ab ea parte quae in meridiem vergeret, ut armis clauderent viam, quattuor milia fere armatorum ad tumulum imminentem viae minus mille passuum a castris occupandum mittunt, eo se rati veluti castello iter impedituros. <span class="br"></span><span class="lineNumber">2</span><span class="br"></span>quod ubi Romani viderunt, expediunt sese ad pugnam. ante signa modico intervallo velites eunt et ab Attalo Cretenses sagittarii et funditores et Trallis et Thraces; <span class="br"></span><span class="lineNumber">3</span><span class="br"></span>signa 




</p></section><notes></notes></section>