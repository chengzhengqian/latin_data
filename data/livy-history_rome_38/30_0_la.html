<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 qui unus ex regulis et in Eumenis manserat amicitia et negaverat Antiocho adversus Romanos auxilia, castra movit. primo die ad Aladrum<a class="footnoteLink" href="#note_LCL313_60_37" id="target_note_LCL313_60_37"><sup>37</sup></a> flumen, postero ad vicum quem vocant Tyscon ventum. <span class="br"></span><span class="lineNumber">2</span><span class="br"></span>eo legati Oroandensium cum venissent amicitiam petentes, ducenta talenta iis sunt imperata, precantibusque ut domum renuntiarent potestas facta.</p>
<p><span class="br"></span><span class="lineNumber">3</span><span class="br"></span>Ducere inde exercitum consul ad Plitendum;<a class="footnoteLink" href="#note_LCL313_60_38" id="target_note_LCL313_60_38"><sup>38</sup></a> deinde ad Alyattos castra posita, eo missi ad Eposognatum redierunt, et legati reguli orantes ne Tectosagis bellum inferret: ipsum in eam gentem iturum Eposognatum, persuasurumque ut imperata faciant. <span class="br"></span><span class="lineNumber">4</span><span class="br"></span>data venia regulo, duci inde exercitus per Axylon quam vocant terram coeptus. ab re nomen habet: non ligni modo quicquam, sed ne spinas quidem aut ullum aliud alimentum fert ignis; fimo bubulo pro lignis utuntur.</p>
<p><span class="br"></span><span class="lineNumber">5</span><span class="br"></span>Ad Cuballum, Gallograeciae castellum, castra habentibus Romanis apparuere cum magno tumultu hostium equites, nec turbarunt tantum stationes Romanas repente invecti, sed quosdam etiam occiderunt. <span class="br"></span><span class="lineNumber">6</span><span class="br"></span>qui tumultus cum in castra perlatus esset, effusus repente omnibus portis 




</p></section><notes><section class="footnotes"><ul><li class="note" id="note_LCL313_60_37"><a class="footnoteCrossrefLink" href="#target_note_LCL313_60_37" title="Click to highlight in text"><sup class="lineRef">37</sup>Aladrum <span class="italic">Bχ</span>: Alandrum <span class="italic">MgEsc</span>.: <span class="italic">nomen incertum</span></a></li><script type="text/javascript">document.getElementById('note_LCL313_60_37').style.display = "none";</script><li class="note" id="note_LCL313_60_38"><a class="footnoteCrossrefLink" href="#target_note_LCL313_60_38" title="Click to highlight in text"><sup class="lineRef">38</sup>Plitendum <span class="italic">Bχ</span>: <span class="italic">inter obelos Brisco</span>e: Plitendum (<span class="italic">vel</span> Pliten <span class="italic">vel</span> Plitum) intendit <span class="italic">Madvig</span>: Plitendum pergit <span class="italic">H.J.M.</span></a></li><script type="text/javascript">document.getElementById('note_LCL313_60_38').style.display = "none";</script></ul></section></notes></section>