<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
iuris aliquando fuissent, avelli velut a corpore suo aegre patiebantur; ad unum omnes tamen accipi pacem iusserunt. <span class="br"></span><span class="lineNumber">13</span><span class="br"></span>Ambracienses coronam auream consuli centum et quinquaginta pondo dederunt. signa aenea marmoreaque et tabulae pictae, quibus ornatior Ambracia, quia regia ibi Pyrrhi fuerat, quam ceterae regionis eius urbes erant, sublata omnia avectaque; <span class="br"></span><span class="lineNumber">14</span><span class="br"></span>nihil praeterea tactum violatumve.</p>
<p>10. Profectus ab Ambracia consul in mediterranea Aetoliae ad Argos Amphilochium—viginti duo milia ab Ambracia abest—castra posuit. eo tandem legati Aetoli, mirante consule quod morarentur, venerunt. <span class="br"></span><span class="lineNumber">2</span><span class="br"></span>inde, postquam adprobasse pacem consilium Aetolorum accepit, iussis proficisci Romam ad senatum, permissoque ut et Rhodii et Athenienses deprecatores irent, dato qui simul cum iis proficisceretur C. Valerio fratre, ipse in Cephallaniam traiecit.</p>
<p><span class="br"></span><span class="lineNumber">3</span><span class="br"></span>Praeoccupatas aures animosque principum Romae criminibus Philippi invenerunt, qui per legatos per litteras Dolopas Amphilochosque et Athamaniam erepta sibi querens, praesidiaque sua postremo filium etiam Persea ex Amphilochis pulsum, averterat senatum ab audiendis precibus eorum. <span class="br"></span><span class="lineNumber">4</span><span class="br"></span>Rhodii tamen et Athenienses cum silentio auditi sunt. Atheniensis legatus Leo, Cichesiae<a class="footnoteLink" href="#note_LCL313_30_17" id="target_note_LCL313_30_17"><sup>17</sup></a> filius, 



</p></section><notes><section class="footnotes"><ul><li class="note" id="note_LCL313_30_17"><a class="footnoteCrossrefLink" href="#target_note_LCL313_30_17" title="Click to highlight in text"><sup class="lineRef">17</sup>Leo Cichesiae <span class="italic">H.J.M.</span>: Leochic(-o- <span class="italic">A</span>)ensiae <span class="italic">B</span>χ</a></li><script type="text/javascript">document.getElementById('note_LCL313_30_17').style.display = "none";</script></ul></section></notes></section>