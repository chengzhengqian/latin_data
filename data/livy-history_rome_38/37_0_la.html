<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
quoad viam colles obliqui dederunt escendissent, postquam ad invia ventum est, flexere iter in partem montis quae una habebat iter, <span class="br"></span><span class="lineNumber">2</span><span class="br"></span>et sequi consulis agmen modico uterque intervallo velut ex composito coeperunt, quod primo optimum factu fuisset, in id necessitate ipsa compulsi; <span class="br"></span><span class="lineNumber">3</span><span class="br"></span>subsidia enim in talibus iniquitatibus locorum maximo saepe usui fuerunt, ut primis forte deturbatis secundi et tegant pulsos et integri pugnam excipiant.</p>
<p><span class="br"></span><span class="lineNumber">4</span><span class="br"></span>Consul, postquam ad tumulos ab levi armatura captos prima signa legionum pervenerunt, respirare et conquiescere paulisper militem iubet; simul strata per tumulos corpora Gallorum ostentat, et: <span class="br"></span><span class="lineNumber">5</span><span class="br"></span>cum levis armatura proelium tale ediderit, quid ab legionibus, quid ab iustis armis, quid ab animis fortissimorum militum exspectari? castra illis capienda esse, in quae compulsus ab levi armatura hostis trepidet. <span class="br"></span><span class="lineNumber">6</span><span class="br"></span>praecedere tamen iubet levem armaturam, quae, cum staret agmen, conligendis per tumulos telis, ut missilia sufficerent, haud segne id ipsum tempus consumpserat.</p>
<p><span class="br"></span><span class="lineNumber">7</span><span class="br"></span>Iam castris adpropinquabant; et Galli, ne parum se munimenta sua tegerent, armati pro vallo constiterant. obruti deinde omni genere telorum, cum quo plures atque densiores erant, eo minus vani quicquam intercideret teli, 

</p></section><notes></notes></section>