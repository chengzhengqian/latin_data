<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
ex villa sua extrahendum ad causam dicendam mittere non audeamus.”</p>
<p><span class="br"></span><span class="lineNumber">8</span><span class="br"></span>Tribuni plebis appellati ab L. Scipione ita decreverunt: si morbi causa excusaretur, sibi placere accipi eam causam diemque a collegis prodici.</p>
<p><span class="br"></span><span class="lineNumber">9</span><span class="br"></span>Tribunus plebis eo tempore Ti. Sempronius Gracchus erat, cui inimicitiae cum P. Scipione intercedebant. is, cum vetuisset nomen suum decreto collegarum adscribi, tristioremque omnes sententiam exspectarent, ita decrevit: <span class="br"></span><span class="lineNumber">10</span><span class="br"></span>cum L. Scipio excusasset morbum causae esse fratri, satis id sibi videri; se P. Scipionem, priusquam Romam redisset, accusari non passurum; tum quoque, si se appellet, auxilio ei futurum, ne causam dicat; <span class="br"></span><span class="lineNumber">11</span><span class="br"></span>ad id fastigium rebus gestis honoribus populi Romani P. Scipionem deorum hominumque consensu pervenisse, ut sub rostris reum stare et praebere aures adulescentium conviciis populo Romano magis deforme quam ipsi sit.</p>
<p>53. Adiecit decreto indignationem: “sub pedibus vestris stabit, tribuni, domitor ille Africae Scipio? <span class="br"></span><span class="lineNumber">2</span><span class="br"></span>ideo quattuor nobilissimos duces Poenorum in Hispania quattuor exercitus fudit fugavit; ideo Syphacem cepit, Hannibalem devicit, <span class="br"></span><span class="lineNumber">3</span><span class="br"></span>Carthaginem vectigalem nobis fecit, Antiochum—



</p></section><notes></notes></section>