<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">6</span><span class="br"></span>Quattuor primo fuerunt coniurati adversus Macedonum praesidium. hi senos sibi adiutores ad rem gerendam adsumpserunt; dein paucitate parum freti, quae celandae rei quam agendae aptior erat, parem priori numerum adiecerunt. <span class="br"></span><span class="lineNumber">7</span><span class="br"></span>ita duo et quinquaginta facti quadrifariam se diviserunt; pars una Heracleam, altera Tetraphyliam petit, ubi custodia regiae pecuniae esse solita erat, tertia Theudoriam, quarta Argitheam. <span class="br"></span><span class="lineNumber">8</span><span class="br"></span>ita inter omnes convenit, ut primo quieti, velut ad privatam rem agendam venissent, in foro obversarentur; die certa multitudinem omnem<a class="footnoteLink" href="#note_LCL313_4_4" id="target_note_LCL313_4_4"><sup>4</sup></a> convocarent ad praesidia Macedonum arcibus expellenda. <span class="br"></span><span class="lineNumber">9</span><span class="br"></span>ubi ea dies advenit, et Amynander cum mille Aetolis in finibus erat, ex composito quattuor simul locis praesidia Macedonum expulsa, litteraeque in alias urbes passim dimissae, ut vindicarent sese ab impotenti dominatione Philippi et regem<a class="footnoteLink" href="#note_LCL313_4_5" id="target_note_LCL313_4_5"><sup>5</sup></a> restituerent in patrium ac legitimum regnum. <span class="br"></span><span class="lineNumber">10</span><span class="br"></span>undique Macedones expelluntur. Telum oppidum, litteris a Xenone praefecto praesidii interceptis et arce ab regiis occupata, paucos dies obsidentibus restitit; <span class="br"></span><span class="lineNumber">11</span><span class="br"></span>deinde id quoque traditum Amynandro est, et omnis Athamania in potestate erat praeter Athenaeum castellum, finibus Macedoniae subiectum.</p>
<p>2. Philippus, audita defectione Athamaniae, cum sex 




</p></section><notes><section class="footnotes"><ul><li class="note" id="note_LCL313_4_4"><a class="footnoteCrossrefLink" href="#target_note_LCL313_4_4" title="Click to highlight in text"><sup class="lineRef">4</sup>omnem <span class="italic">Esc</span>.: omnes <span class="italic">Bχ</span></a></li><script type="text/javascript">document.getElementById('note_LCL313_4_4').style.display = "none";</script><li class="note" id="note_LCL313_4_5"><a class="footnoteCrossrefLink" href="#target_note_LCL313_4_5" title="Click to highlight in text"><sup class="lineRef">5</sup>regem <span class="italic">hic suppl. H.J.M.</span>:<span class="italic"> post</span> restituerent <span class="italic">M. Müller</span>: <span class="italic">om. Bχ</span></a></li><script type="text/javascript">document.getElementById('note_LCL313_4_5').style.display = "none";</script></ul></section></notes></section>