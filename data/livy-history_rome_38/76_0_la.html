<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
flexisset agmen Attalus, Eumenis frater, eo consul mercennarius cum exercitu Romano sequereris, Pisidiae Lycaoniaeque et Phrygiae recessus omnes atque angulos peragrasti, stipem ab tyrannis castellanisque deviis conligens? <span class="br"></span><span class="lineNumber">10</span><span class="br"></span>quid enim tibi cum Oroandis? quid cum aliis aeque innoxiis populis?</p>
<p>“Bellum autem ipsum, cuius nomine triumphum petis, quo modo gessisti? <span class="br"></span><span class="lineNumber">11</span><span class="br"></span>loco aequo tempore tuo pugnasti? tu vero recte ut dis immortalibus honos habeatur postulas, primum quod pro temeritate imperatoris, nullo gentium iure bellum inferentis, poenas luere exercitum noluerunt, deinde quod beluas non hostes nobis obiecerunt.</p>
<p>46. “Nolite nomen tantum existimare mixtum esse Gallograecorum: multo ante et corpora et animi mixti ac vitiati<a class="footnoteLink" href="#note_LCL313_152_71" id="target_note_LCL313_152_71"><sup>71</sup></a> sunt. <span class="br"></span><span class="lineNumber">2</span><span class="br"></span>an si illi Galli essent, cum quibus milliens vario eventu in Italia pugnatum est, quantum in imperatore vestro fuit, nuntius illinc redisset? <span class="br"></span><span class="lineNumber">3</span><span class="br"></span>bis cum iis pugnatum est, bis loco iniquo subiit, in valle inferiore pedibus paene hostium aciem subiecit. ut non tela ex superiore loco mitterent, sed corpora sua nuda inicerent, obruere nos potuerunt. quid igitur incidit?<a class="footnoteLink" href="#note_LCL313_152_72" id="target_note_LCL313_152_72"><sup>72</sup></a> <span class="br"></span><span class="lineNumber">4</span><span class="br"></span>magna fortuna populi Romani est, magnum et terribile nomen. recenti ruina Hannibalis Philippi Antiochi prope attoniti erant. tantae corporum 



</p></section><notes><section class="footnotes"><ul><li class="note" id="note_LCL313_152_71"><a class="footnoteCrossrefLink" href="#target_note_LCL313_152_71" title="Click to highlight in text"><sup class="lineRef">71</sup>vitiati <span class="italic">Mg</span>: mutati <span class="italic">Bχ</span></a></li><script type="text/javascript">document.getElementById('note_LCL313_152_71').style.display = "none";</script><li class="note" id="note_LCL313_152_72"><a class="footnoteCrossrefLink" href="#target_note_LCL313_152_72" title="Click to highlight in text"><sup class="lineRef">72</sup>inci-<span class="italic">hic desinit B</span></a></li><script type="text/javascript">document.getElementById('note_LCL313_152_72').style.display = "none";</script></ul></section></notes></section>