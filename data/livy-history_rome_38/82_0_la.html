<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
pepigi, et Gallorum animos, si possent mitigari a feritate insita, temptavi, et postquam indomitos atque implacabiles cernebam, tum demum vi atque armis coercendos ratus sum.</p>
<p><span class="br"></span><span class="lineNumber">13</span><span class="br"></span>“Nunc, quoniam suscepti belli purgatum est crimen, gesti reddenda est ratio. in quo confiderem equidem causae meae etiam si non apud Romanum sed apud Carthaginiensem senatum agerem, ubi in crucem tolli imperatores dicuntur si prospero eventu pravo consilio rem gesserunt; <span class="br"></span><span class="lineNumber">14</span><span class="br"></span>sed ego in ea civitate quae ideo omnibus rebus incipiendis gerendisque deos adhibet, quia nullius calumniae subicit ea quae di comprobaverunt, et in sollemnibus verbis habet, cum supplicationem aut triumphum decernit, ‘quod bene ac feliciter rem publicam administrarit,’ <span class="br"></span><span class="lineNumber">15</span><span class="br"></span>si nollem, si grave ac superbum existimarem virtute gloriari, si<a class="footnoteLink" href="#note_LCL313_164_78" id="target_note_LCL313_164_78"><sup>78</sup></a> pro felicitate mea exercitusque mei, quod tantam nationem sine ulla militum iactura devicimus, postularem ut dis immortalibus honos haberetur et ipse triumphans in Capitolium escenderem, <span class="br"></span><span class="lineNumber">16</span><span class="br"></span>unde votis rite nuncupatis profectus sum, negaretis hoc mihi cum dis immortalibus?</p>
<p>49. “Iniquo enim loco dimicavi. dic igitur quo aequiore potuerim dimicare. cum hostes montem cepissent, loco se munito tenerent, nempe eundum ad hostes erat, si vincere 



</p></section><notes><section class="footnotes"><ul><li class="note" id="note_LCL313_164_78"><a class="footnoteCrossrefLink" href="#target_note_LCL313_164_78" title="Click to highlight in text"><sup class="lineRef">78</sup>si <span class="italic">Crév.</span>: <span class="italic">om</span>. χ: at <span class="italic">Holk. 345</span>: sed <span class="italic">Duker</span></a></li><script type="text/javascript">document.getElementById('note_LCL313_164_78').style.display = "none";</script></ul></section></notes></section>