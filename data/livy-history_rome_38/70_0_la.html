<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Comitiis perfectis, quas provincias praetoribus esse placeret rettulit ad senatum consul. decreverunt duas Romae iuris dicendi causa, duas extra Italiam, Siciliam ac Sardiniam, duas in Italia, Tarentum et Galliam; <span class="br"></span><span class="lineNumber">6</span><span class="br"></span>et extemplo, priusquam inirent magistratum, sortiri iussi. Ser. Sulpicius urbanam Q. Terentius peregrinam est sortitus, L. Terentius Siciliam, Q. Fulvius Sardiniam, Ap. Claudius Tarentum, M. Furius Galliam.</p>
<p><span class="br"></span><span class="lineNumber">7</span><span class="br"></span>Eo anno L. Minucius Myrtilus et L. Manlius, quod legatos Carthaginienses pulsasse dicebantur, iussu M. Claudi praetoris urbani per fetiales traditi sunt legatis et Carthaginem avecti.</p>
<p><span class="br"></span><span class="lineNumber">8</span><span class="br"></span>In Liguribus magni belli et gliscentis in dies magis fama erat. itaque consulibus novis, quo die de provinciis et de re publica rettulerunt, senatus utrisque Ligures provinciam decrevit. <span class="br"></span><span class="lineNumber">9</span><span class="br"></span>huic senatus consulto Lepidus consul intercedebat, indignum esse praedicans consules ambos in valles Ligurum includi, <span class="br"></span><span class="lineNumber">10</span><span class="br"></span>M. Fulvium et Cn. Manlium biennium iam, alterum in Europa alterum in Asia, velut pro Philippo atque Antiocho substitutos regnare. si exercitus in his terris esse placeat, consules iis potius quam privatos praeesse oportere. <span class="br"></span><span class="lineNumber">11</span><span class="br"></span>vagari eos cum belli terrore 



</p></section><notes></notes></section>