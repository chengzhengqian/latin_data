<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
amnem, opportunum ad comportanda quae usui sint, praeter ipsa moenia fluere, et aestatem aptam rei gerendae adesse. his persuaserunt ut per Epirum duceret.</p>
<p>4. Consuli ad Ambraciam advenienti magni operis oppugnatio visa est. Ambracia tumulo aspero subiecta est; Perranthem incolae vocant. <span class="br"></span><span class="lineNumber">2</span><span class="br"></span>urbs, qua murus vergit in campos et flumen, occidentem, arx, quae imposita est tumulo, orientem spectat. <span class="br"></span><span class="lineNumber">3</span><span class="br"></span>amnis Aratthus ex Athamania fluens cadit in sinum maris ab nomine propinquae urbis Ambracium appellatum. <span class="br"></span><span class="lineNumber">4</span><span class="br"></span>praeterquam quod hinc amnis munit hinc tumuli, muro quoque firmo saepta erat, patente in circuitu paulo amplius quattuor<a class="footnoteLink" href="#note_LCL313_12_9" id="target_note_LCL313_12_9"><sup>9</sup></a> milia passuum. <span class="br"></span><span class="lineNumber">5</span><span class="br"></span>Fulvius bina a campo castra, modico inter se distantia intervallo, unum castellum loco edito contra arcem obiecit; <span class="br"></span><span class="lineNumber">6</span><span class="br"></span>ea omnia vallo atque fossa ita iungere parat ne exitus inclusis ab urbe neve aditus foris ad auxilia intromittenda esset.</p>
<p>Ad famam oppugnationis Ambraciae Stratum iam edicto Nicandri praetoris convenerant Aetoli. <span class="br"></span><span class="lineNumber">7</span><span class="br"></span>inde primo copiis omnibus ad prohibendam obsidionem venire in animo fuerat; dein, postquam urbem iam magna ex parte operibus saeptam viderunt, Epirotarum trans flumen loco plano castra posita esse, <span class="br"></span><span class="lineNumber">8</span><span class="br"></span>dividere copias placuit. cum mille expeditis Eupolemus Ambraciam profectus per nondum 




</p></section><notes><section class="footnotes"><ul><li class="note" id="note_LCL313_12_9"><a class="footnoteCrossrefLink" href="#target_note_LCL313_12_9" title="Click to highlight in text"><sup class="lineRef">9</sup>quattuor<span class="italic"> B</span>: tria <span class="italic">VL</span>: tribus <span class="italic">AE</span>: trium <span class="italic">P</span>: iii <span class="italic">N</span></a></li><script type="text/javascript">document.getElementById('note_LCL313_12_9').style.display = "none";</script></ul></section></notes></section>