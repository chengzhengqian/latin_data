<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
fuit, sed postea per infrequentiam adiecit senatus consultum, Ambraciam vi captam esse non videri.</p>
<p><span class="br"></span><span class="lineNumber">7</span><span class="br"></span>Supplicatio inde ex decemvirorum decreto pro valetudine populi per triduum fuit, quia gravis pestilentia urbem atque agros vastabat. <span class="br"></span><span class="lineNumber">8</span><span class="br"></span>Latinae inde fuerunt. quibus religionibus liberati consules et dilectu perfecto—novis enim uterque maluit uti militibus—, in provinciam profecti sunt, veteresque omnes dimiserunt.</p>
<p><span class="br"></span><span class="lineNumber">9</span><span class="br"></span>Post consulum profectionem Cn. Manlius proconsul Romam venit; cui cum ab Ser. Sulpicio praetore senatus ad aedem Bellonae datus esset, <span class="br"></span><span class="lineNumber">10</span><span class="br"></span>et ipse, commemoratis rebus ab se gestis, postulasset ut ob eas dis immortalibus honos haberetur sibique triumphanti urbem invehi liceret, <span class="br"></span><span class="lineNumber">11</span><span class="br"></span>contradixerunt pars maior decem legatorum qui cum eo fuerant, et ante alios L. Furius Purpureo et L. Aemilius Paullus.</p>
<p>45. Legatos sese Cn. Manlio datos pacis cum Antiocho faciendae causa foederisque legum,<a class="footnoteLink" href="#note_LCL313_148_68" id="target_note_LCL313_148_68"><sup>68</sup></a> quae cum L. Scipione incohatae fuissent, perficiendarum. <span class="br"></span><span class="lineNumber">2</span><span class="br"></span>Cn. Manlium summa ope tetendisse ut eam pacem turbaret, et Antiochum, si sui potestatem fecisset, insidiis exciperet; sed illum cognita fraude consulis, cum saepe conloquiis petitis 



</p></section><notes><section class="footnotes"><ul><li class="note" id="note_LCL313_148_68"><a class="footnoteCrossrefLink" href="#target_note_LCL313_148_68" title="Click to highlight in text"><sup class="lineRef">68</sup>legum <span class="italic">Bα</span>: et legum χ</a></li><script type="text/javascript">document.getElementById('note_LCL313_148_68').style.display = "none";</script></ul></section></notes></section>