<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
moles fundis sagittisque in fugam consternatae sunt; <span class="br"></span><span class="lineNumber">5</span><span class="br"></span>gladius in acie cruentatus non est Gallico bello; velut avium examina ad crepitum primum missilium avolavere. <span class="br"></span><span class="lineNumber">6</span><span class="br"></span>at hercule iidem nos—monente fortuna quid, si hostem habuissemus, casurum fuisset—cum redeuntes in latrunculos Thracas incidissemus, caesi fugati exuti impedimentis sumus. <span class="br"></span><span class="lineNumber">7</span><span class="br"></span>Q. Minucius Thermus, in quo haud paulo plus damni factum est quam si Cn. Manlius, cuius temeritate ea clades inciderat, perisset, cum multis viris fortibus cecidit; <span class="br"></span><span class="lineNumber">8</span><span class="br"></span>exercitus, spolia regis Antiochi referens, trifariam dissipatus, alibi primum alibi postremum agmen alibi impedimenta, inter vepres in latebris ferarum noctem unam delituit.</p>
<p><span class="br"></span><span class="lineNumber">9</span><span class="br"></span>“Pro his triumphus petitur? si nihil in Thracia cladis ignominiaeque foret acceptum, de quibus hostibus triumphum peteres? de iis, ut opinor, quos tibi hostes senatus aut populus Romanus dedisset. <span class="br"></span><span class="lineNumber">10</span><span class="br"></span>sic huic L. Scipioni sic illi M’. Acilio de rege Antiocho, sic paulo ante T. Quinctio de rege Philippo, sic P. Africano de Hannibale et Poenis et Syphace triumphus datus. <span class="br"></span><span class="lineNumber">11</span><span class="br"></span>et minima illa, cum iam senatus censuisset bellum, quaesita tamen sunt, quibus nuntiandum esset: ipsis utique regibus nuntiaretur, an satis esset ad praesidium aliquod nuntiari.</p>
<p><span class="br"></span><span class="lineNumber">12</span><span class="br"></span>“Voltis ergo haec omnia pollui et confundi, tolli fetialia 


</p></section><notes></notes></section>