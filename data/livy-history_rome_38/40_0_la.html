<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>24. Supererat bellum integrum cum Tectosagis. ad eos profectus, consul tertiis castris Ancyram, nobilem in illis locis urbem, pervenit, unde hostes paulo plus decem milia aberant. <span class="br"></span><span class="lineNumber">2</span><span class="br"></span>ubi cum stativa essent, facinus memorabile a captiva factum est.</p>
<p>Ortiagontis<a class="footnoteLink" href="#note_LCL313_80_44" id="target_note_LCL313_80_44"><sup>44</sup></a> reguli uxor forma eximia custodiebatur inter plures captivos; cui custodiae centurio praeerat, et libidinis et avaritiae militaris. <span class="br"></span><span class="lineNumber">3</span><span class="br"></span>is primo animum temptavit; quem cum abhorrentem a voluntario videret stupro, corpori, quod servum fortuna erat, vim fecit. <span class="br"></span><span class="lineNumber">4</span><span class="br"></span>deinde, ad leniendam indignitatem iniuriae, spem reditus ad suos mulieri facit, et ne eam quidem, ut amans, gratuitam. certo auri pondere pactus, ne quem suorum conscium haberet, ipsi permittit ut quem vellet unum ex captivis nuntium ad suos mitteret. <span class="br"></span><span class="lineNumber">5</span><span class="br"></span>locum prope flumen constituit, quo duo ne plus necessarii captivae cum auro venirent nocte insequenti ad eam accipiendam. <span class="br"></span><span class="lineNumber">6</span><span class="br"></span>forte ipsius mulieris servus inter captivos eiusdem custodiae erat. hunc nuntium primis tenebris extra stationes centurio educit.</p>
<p><span class="br"></span><span class="lineNumber">7</span><span class="br"></span>Nocte insequenti et duo necessarii mulieris ad constitutum locum et centurio cum captiva venit. <span class="br"></span><span class="lineNumber">8</span><span class="br"></span>ubi cum aurum ostenderent, quod summam talenti Attici—tanti 



</p></section><notes><section class="footnotes"><ul><li class="note" id="note_LCL313_80_44"><a class="footnoteCrossrefLink" href="#target_note_LCL313_80_44" title="Click to highlight in text"><sup class="lineRef">44</sup>Ortiagontis <span class="italic">Sig.</span> (cf. 19.2): Orgyagontis <span class="italic">B</span>: Orgiagontis χ</a></li><script type="text/javascript">document.getElementById('note_LCL313_80_44').style.display = "none";</script></ul></section></notes></section>