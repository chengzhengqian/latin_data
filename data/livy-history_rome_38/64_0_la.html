<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Cn. Manlius cum inter cetera quae accipienda ab Antiocho erant elephantos quoque accepisset, donoque Eumeni omnes dedisset, causas deinde civitatium, multis inter novas res turbatis, <span class="br"></span><span class="lineNumber">6</span><span class="br"></span>cognovit. et Ariarathes rex, parte dimidia pecuniae imperatae beneficio Eumenis, cui desponderat per eos dies filiam, remissa, in amicitiam est acceptus. <span class="br"></span><span class="lineNumber">7</span><span class="br"></span>civitatium autem cognitis causis, decem legati aliam aliarum fecerunt condicionem. quae stipendiariae regi Antiocho fuerant et cum populo Romano senserant, iis immunitatem dederunt; <span class="br"></span><span class="lineNumber">8</span><span class="br"></span>quae partium Antiochi fuerant aut stipendiariae Attali regis, eas omnes vectigal pendere Eumeni iusserunt. nominatim praeterea Colophoniis qui in Notio habitant et Cymaeis et Mylassenis immunitatem concesserunt; <span class="br"></span><span class="lineNumber">9</span><span class="br"></span>Clazomeniis super immunitatem et Drymussam insulam dono dederunt, et Milesiis quem sacrum appellant agrum restituerunt, <span class="br"></span><span class="lineNumber">10</span><span class="br"></span>et Iliensibus Rhoetium et Gergitham<a class="footnoteLink" href="#note_LCL313_128_65" id="target_note_LCL313_128_65"><sup>65</sup></a> addiderunt, non tam ob recentia ulla merita quam originum memoria. eadem et Dardanum liberandi causa fuit. <span class="br"></span><span class="lineNumber">11</span><span class="br"></span>Chios quoque et Zmyrnaeos et Erythraeos pro singulari fide quam eo bello praestiterunt et agro donarunt et in omni praecipuo honore habuerunt. <span class="br"></span><span class="lineNumber">12</span><span class="br"></span>Phocaeensibus et ager quem ante bellum habuerant redditus, et ut legibus antiquis uterentur permissum. <span class="br"></span><span class="lineNumber">13</span><span class="br"></span>Rhodiis adfirmata 


</p></section><notes><section class="footnotes"><ul><li class="note" id="note_LCL313_128_65"><a class="footnoteCrossrefLink" href="#target_note_LCL313_128_65" title="Click to highlight in text"><sup class="lineRef">65</sup>Gergitham<span class="italic"> McDonald</span>: Gergithum<span class="italic"> Esc. Voss</span>:<span class="italic"> </span>Gergythum <span class="italic">Par.</span>: Gergitam <span class="italic">B</span>ψ: Gergitum φ</a></li><script type="text/javascript">document.getElementById('note_LCL313_128_65').style.display = "none";</script></ul></section></notes></section>