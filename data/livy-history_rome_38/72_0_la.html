<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
omnia exempla belli edita in se caedibus incendiis ruinis direptione urbis, <span class="br"></span><span class="lineNumber">6</span><span class="br"></span>coniuges liberos in servitium abstractos, bona adempta, et quod se ante omnia moveat, templa tota urbe spoliata ornamentis; simulacra deum, deos immo ipsos convolsos ex sedibus suis ablatos esse; parietes postesque nudatos, quos adorent, ad quos precentur et supplicent, Ambraciensibus superesse. <span class="br"></span><span class="lineNumber">7</span><span class="br"></span>haec querentes interrogando criminose ex composito consul ad plura velut non sua sponte dicenda eliciebat.</p>
<p><span class="br"></span><span class="lineNumber">8</span><span class="br"></span>Motis patribus alter consul C. Flaminius M. Fulvi causam excepit, qui veterem viam et obsoletam ingressos Ambracienses dixit: <span class="br"></span><span class="lineNumber">9</span><span class="br"></span>sic M. Marcellum ab Syracusanis, sic Q. Fulvium a Campanis accusatos. quin eadem opera T. Quinctium a Philippo rege, M’. Acilium et L. Scipionem ab Antiocho, Cn. Manlium a Gallis, ipsum M. Fulvium ab Aetolis et Cephallaniae populis accusari paterentur?</p>
<p><span class="br"></span><span class="lineNumber">10</span><span class="br"></span>“Ambraciam oppugnatam et captam, et signa inde ornamentaque ablata, et cetera facta quae captis urbibus soleant, negaturum aut me pro M. Fulvio aut ipsum M. Fulvium censetis, <span class="br"></span><span class="lineNumber">11</span><span class="br"></span>patres conscripti, qui ob has res gestas 


</p></section><notes></notes></section>