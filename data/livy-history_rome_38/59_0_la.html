<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>37. Hieme ea qua haec Romae gesta sunt ad Cn. Manlium, consulem primum deinde pro consule, hibernantem in Asia, legationes undique ex omnibus civitatibus gentibusque quae cis Taurum montem incolunt conveniebant. <span class="br"></span><span class="lineNumber">2</span><span class="br"></span>et ut clarior nobiliorque victoria Romanis de rege Antiocho fuit quam de Gallis, ita laetior sociis erat de Gallis quam de Antiocho. <span class="br"></span><span class="lineNumber">3</span><span class="br"></span>tolerabilior regia servitus fuerat quam feritas immanium barbarorum incertusque in dies terror, quo velut tempestas eos populantes inferret.</p>
<p><span class="br"></span><span class="lineNumber">4</span><span class="br"></span>Itaque, ut quibus libertas Antiocho pulso pax Gallis domitis data esset, non gratulatum modo venerant, sed coronas etiam aureas pro suis quaeque facultatibus attulerant. <span class="br"></span><span class="lineNumber">5</span><span class="br"></span>et ab Antiocho legati et ab ipsis Gallis, ut pacis leges dicerentur, et ab Ariarathe rege Cappadocum venerunt ad veniam petendam luendamque pecunia noxam, quod auxiliis Antiochum iuvisset. <span class="br"></span><span class="lineNumber">6</span><span class="br"></span>huic sescenta talenta argenti sunt imperata; Gallis responsum cum Eumenes rex venisset, tum daturum iis leges. civitatium legationes cum benignis responsis, laetiores etiam quam venerant, dimissae. <span class="br"></span><span class="lineNumber">7</span><span class="br"></span>Antiochi legati pecuniam in Pamphyliam frumentumque ex pacto cum L. Scipione foedere iussi advehere: eo se cum exercitu venturum.</p>
<p><span class="br"></span><span class="lineNumber">8</span><span class="br"></span>Principio deinde veris, lustrato exercitu profectus, die 



</p></section><notes></notes></section>