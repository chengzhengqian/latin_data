<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 donec causam dixissent. <span class="br"></span><span class="lineNumber">4</span><span class="br"></span>ierunt etiam alii inlustres viri, et advocati privatis, et quia pertinere causam eorum ad rem publicam censebant. <span class="br"></span><span class="lineNumber">5</span><span class="br"></span>nunquam alias exsules Lacedaemoniorum Achaei secum adduxerant in fines, quia nihil aeque alienaturum animos civitatis videbatur; tunc exercitus totius prope antesignani exsules erant. <span class="br"></span><span class="lineNumber">6</span><span class="br"></span>hi venientibus Lacedaemoniis ad portam castrorum agmine facto occurrerunt; et primo lacessere iurgiis, deinde altercatione orta, cum accenderentur irae, ferocissimi exsulum impetum in Lacedaemonios fecerunt. <span class="br"></span><span class="lineNumber">7</span><span class="br"></span>cum illi deos et fidem legatorum testarentur, et legati et praetor summovere turbam et protegere Lacedaemonios vinculaque iam quosdam inicientes arcere. <span class="br"></span><span class="lineNumber">8</span><span class="br"></span>crescebat tumultu concitato turba; et Achaei ad spectaculum primo concurrebant; <span class="br"></span><span class="lineNumber">9</span><span class="br"></span>deinde vociferantibus exsulibus quae passi forent, et orantibus opem adfirmantibusque simul nunquam talem occasionem habituros si eam praetermisissent—foedus, quod in Capitolio quod Olympiae quod in arce Athenis sacratum fuisset, inritum per illos esse; priusquam alio de integro foedere obligarentur, <span class="br"></span><span class="lineNumber">10</span><span class="br"></span>noxios puniendos esse—, accensa his vocibus multitudo, ad vocem unius qui ut ferirent inclamavit, saxa coniecit. atque ita septemdecim, quibus vincula per tumultum iniecta erant, interfecti sunt. <span class="br"></span><span class="lineNumber">11</span><span class="br"></span>sexaginta tres postero die comprehensi, a quibus praetor vim arcuerat, non quia salvos vellet, sed quia perire causa indicta
</p></section><notes></notes></section>