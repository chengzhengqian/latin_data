<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
et refertum rerum omnium copia oppidum diripuerunt. inde ad Lysis fluminis fontes, postero die ad Cobulatum amnem progressi.</p>
<p><span class="br"></span><span class="lineNumber">4</span><span class="br"></span>Termessenses eo tempore Isiondensium arcem, urbe capta, oppugnabant. inclusi, cum alia spes auxilii nulla esset, legatos ad consulem orantes opem miserunt: <span class="br"></span><span class="lineNumber">5</span><span class="br"></span>cum coniugibus ac liberis in arce inclusos se mortem in dies, aut ferro aut fame patiendam, exspectare. volenti consuli causa in Pamphyliam devertendi oblata est.</p>
<p>Adveniens obsidione Isiondenses exemit; <span class="br"></span><span class="lineNumber">6</span><span class="br"></span>Termesso pacem dedit quinquaginta talentis argenti acceptis; item Aspendiis ceterisque Pamphyliae populis. <span class="br"></span><span class="lineNumber">7</span><span class="br"></span>ex Pamphylia rediens ad fluvium Taurum primo die, postero ad Xylinen quam vocant Comen posuit castra. profectus inde continentibus itineribus ad Cormasa urbem pervenit. D<span class="br"></span><span class="lineNumber">8</span><span class="br"></span>arsa proxima urbs erat; eam metu incolarum desertam, plenam omnium rerum copia invenit. progredienti praeter paludes legati ab Lysinoe dedentes civitatem venerunt. <span class="br"></span><span class="lineNumber">9</span><span class="br"></span>inde in agrum Sagalassenum, uberem fertilemque omni genere frugum, ventum est. colunt Pisidae, longe optimi bello regionis eius. cum ea res animos fecit, tum agri fecunditas et multitudo hominum et situs inter paucas munitae urbis consul, <span class="br"></span><span class="lineNumber">10</span><span class="br"></span>quia nulla legatio ad finem praesto fuerat, praedatum





</p></section><notes></notes></section>