<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 spe, nullam gentem<a class="footnoteLink" href="#note_LCL313_50_30" id="target_note_LCL313_50_30"><sup>30</sup></a> per quas<a class="footnoteLink" href="#note_LCL313_50_31" id="target_note_LCL313_50_31"><sup>31</sup></a> ituri essent parem armis rati, Brenno duce in Dardanos pervenerunt. <span class="br"></span><span class="lineNumber">2</span><span class="br"></span>ibi seditio orta est; ad viginti milia hominum cum Lonnorio ac Lutario regulis, secessione facta a Brenno, in Thraciam iter avertunt. <span class="br"></span><span class="lineNumber">3</span><span class="br"></span>ubi cum resistentibus pugnando, pacem petentibus stipendium imponendo Byzantium cum pervenissent, aliquamdiu oram Propontidis, vectigales habendo regionis eius urbes, obtinuerunt. <span class="br"></span><span class="lineNumber">4</span><span class="br"></span>cupido inde eos in Asiam transeundi, audientes ex propinquo quanta ubertas eius terrae esset, cepit; et Lysimachia fraude capta, Chersonesoque omni armis possessa, ad Hellespontum descenderunt. <span class="br"></span><span class="lineNumber">5</span><span class="br"></span>ibi vero exiguo divisam<a class="footnoteLink" href="#note_LCL313_50_32" id="target_note_LCL313_50_32"><sup>32</sup></a> freto cernentibus Asiam, multo magis animi ad transeundum accensi; nuntiosque ad Antipatrum praefectum eius orae de transitu mittebant. quae res cum lentius spe ipsorum traheretur, alia rursus nova inter regulos seditio orta est. <span class="br"></span><span class="lineNumber">6</span><span class="br"></span>Lonnorius retro, unde venerat, cum maiore parte hominum repetit Byzantium; Lutarius Macedonibus, per speciem legationis ab Antipatro ad speculandum missis, duas tectas naves et tres lembos adimit. iis alios atque alios dies noctesque travehendo intra paucos dies omnes copias traiecit. <span class="br"></span><span class="lineNumber">7</span><span class="br"></span>haud ita 





</p></section><notes><section class="footnotes"><ul><li class="note" id="note_LCL313_50_30"><a class="footnoteCrossrefLink" href="#target_note_LCL313_50_30" title="Click to highlight in text"><sup class="lineRef">30</sup>gentem <span class="italic">Bχ</span>: gentium <span class="italic">Watt</span></a></li><script type="text/javascript">document.getElementById('note_LCL313_50_30').style.display = "none";</script><li class="note" id="note_LCL313_50_31"><a class="footnoteCrossrefLink" href="#target_note_LCL313_50_31" title="Click to highlight in text"><sup class="lineRef">31</sup>quas <span class="italic">Bψ</span>: quam <span class="italic">P</span>: qua <span class="italic">AE</span>: earum per quas <span class="italic">Wesenberg</span></a></li><script type="text/javascript">document.getElementById('note_LCL313_50_31').style.display = "none";</script><li class="note" id="note_LCL313_50_32"><a class="footnoteCrossrefLink" href="#target_note_LCL313_50_32" title="Click to highlight in text"><sup class="lineRef">32</sup>divisam <span class="italic">Par. Lat. 14360</span>: divisis <span class="italic">Bχ</span></a></li><script type="text/javascript">document.getElementById('note_LCL313_50_32').style.display = "none";</script></ul></section></notes></section>