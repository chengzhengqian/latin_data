<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
ira consedit, animos sol pulvis sitis, ut ferrum non admoveas, prosternunt.</p>
<p><span class="br"></span><span class="lineNumber">8</span><span class="br"></span>“Non legionibus legiones eorum solum experti sumus sed vir unus cum viro congrediendo, T. Manlius M. Valerius quantum Gallicam rabiem vinceret Romana virtus docuerunt. <span class="br"></span><span class="lineNumber">9</span><span class="br"></span>iam M. Manlius unus agmine scandentes in Capitolium detrusit Gallos.</p>
<p>“Et illis maioribus nostris cum haud dubiis Gallis, in sua terra genitis, res erat; hi iam degeneres sunt, mixti, et Gallograeci vere, quod appellantur; <span class="br"></span><span class="lineNumber">10</span><span class="br"></span>sicut in frugibus pecudibusque non tantum semina ad servandam indolem valent quantum terrae proprietas caelique sub quo aluntur mutat. <span class="br"></span><span class="lineNumber">11</span><span class="br"></span>Macedones, qui Alexandream in Aegypto, qui Seleuciam ac Babyloniam, quique alias sparsas per orbem terrarum colonias habent, in Syros Parthos Aegyptios degenerarunt; <span class="br"></span><span class="lineNumber">12</span><span class="br"></span>Massilia, inter Gallos sita, traxit aliquantum ab accolis animorum; Tarentinis quid ex Spartana dura illa et horrida disciplina mansit? <span class="br"></span><span class="lineNumber">13</span><span class="br"></span>generosius in sua quidquid sede gignitur; insitum alienae terrae in id quo alitur, natura vertente se, degenerat. Phrygas igitur Gallicis oneratos




</p></section><notes></notes></section>