<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
vellem. quid? <span class="br"></span><span class="lineNumber">2</span><span class="br"></span>si urbem eo loco haberent et moenibus se tenerent, nempe oppugnandi erant. quid? ad Thermopylas aequone loco M’. Acilius cum rege Antiocho pugnavit? <span class="br"></span><span class="lineNumber">3</span><span class="br"></span>quid? Philippum non eodem modo super Aoum amnem iuga tenentem montium T. Quinctius deiecit? equidem adhuc qualem aut sibi fingant aut vobis videri velint hostem fuisse non invenio. <span class="br"></span><span class="lineNumber">4</span><span class="br"></span>si degenerem et emollitum amoenitate Asiae, quid periculi vel iniquo loco subeuntibus fuit? si timendum et feritate animorum et robore corporum, huicine tantae victoriae triumphum negatis? <span class="br"></span><span class="lineNumber">5</span><span class="br"></span>caeca invidia est, patres conscripti, nec quicquam aliud scit quam detractare virtutes, corrumpere honores ac praemia earum. <span class="br"></span><span class="lineNumber">6</span><span class="br"></span>mihi quaeso ita ignoscatis, patres conscripti, si longiorem orationem non cupiditas gloriandi de me, sed necessaria criminum defensio fecit.</p>
<p><span class="br"></span><span class="lineNumber">7</span><span class="br"></span>“An etiam per Thraciam saltus patentes qui angusti erant, et plana ex arduis et culta ex silvestribus facere potui, <span class="br"></span><span class="lineNumber">8</span><span class="br"></span>et praestare necubi notis sibi latebris delitescerent latrones Thraces, ne quid sarcinarum raperetur, ne quod iumentum ex tanto agmine abstraheretur, ne quis volneraretur, ne ex volnere vir fortis ac strenuus Q. Minucius moreretur? <span class="br"></span><span class="lineNumber">9</span><span class="br"></span>in hoc casu, quo infeliciter incidit ut talem civem amitteremus, haerent; <span class="br"></span><span class="lineNumber">10</span><span class="br"></span>quod saltu iniquo loco alieno cum adortus nos hostis esset, duae simul acies primi et novissimi agminis haerentem ad impedimenta nostra 


</p></section><notes></notes></section>