<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
iura, nullos esse fetiales? fiat, pace deum dixerim, religionis iactura; oblivio deorum capiat pectora vestra: n<span class="br"></span><span class="lineNumber">13</span><span class="br"></span>um senatum quoque de bello consuli non placet? non ad populum ferri, velint iubeantne cum Gallis bellum geri? <span class="br"></span><span class="lineNumber">14</span><span class="br"></span>modo certe consules Graeciam atque Asiam volebant; tamen perseverantibus vobis Ligures provinciam decernere, dicto audientes fuerunt. <span class="br"></span><span class="lineNumber">15</span><span class="br"></span>merito ergo a vobis prospere bello gesto triumphum petent, quibus auctoribus gesserint.”<a class="footnoteLink" href="#note_LCL313_156_73" id="target_note_LCL313_156_73"><sup>73</sup></a></p>
<p>47. Talis oratio Furi et Aemili fuit. Manlium in hunc maxime modum respondisse accepi:</p>
<p>“Tribuni plebis antea solebant triumphum postulantibus adversari, <span class="br"></span><span class="lineNumber">2</span><span class="br"></span>patres conscripti; quibus ego gratiam habeo, quod seu mihi seu magnitudini rerum gestarum hoc dederunt, ut non solum silentio comprobarent honorem meum, sed referre etiam, si opus esset, viderentur parati esse; <span class="br"></span><span class="lineNumber">3</span><span class="br"></span>ex decem legatis, si dis placet, quod consilium dispensandae cohonestandaeque victoriae imperatoribus maiores dederunt vestri,<a class="footnoteLink" href="#note_LCL313_156_74" id="target_note_LCL313_156_74"><sup>74</sup></a> <span class="br"></span><span class="lineNumber">4</span><span class="br"></span>adversarios habeo. L. Furius et L. Aemilius currum triumphalem me conscendere prohibent, coronam insignem capiti detrahunt; quos ego, si tribuni triumphare me prohiberent, testes citaturus fui rerum a me gestarum.</p>
</section><notes><section class="footnotes"><ul><li class="note" id="note_LCL313_156_73"><a class="footnoteCrossrefLink" href="#target_note_LCL313_156_73" title="Click to highlight in text"><sup class="lineRef">73</sup>gesserint <span class="italic">Burn. 200</span>: gesserunt χ</a></li><script type="text/javascript">document.getElementById('note_LCL313_156_73').style.display = "none";</script><li class="note" id="note_LCL313_156_74"><a class="footnoteCrossrefLink" href="#target_note_LCL313_156_74" title="Click to highlight in text"><sup class="lineRef">74</sup>vestri χ: nostri <span class="italic">a (aVoss.)</span></a></li><script type="text/javascript">document.getElementById('note_LCL313_156_74').style.display = "none";</script></ul></section></notes></section>