<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 in castra est perlatus datumque a consule signum, arma capiunt et omnibus portis ad opem ferendam effunduntur. <span class="br"></span><span class="lineNumber">4</span><span class="br"></span>omnibus locis<a class="footnoteLink" href="#note_LCL313_18_12" id="target_note_LCL313_18_12"><sup>12</sup></a> ferro ignique gesta res; ab duobus inrito incepto, cum temptassent magis quam inissent certamen, Aetoli abscesserunt; atrox pugna in unum inclinaverat locum. <span class="br"></span><span class="lineNumber">5</span><span class="br"></span>ibi diversis partibus duo duces Eupolemus et Nicodamus pugnantes hortabantur et prope certa fovebant spe iam Nicandrum ex composito adfore et terga hostium invasurum. <span class="br"></span><span class="lineNumber">6</span><span class="br"></span>haec res aliquamdiu animos pugnantium sustinuit; ceterum, postquam nullum ex composito signum a suis accipiebant et crescere numerum hostium cernebant, destituti segnius instare; <span class="br"></span><span class="lineNumber">7</span><span class="br"></span>postremo re omissa iam vix tuto receptu fugientes in urbem compelluntur, parte operum incensa et pluribus aliquanto quam ab ipsis<a class="footnoteLink" href="#note_LCL313_18_13" id="target_note_LCL313_18_13"><sup>13</sup></a> ceciderant interfectis. quodsi ex composito acta res fuisset, haud dubium erat expugnari una utique parte opera cum magna caede hostium potuisse. <span class="br"></span><span class="lineNumber">8</span><span class="br"></span>Ambracienses quique intus erant Aetoli non ab eius solum noctis incepto recessere, sed in reliquum quoque tempus velut proditi ab suis segniores ad pericula erant. <span class="br"></span><span class="lineNumber">9</span><span class="br"></span>iam nemo eruptionibus, ut ante, in stationes hostium, sed dispositi per muros et turres ex tuto pugnabant.</p>
<p>7. Perseus ubi adesse Aetolos audivit, omissa obsidione 


</p></section><notes><section class="footnotes"><ul><li class="note" id="note_LCL313_18_12"><a class="footnoteCrossrefLink" href="#target_note_LCL313_18_12" title="Click to highlight in text"><sup class="lineRef">12</sup>omnibus locis <span class="italic">Briscoe haesitanter</span>:<span class="italic"> om. B</span>: uno in loco χ: Romani. ad omnia opera <span class="italic">M. Müller</span></a></li><script type="text/javascript">document.getElementById('note_LCL313_18_12').style.display = "none";</script><li class="note" id="note_LCL313_18_13"><a class="footnoteCrossrefLink" href="#target_note_LCL313_18_13" title="Click to highlight in text"><sup class="lineRef">13</sup>ab ipsis <span class="italic">M. Müller</span>: ipsi <span class="italic">Bχ</span>: ex ipsis <span class="italic">Crév.</span></a></li><script type="text/javascript">document.getElementById('note_LCL313_18_13').style.display = "none";</script></ul></section></notes></section>