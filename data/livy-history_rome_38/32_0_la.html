<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 in eum maxime locum mutui usus contraxere. <span class="br"></span><span class="lineNumber">13</span><span class="br"></span>id tum desertum fuga incolarum oppidum, refertum idem copia rerum omnium invenerunt. <span class="br"></span><span class="lineNumber">14</span><span class="br"></span>ibi stativa habentibus legati ab Eposognato venerunt, nuntiantes profectum eum ad regulos Gallorum nihil aequi impetrasse: <span class="br"></span><span class="lineNumber">15</span><span class="br"></span>ex campestribus vicis agrisque frequentes demigrare, et cum coniugibus ac liberis, quae ferre atque agere possint prae se agentes portantesque, Olympum montem petere, ut inde armis locorumque situ sese tueantur.</p>
<p>19. Certiora postea Oroandensium legati attulerunt: Tolostobogiorum civitatem Olympum montem cepisse; diversos Tectosagos alium montem, Magaba qui dicatur, petisse; <span class="br"></span><span class="lineNumber">2</span><span class="br"></span>Trocmos, coniugibus ac liberis apud Tectosagos depositis, armatorum agmine Tolostobogiis statuisse auxilium ferre.</p>
<p>Erant autem tunc trium populorum reguli Ortiago et Combolomarus et Gaulotus. <span class="br"></span><span class="lineNumber">3</span><span class="br"></span>iis haec maxime ratio belli sumendi fuerat, quod cum montes editissimos regionis eius tenerent, convectis omnibus quae ad usum quamvis longi temporis sufficerent, taedio se fatigaturos hostem censebant: <span class="br"></span><span class="lineNumber">4</span><span class="br"></span>nam neque ausuros per tam ardua atque iniqua loca subire eos, et si conarentur, vel parva manu prohiberi aut deturbari posse, nec quietos in radicibus montium gelidorum sedentes frigus aut inopiam laturos. <span class="br"></span><span class="lineNumber">5</span><span class="br"></span>et cum ipsa altitudo locorum eos tutaretur, fossam quoque et alia munimenta



</p></section><notes></notes></section>