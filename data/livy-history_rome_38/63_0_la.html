<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Antiocho, vim vi arcendi ius esto, dum ne quam urbem aut belli iure teneat aut in amicitiam accipiat.</p>
<p><span class="br"></span><span class="lineNumber">17</span><span class="br"></span>Controversias inter se iure ac iudicio disceptanto, aut si utrisque placebit, bello.<a class="footnoteLink" href="#note_LCL313_126_64" id="target_note_LCL313_126_64"><sup>64</sup></a></p>
<p><span class="br"></span><span class="lineNumber">18</span><span class="br"></span>De Hannibale Poeno et Aetolo Thoante et Mnasilocho Acarnane et Chalcidensibus Eubulida et Philone dedendis in hoc quoque foedere adscriptum est, et ut si quid postea addi demi mutarive placuisset, ut id saluo foedere fieret.</p>
<p>39. Consul in hoc foedus iuravit; ab rege qui exigerent iusiurandum, profecti Q. Minucius Thermus et L. Manlius, qui tum forte ab Oroandis rediit. <span class="br"></span><span class="lineNumber">2</span><span class="br"></span>et Q. Fabio Labeoni, qui classi praeerat, scripsit, ut Patara extemplo proficisceretur, quaeque ibi naves regiae essent concideret cremaretque. <span class="br"></span><span class="lineNumber">3</span><span class="br"></span>profectus ab Epheso quinquaginta tectas naves aut concidit aut incendit. Telmessum eadem expeditione, territis subito adventu classis oppidanis, recipit. <span class="br"></span><span class="lineNumber">4</span><span class="br"></span>ex Lycia protinus, iussis ab Epheso sequi qui ibi relicti erant, per insulas in Graeciam traiecit. Athenis paucos moratus dies, dum Piraeum ab Epheso naves venirent, totam inde classem in Italiam reduxit.</p>
</section><notes><section class="footnotes"><ul><li class="note" id="note_LCL313_126_64"><a class="footnoteCrossrefLink" href="#target_note_LCL313_126_64" title="Click to highlight in text"><sup class="lineRef">64</sup>bello <span class="italic">BÏ‡</span>: arbitrio <span class="italic">McDonald</span> (arbitro <span class="italic">iam Nitsche</span>): arbitrio ne utique bello <span class="italic">Watt</span></a></li><script type="text/javascript">document.getElementById('note_LCL313_126_64').style.display = "none";</script></ul></section></notes></section>