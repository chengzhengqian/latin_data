<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

et tuos, et tuorum necessarios, iniquos vel meos, vel etiam defensorum meorum? eodemque adiungas, quos natura putes asperos, atque omnibus iniquos? deinde effundas repente, ut ante consessum meorum iudicum videam, quam potuerim, qui essent futuri, suspicari? apud eosque me, ne quinque quidem reiectis, quod in proximo reo de consilii sententia constitutum est, cogas causam de fortunis omnibus <span class="br"></span><span class="lineNumber">41</span><span class="br"></span> dicere? Non enim, si aut Plancius ita vixit, ut offenderet sciens neminem, aut tu ita errasti, ut eos ederes imprudens, ut nos, invito te, tamen ad iudices, non ad carnifices veniremus, idcirco ista editio per se non acerba est.</p>
</section>
<section class="div2">
<p>XVII. An vero nuper clarissimi cives nomen editicii iudicis non tulerunt, cum ex cxxv iudicibus, principibus equestris ordinis, quinque et <span class="sc">lxx</span> reus reiiceret, <span class="sc">l</span> referret, omniaque potius permiscuerunt, quam ei legi conditionique parerent: nos neque ex delectis iudicibus, sed ex omni populo, neque editos ad reiiciendum, sed ab accusatore constitutos iudices <span class="br"></span><span class="lineNumber">42</span><span class="br"></span> ita feremus, ut neminem reiiciamus? Neque ego nunc legis iniquitatem queror, sed factum tuum a sententia legis doceo discrepare: et illud acerbum 
</p></section><notes></notes></section>