<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

notum. Ego enim, Laterensis, ex illo incendio legum, iuris, senatus, bonorum omnium cedens, cum mea domus ardore suo deflagrationem urbi atque Italiae toti minaretur, nisi quievissem, Siciliam petivi animo, quae et ipsa erat mihi, sicut domus una coniuncta et obtinebatur a C. Vergilio, quocum me uno vel maxime quum vetustas tum amicitia, cum mei fratris collegia tum rei publicae <span class="br"></span><span class="lineNumber">96</span><span class="br"></span> causa sociarat. Vide nunc caliginem temporum illorum. Cum ipsa paene insula mihi sese obviam ferre vellet, praetor ille, eiusdem tribuni plebis contionibus propter eamdem rei publicae causam saepe vexatus, nihil amplius dico nisi me in Siciliam venire noluit. Quid dicam? C. Vergilio, tali civi et viro, benevolentiam in me, memoriam communium temporum, pietatem, humanitatem, fidem defuisse? Nihil, iudices, est eorum: sed, quam tempestatem nos vobiscum non tulissemus, metuit, ut eam ipse posset opibus suis sustinere. Tum consilio repente mutato a Vibone Brundisium terra petere contendi; nam maritimos cursus praecludebat <span class="br"></span><span class="lineNumber">97</span><span class="br"></span> hiemis magnitudo.</p>
</section>
<section class="div2">
<p>XLI. Cum omnia illa municipia, quae sunt a Vibone Brundisium, in fide



</p></section><notes></notes></section>