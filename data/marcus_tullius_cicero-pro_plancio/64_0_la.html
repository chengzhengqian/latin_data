<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sed magna acerbitate permixtos tulissem, ut iam mihi servirem, consulerem meis: se non modo satis habere a me, sed etiam vereri, ne parum mihi pro <span class="br"></span><span class="lineNumber">93</span><span class="br"></span> eo, quantum a me haberet, reddidisset. Quid, si horum ego nihil cogito, et idem sum in re publica, qui fui semper? tamenne libertatem requires meam? quam tu ponis in eo, si semper cum iis, quibuscum aliquando contendimus, depugnemus. Quod est longe secus. Stare enim omnes debemus tamquam in orbe aliquo rei publicae, qui quoniam versatur, eam deligere partem, ad quam nos illius utilitas salusque converterit.</p>
</section>
<section class="div2">
<p>XXXIX. Ego autem Cn. Pompeium, non dico auctorem, ducem, defensorem salutis meae (nam haec privatim fortasse officiorum memoriam quaerunt, et gratiam, sed dico hoc, quod ad salutem rei publicae pertinet), ego eum non tuear, quem omnes in re publica principem esse concedunt? ego C. Caesaris laudibus desim, quas primum populi Romani, nunc etiam senatus, cui me semper addixi, plurimis atque amplissimis iudiciis videam esse celebratas? Tum hercule me confitear non iudicium aliquod habuisse de rei publicae utilitate, sed hominibus <span class="br"></span><span class="lineNumber">94</span><span class="br"></span> amicum aut inimicum fuisse. An, cum videam



</p></section><notes></notes></section>