<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

gratias egerint (unus enim fuit de magistratibus defensor salutis meae), cui senatus pro me gratias agendas putavit, ei ego a me referendam gratiam non putem? Atqui haec cum vides, quo me tandem in te animo putas esse, Laterensis? ullum esse tantum periculum, tantum laborem, tantam contentionem, quam ego non modo pro salute tua, sed etiam pro dignitate defugerim? Quo quidem etiam magis sum, non dicam miser (nam hoc quidem abhorret a virtute verbum), sed certe exercitus, non quia multis debeo (leve enim est onus beneficii gratia) sed quia saepe concurrunt propriae<a class="footnoteLink" href="#note_LCL158_510_1" id="target_note_LCL158_510_1"><sup>1</sup></a> aliquorum bene de me meritorum inter ipsos contentiones, ut eodem tempore in omnes verear ne vix possim gratus videri.</p>
<span class="br"></span><span class="lineNumber">79</span><span class="br"></span><p>Sed ego hoc meis ponderibus examinabo, non solum quid cuique debeam, sed etiam quid cuiusque intersit, et quid a me cuiusque tempus poscat.</p>
</section>
<section class="div2">
<p>XXXIII. Agitur studium tuum, vel etiam, si vis, existimatio, laus aedilitatis: at Cn. Plancii salus, patria, fortunae. Salvum tu me esse cupisti: hic fecit etiam, ut esse possem. Distineor tamen et divellor dolore, et in causa dispari offendi te a me, doleo: sed, medius fidius, multo citius meam salutem pro te abiecero, quam Cn. Plancii salutem



</p></section><notes><section class="footnotes"><ul><li class="note" id="note_LCL158_510_1"><a class="footnoteCrossrefLink" href="#target_note_LCL158_510_1" title="Click to highlight in text"><sup class="lineRef">1</sup>propriae <span class="italic">Keil</span>: propter <span class="sc">mss.</span></a></li><script type="text/javascript">document.getElementById('note_LCL158_510_1').style.display = "none";</script></ul></section></notes></section>