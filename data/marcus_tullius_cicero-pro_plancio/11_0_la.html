<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

indicasti, tanta in tempestate te gubernare non posse, de virtute tua dubitavi: si nolle, de voluntate. Sin, quod magis intelligo, temporibus te aliis reservasti, ego quoque, inquiet populus Romanus, ad ea te tempora revocavi, ad quae tu te ipse servaras. Pete igitur eum magistratum, in quo mihi magnae utilitati esse possis; aediles quicumque erunt, iidem mihi sunt ludi parati: tribuni plebis, permagni interest, qui sint. Quare aut redde mihi quod ostenderas: aut, si, quod mea minus interest, id te magis forte delectat, reddam tibi istam aedilitatem, etiam negligenter petenti. Sed amplissimos honores ut pro dignitate tua consequare, condiscas, censeo, mihi paullo diligentius supplicare.‚Äù</p>
</section>
<section class="div2">
<span class="br"></span><span class="lineNumber">14</span><span class="br"></span><p>VI. Haec populi oratio est; mea vero, Laterensis, haec: Quare victus sis, non debere iudicem quaerere, modo ne largitione sis victus. Nam si, quotiescumque praeteritus erit is, qui non debuerit praeteriri, toties oportebit, eum, qui factus erit, condemnari, nihil iam est, quod populo supplicetur; nihil, quod diribitio, nihil, quod renuntiatio suffragiorum exspectetur; simul ut, qui sint professi, videro, dicam: <span class="br"></span><span class="lineNumber">15</span><span class="br"></span> hic familia consulari est, ille praetoria; reliquos video esse equestri loco: sunt omnes sine macula,



</p></section><notes></notes></section>