<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

dico aliquid aliquando, non studio adductus, sed aut contentione dicendi, aut lacessitus; et quia, ut fit in multis, exit aliquando aliquid, si non perfacetum, attamen fortasse non rusticum, quod quisque dixit, me id dixisse dicunt. Ego autem, si quid est, quod mihi scitum esse videatur, et homine ingenuo dignum atque docto, non aspernor; stomachor vero, cum aliorum non me digna in me conferuntur. Nam quod primus scivit legem de publicanis, tum, cum vir amplissimus consul id illi ordini per populum dedit, quod per senatum, si licuisset, dedisset, si in eo crimen est, quia suffragium tulit, quis non tulit publicanus? si, quia primus scivit, utrum id sortis esse vis, an eius, qui illam legem ferebat? Si sortis, nullum crimen est in casu; si consulis, statuis<a class="footnoteLink" href="#note_LCL158_452_1" id="target_note_LCL158_452_1"><sup>1</sup></a> etiam hunc a summo viro principem esse ordinis iudicatum.</p>
</section>
<section class="div2">
<span class="br"></span><span class="lineNumber">36</span><span class="br"></span><p>XV. Sed aliquando veniamus ad causam. In qua tu nomine legis Liciniae, quae est de sodalitiis, omnes ambitus leges complexus es. Neque enim




</p></section><notes><section class="footnotes"><ul><li class="note" id="note_LCL158_452_1"><a class="footnoteCrossrefLink" href="#target_note_LCL158_452_1" title="Click to highlight in text"><sup class="lineRef">1</sup>statuis <span class="italic">Pet.:</span> splendor etiam Planci <span class="italic"><span class="sc">mss</span></span>.</a></li><script type="text/javascript">document.getElementById('note_LCL158_452_1').style.display = "none";</script></ul></section></notes></section>