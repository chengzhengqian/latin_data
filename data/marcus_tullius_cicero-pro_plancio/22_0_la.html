<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
veste mutata? Atque haec sunt indicia solida, iudices, et expressa; haec signa probitatis non fucata forensi specie, sed domesticis inusta notis veritatis. Facilis<a class="footnoteLink" href="#note_LCL158_444_1" id="target_note_LCL158_444_1"><sup>1</sup></a> est illa occursatio et blanditia popularis; adspicitur, non attrectatur; procul apparet, non excutitur, non in manus sumitur. <span class="br"></span><span class="lineNumber">30</span><span class="br"></span> Omnibus igitur rebus ornatum hominem, tam externis, quam domesticis; nonnullis rebus inferiorem, quam te, generis, dico, et nominis: superiorem aliis, municipum, vicinorum, societatum studio, temporum meorum memoria; parem virtute, integritate, modestia, aedilem factum esse miraris?</p>
<p>Hunc tu vitae splendorem maculis adspergis istis? Iacis adulteria, quae nemo non modo nomine, sed ne suspicione quidem possit agnoscere. Bimaritum appellas, ut verba etiam fingas, non solum crimina. Ductum esse ab eo in provinciam aliquem dicis, libidinis causa: quod non crimen est, sed impunitum in maledicto mendacium. “Raptam esse mimulam.” Quod dicitur Atinae factum a iuventute, vetere quodam in scenicos iure maximeque <span class="br"></span><span class="lineNumber">31</span><span class="br"></span> oppidano. O adolescentiam traductam ele­ganter!




</p></section><notes><section class="footnotes"><ul><li class="note" id="note_LCL158_444_1"><a class="footnoteCrossrefLink" href="#target_note_LCL158_444_1" title="Click to highlight in text"><sup class="lineRef">1</sup>facilis <span class="sc">mss.</span>: fragilis <span class="italic">B:</span> futtilis <span class="italic">Holden.</span></a></li><script type="text/javascript">document.getElementById('note_LCL158_444_1').style.display = "none";</script></ul></section></notes></section>