<section class="div1 language" lang="la"><header><hgroup><h1>Cicero</h1></hgroup></header><section class="div2">
<span class="br"></span><span class="lineNumber">6</span><span class="br"></span><p>Quaerit enim Laterensis, atque hoc uno maxime urget, qua se virtute, qua laude Plancius, qua dignitate superarit. Ita, si cedo illius ornamentis, quae multa et magna sunt, non solum huius dignitatis iactura facienda est, sed etiam largitionis recipienda suspicio est. Sin hunc illi antepono, contumeliosa habenda est oratio, et dicendum est id, quod ille me flagitat, Laterensem a Plancio dignitate esse superatum. Ita aut amicissimi hominis existimatio offendenda est, si illam accusationis conditionem sequar, aut optime de me meriti salus deserenda.</p>
</section>
<section class="div2">
<p>III. Sed ego, Laterensis, caecum me et praecipitem ferri confitear in causa, si te aut a Plancio, aut ab ullo, dignitate potuisse superari dixero. Itaque discedam ab ea contentione, ad quam tu me vocas, et veniam ad illam, ad quam me causa <span class="br"></span><span class="lineNumber">7</span><span class="br"></span> ipsa deducit. Quid? tu magistratuum<a class="footnoteLink" href="#note_LCL158_412_1" id="target_note_LCL158_412_1"><sup>1</sup></a> iudicem putas esse populum? Fortasse nonnumquam est. Utinam vero semper esset! Sed est perraro, et si quando est, in iis magistratibus est mandandis, quibus salutem suam committi putat: his levioribus comitiis, diligentia, et gratia petitorum honos paritur,



</p></section><notes><section class="footnotes"><ul><li class="note" id="note_LCL158_412_1"><a class="footnoteCrossrefLink" href="#target_note_LCL158_412_1" title="Click to highlight in text"><sup class="lineRef">1</sup><span class="italic">Holden foll. Miiller</span>: in magistratibus <span class="italic">Madvig.</span></a></li><script type="text/javascript">document.getElementById('note_LCL158_412_1').style.display = "none";</script></ul></section></notes></section>