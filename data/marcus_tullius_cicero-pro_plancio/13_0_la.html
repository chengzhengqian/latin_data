<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quam ego? Vel nescio, vel non dico, vel denique, quod mihi gravissimum esset si dicerem, sed impune tamen deberem dicere: Non recte. Nam quid assequerere,<a class="footnoteLink" href="#note_LCL158_426_1" id="target_note_LCL158_426_1"><sup>1</sup></a> si illa extrema defensione uterer: Populum, quod voluisset, fecisse, non quod debuisset?</p>
</section>
<section class="div2">
<span class="br"></span><span class="lineNumber">17</span><span class="br"></span><p>VII. Quid? si populi quoque factum defendo, Laterensis, et doceo, Cn. Plancium non obrepsisse ad honorem, sed eo venisse cursu, qui semper patuerit hominibus ortis hoc nostro equestri loco, possumne eripere orationi tuae contentionem vestrum, quae tractari sine contumelia non potest, et te ad causam aliquando crimenque deducere? Si, quod equitis Romani filius est, inferior esse debuit: omnes tecum equitum Romanorum filii petiverunt. Nihil dico amplius. Hoc tamen miror, cur tu huic potissimum irascare, qui longissime a te afuit. Equidem, si quando, ut fit, iactor in turba, non illum accuso, qui est in summa sacra via, cum ego ad Fabium fornicem impellor: sed eum, qui in me ipsum incurrit atque incidit. Tu neque Q. Pedio, forti viro, succenses, neque huic A. Plotio,



</p></section><notes><section class="footnotes"><ul><li class="note" id="note_LCL158_426_1"><a class="footnoteCrossrefLink" href="#target_note_LCL158_426_1" title="Click to highlight in text"><sup class="lineRef">1</sup><span class="italic">Manutius corr. for</span> assequerer <span class="italic"><span class="sc">mss.</span></span></a></li><script type="text/javascript">document.getElementById('note_LCL158_426_1').style.display = "none";</script></ul></section></notes></section>