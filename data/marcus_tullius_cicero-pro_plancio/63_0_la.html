<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

consulatus omnium parricidarum tela commossem? quae, si viginti quiessem dies, in aliorum vigiliam consulum recidissent. Quamobrem, si vitae cupiditas contra rem publicam est turpis, certe multo mortis cupiditas mea turpior fuisset cum pernicie civitatis.</p>
<span class="br"></span><span class="lineNumber">91</span><span class="br"></span><p>Nam quod te in re publica liberum esse gloriatus es, id ego et fateor et laetor et tibi etiam in hoc gratulor: quod me autem negasti, in eo neque te neque quemquam diutius patiar errare.</p>
</section>
<section class="div2">
<p>XXXVIII. Nam, si quis idcirco aliquid de libertate mea deminutum putat, quod non ab omnibus eisdem, a quibus antea solitus sum dissentire, dissentiam, primum, si bene de me meritis gratum me praebeo, non debeo<a class="footnoteLink" href="#note_LCL158_526_1" id="target_note_LCL158_526_1"><sup>1</sup></a> incurrere in crimen hominis nimium memoris, nimiumque grati? sin autem sine ullo rei publicae detrimento respicio etiam aliquando salutem tum meam, tum meorum, certe non modo non sum reprehendendus, sed etiam, si ruere vellem, boni <span class="br"></span><span class="lineNumber">92</span><span class="br"></span> viri me, ut id ne facerem, rogarent. Res vero ipsa publica, si loqui posset, ageret mecum, ut, quoniam sibi servissem semper, numquam mihi, fructus autem ex sese non, ut oportuisset, laetos et uberes,




</p></section><notes><section class="footnotes"><ul><li class="note" id="note_LCL158_526_1"><a class="footnoteCrossrefLink" href="#target_note_LCL158_526_1" title="Click to highlight in text"><sup class="lineRef">1</sup><span class="italic">So Lambinus for</span> desino <span class="italic">of</span> <span class="sc">mss.</span></a></li><script type="text/javascript">document.getElementById('note_LCL158_526_1').style.display = "none";</script></ul></section></notes></section>