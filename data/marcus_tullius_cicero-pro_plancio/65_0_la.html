<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

navem secundis ventis cursum tenentem suum, si non eum petat portum, quem ego aliquando probavi, sed alium non minus tutum atque tranquillum, cum tempestate pugnem periculose potius quam illi salute praesertim proposita obtemperem et paream? Ego vero haec didici, haec vidi, haec scripta legi; haec de sapientissimis et clarissimis vitis et in hac re publica et in aliis civitatibus monumenta nobis et literae prodiderunt, non semper easdem sententias ab iisdem, sed, quascumque rei publicae status, inclinatio temporum, ratio concordiae postularet, esse defensas. Quod ego et facio, Laterensis, et semper faciam, libertatemque, quam tu in me requiris, quam ego neque dimisi umquam, neque dimittam, non in pertinacia, sed in quadam moderatione positam putabo.</p>
</section>
<section class="div2">
<span class="br"></span><span class="lineNumber">95</span><span class="br"></span><p>XL. Nunc venio ad illud extremum, quod dixisti, dum Plancii in me meritum verbis extollerem, me arcum<a class="footnoteLink" href="#note_LCL158_530_1" id="target_note_LCL158_530_1"><sup>1</sup></a> facere ex cloaca, lapidemque e sepulchro venerari pro deo. Neque enim mihi insidiarum periculum ullum, neque mortis fuisse. Cuius ego temporis rationem explicabo brevi neque invitus. Nihil enim ex meis est temporibus, quod minus pervagatum, quodque minus aut mea commemoratione celebratum sit, aut hominibus auditum atque



</p></section><notes><section class="footnotes"><ul><li class="note" id="note_LCL158_530_1"><a class="footnoteCrossrefLink" href="#target_note_LCL158_530_1" title="Click to highlight in text"><sup class="lineRef">1</sup>arcum <span class="italic">emended by Cobet for</span> arcem <span class="italic">of</span> <span class="italic"><span class="sc">mss</span></span>.</a></li><script type="text/javascript">document.getElementById('note_LCL158_530_1').style.display = "none";</script></ul></section></notes></section>