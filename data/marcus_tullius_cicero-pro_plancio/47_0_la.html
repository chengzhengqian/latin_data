<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Originum suarum, semper magnificum et praeclarum putavi, <span class="italic">clarorum virorum atque magnorum non minus otii quam negotii rationem exstare oportere.</span> Ita, si quam habeo laudem, quae quanta sit nescio, parta Romae est, quaesita in foro, meaque privata consilia publici quoque casus comprobaverunt, ut etiam summa res publica mihi domi fuerit gerenda, <span class="br"></span><span class="lineNumber">67</span><span class="br"></span> et urbs in urbe servanda. Eadem igitur, Cassi, via munita Laterensi est, idem virtutis cursus ad gloriam; hoc facilior fortasse, quod ego huc, a me ortus et per me nixus, adscendi: istius egregia virtus adiuvabitur commendatione maiorum.</p>
<p>Sed, ut redeam ad Plancium, numquam ex urbe afuit, nisi sorte, lege, necessitate. Non valuit rebus iisdem, quibus fortasse nonnulli. At valuit assiduitate, valuit observandis amicis, valuit liberalitate; fuit in oculis; petivit; ea est usus ratione vitae, qua, minima invidia, novi homines plurimi sunt eosdem honores consecuti.</p>
</section>
<section class="div2">
<span class="br"></span><span class="lineNumber">68</span><span class="br"></span><p>XXVIII. Nam quod ais, Cassi, non plus me Plancio debere quam bonis omnibus, quod iis aeque mea salus cara fuerit, ego me debere bonis omnibus





</p></section><notes></notes></section>