<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quidquam aliud in hac lege, nisi editicios iudices, secutus es; quod genus iudiciorum si est aequum ulla in re nisi hac tribuaria, non intelligo quamobrem senatus hoc uno in genere tribus edi voluerit ab accusatore neque eamdem editionem transtulerit in ceteras causas, de ipso denique ambitu reiectionem fieri voluerit iudicum alternorum, cumque nullum genus acerbitatis praetermitteret, hoc tamen unum <span class="br"></span><span class="lineNumber">37</span><span class="br"></span> praetereundum putarit. Quid? huiusce rei tandem obscura causa est? an et agitata tum, cum ista in senatu res agebatur, et disputata hesterno die copiosissime a Q. Hortensio, cui tum est senatus assensus? Hoc igitur sensimus: cuiuscumque tribus largitor esset per hanc consensionem, quae magis honeste quam vere sodalitas nominaretur, quam quisque tribum turpi largitione corrumperet, eum maxime iis hominibus, qui eius tribus essent, esse notum. Ita putavit senatus, cum reo tribus ederentur eae, quas is largitione devinctas haberet, eosdem fore testes et iudices. Acerbum omnino genus iudicii, sed tamen, si vel sua, vel ea, quae maxime esset cuique coniuncta, tribus ederetur, vix recusandum.</p>
</section>
<section class="div2">
<span class="br"></span><span class="lineNumber">38</span><span class="br"></span><p>XVI. Tu autem, Laterensis, quas tribus edidisti? Teretinam, credo. Fuit id certe aequum, et certe




</p></section><notes></notes></section>