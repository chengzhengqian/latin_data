<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

esse filio meo, qui esset familia consulari. Ego vero quamquam illi omnia malo quam mihi, tamen illi honorum aditus numquam faciliores optavi quam mihi fuerunt. Quin etiam, ne forte ille sibi me potius peperisse iam honores quam iter demonstrasse adipiscendorum putet, haec illi soleo praecipere (quamquam ad praecepta aetas non est gravis) quae ille a Iove ortus suis praecipit filiis:</p>
<blockquote><p>
<span class="line">vigilandum est semper: multae insidiae sunt bonis;</span><span class="linebreak"></span>
<span class="line">id quod multi invideant . . .</span><span class="linebreak"></span>
</p></blockquote>
<p>Nostis cetera. Nonne, quae scripsit gravis ille et ingeniosus poëta, scripsit non ut illos regios pueros, qui iam nusquam erant, sed ut nos et nostros liberos ad laborem et laudem excitaret.</p>
<span class="br"></span><span class="lineNumber">60</span><span class="br"></span><p>Quaeris, quid potuerit amplius assequi Plancius, si Cn. Scipionis fuisset filius. Magis aedilis fieri non potuisset, sed hoc praestaret, quod ei minus invideretur. Etenim honorum gradus summis hominibus et infimis sunt pares, gloriae dispares.</p>
</section>
<section class="div2">
<p>XXV. Quis nostrum se dicit M’. Curio, quis C. Fabricio, quis C. Duilio parem? quis A. Atilio Calatino? quis Cn. et P. Scipionibus? quis Africano, Marcello, Maximo? tamen eosdem sumus honorum gradus, quos illi, assecuti. Etenim in virtute multi sunt adscensus, ut is gloria maxime excellat, qui virtute plurimum praestet. Honorum populi finis est,





</p></section><notes></notes></section>