<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

statim ad me lictoribus dimissis, insignibus abiectis, <span class="br"></span><span class="lineNumber">99</span><span class="br"></span> veste mutata profectus est. O acerbam mihi, iudices, memoriam temporis illius et loci, cum hic in me incidit, cum complexus est conspersitque lacrimis nec loqui prae maerore potuit! o rem tum auditu crudelem tum visu nefariam! o reliquos omnes dies noctesque eas, quibus iste a me non recedens Thessalonicam me in quaestoriumque perduxit! Hic ego nunc de praetore Macedoniae nihil dicam amplius, nisi eum et civem optimum semper et mihi amicum fuisse, sed eadem timuisse quae ceteros. Cn. Plancium fuisse unum, non qui minus timeret, sed, si acciderent ea, quae timerentur, <span class="br"></span><span class="lineNumber">100</span><span class="br"></span> mecum ea subire et perpeti vellet. Qui, cum ad me L. Tubero, meus necessarius, qui fratri meo legatus fuisset, decedens ex Asia venisset easque insidias, quas mihi paratas ab exsulibus coniuratis audierat, animo amicissimo detulisset, in Asiam me ire propter eius provinciae mecum et cum meo fratre necessitudinem comparantem non est passus: vi me, vi, inquam, Plancius et complexu suo retinuit, multosque menses a capite meo non discessit abiecta quaestoria persona, comitisque sumpta.</p>
</section>
<section class="div2">
<span class="br"></span><span class="lineNumber">101</span><span class="br"></span><p>XLII. O excubias tuas, Cn. Planci, miseras! o flebiles vigilias! o noctes acerbas! o custodiam etiam mei capitis infelicem! si quidem ego tibi


</p></section><notes></notes></section>