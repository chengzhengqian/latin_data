<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

et fidelis, et simplex, et fautrix suorum regio, se huius honore ornari, se augeri dignitate arbitrabatur. Iisdemque nunc ex municipiis adsunt equites Romani publice, cum testimonio: nec minore nunc sunt sollicitudine, quam tum erant studio. Etenim est gravius spoliari fortunis quam non augeri dignitate. <span class="br"></span><span class="lineNumber">23</span><span class="br"></span> Ergo ut alia in te erant illustriora, Laterensis, quae tibi maiores tui reliquerant, sic te Plancius hoc non solum municipii, verum etiam vicinitatis genere vincebat. Nisi forte te Labicana, aut Gabina, aut Bovillana vicinitas adiuvabat. Quibus e municipiis vix iam, qui carnem Latinis petant, reperiuntur. Adiungamus, si vis, id, quod tu huic obesse etiam putas, patrem publicanum: qui ordo quanto adiumento sit in honore, quis nescit? Flos enim equitum Romanorum, ornamentum civitatis, firmamentum <span class="br"></span><span class="lineNumber">24</span><span class="br"></span> rei publicae, publicanorum ordine continetur. Quis est igitur, qui neget, ordinis eius studium fuisse in honore Plancii singulare? Neque iniuria; vel quod erat pater is, qui est princeps iam diu publicanorum; vel quod is ab sociis unice diligebatur; vel quod




</p></section><notes></notes></section>