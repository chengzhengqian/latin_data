<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
debes putare, comitiis, praesertim aediliciis, studium esse populi, non iudicium; eblandita illa, non enucleata esse suffragia; eos, qui suffragium ferant, quid cuique ipsi debeant, considerare saepius, quam, quid cuique a re publica debeatur. Sin autem mavis esse iudicium, non tibi id rescindendum est, sed <span class="br"></span><span class="lineNumber">11</span><span class="br"></span> ferendum. Male iudicavit populus. At iudicavit. Non debuit. At potuit. Non fero. At multi clarissimi et sapientissimi cives tulerunt. Est enim haec conditio liberorum populorum, praecipueque huius principis populi, et omnium gentium domini ac victoris, posse suffragiis vel dare, vel detrahere, quod velit, cuique: nostrum est autem, nostrum, qui in hac tempestate populi iactemur ac fluctibus, ferre modice populi voluntates, allicere alienas, retinere partas, placare turbatas: honores si magni non putemus, non servire populo: sin eos expetamus, non defatigari supplicando.</p>
</section>
<section class="div2">
<span class="br"></span><span class="lineNumber">12</span><span class="br"></span><p>V. Venio iam ad ipsius populi partes, ut illius contra te oratione potius, quam mea, disputem. Qui si tecum congrediatur, et, si una voce loqui possit, haec dicat: â€œEgo tibi, Laterensis, Plancium non anteposui: sed, cum essetis aeque boni viri, meum beneficium ad eum potius detuli, qui a me


</p></section><notes></notes></section>