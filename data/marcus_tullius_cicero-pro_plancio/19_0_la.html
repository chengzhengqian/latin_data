<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

parente semper plurimum essem usus, sed ut quasi parenti, et custodi salutis meae. Non potentia mea, sed causa rogationis fuit gratiosa. Nemo mea restitutione laetatus est, nemo iniuria doluit, cui non huius in me misericordia grata fuerit. <span class="br"></span><span class="lineNumber">26</span><span class="br"></span> Etenim, si ante reditum meum Cn. Plancio se vulgo viri boni, cum hic tribunatum peteret, ultro offerebant: cui nomen meum absentis honori fuisset, ei meas praesentis preces non putas profuisse? An Minturnenses coloni, quod C. Marium e civili ferro, atque ex impiis manibus eripuerunt, quod tecto receperunt, quod fessum inedia fluctibusque recrearunt, quod viaticum congesserunt, quod navigium dederunt, quod eum linquentem terram eam, quam servaverat, lacrymis, votis ominibusque<a class="footnoteLink" href="#note_LCL158_438_1" id="target_note_LCL158_438_1"><sup>1</sup></a> prosecuti sunt, aeterna in laude versantur: Plancio, quod me vel vi pulsum, vel ratione cedentem receperit, iuverit, custodierit; his, et senatui, populoque Romano, ut haberent, quem reducerent, conservarit: honori hanc fidem, misericordiam, virtutem fuisse miraris?</p>
</section>
<section class="div2">
<span class="br"></span><span class="lineNumber">27</span><span class="br"></span><p>XI. Vitia mehercule Cn. Plancii, res eae, de quibus dixi, tegere potuerunt: ne tu, in ea vita, de qua iam dicam, tot et tanta adiumenta huic honori fuisse mirere. Hic est enim, qui adolescentulus cum A. Torquato profectus in Africam, sic ab illo gravissimo,



</p></section><notes><section class="footnotes"><ul><li class="note" id="note_LCL158_438_1"><a class="footnoteCrossrefLink" href="#target_note_LCL158_438_1" title="Click to highlight in text"><sup class="lineRef">1</sup>votis omnibus lacrimisque <span class="italic">MÃ¼ller:</span> lacrimis votisque omnibus <span class="sc">mss.</span></a></li><script type="text/javascript">document.getElementById('note_LCL158_438_1').style.display = "none";</script></ul></section></notes></section>