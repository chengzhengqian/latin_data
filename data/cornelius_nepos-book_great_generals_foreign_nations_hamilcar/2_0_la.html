<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2">
<p>Ille etsi flagrabat bellandi cupiditate, tamen paci <span class="br"></span><span class="lineNumber">4</span><span class="br"></span>serviundum putavit, quod patriam exhaustam sumptibus
diutius calamitates belli ferre non posse intellegebat,
sed ita ut statim mente agitaret, si paulum modo res essent refectae, bellum renovare Romanosque armis persequi, donicum aut virtute vicissent aut <span class="br"></span><span class="lineNumber">5</span><span class="br"></span>victi manus dedissent. Hoc consilio pacem conciliavit,
in quo<a class="footnoteLink" href="#note_LCL467_254_1" id="target_note_LCL467_254_1"><sup>1</sup></a> tanta fuit ferocia, cum Catulus negaret bellum compositurum, nisi ille cum suis, qui Erycem tenuerunt, armis relictis, Sicilia decederent, ut, succumbente patria, ipse periturum se potius dixerit, quam cum tanto flagitio domum rediret; non enim suae esse virtutis arma a patria accepta adversus hostes adversariis tradere. Huius pertinaciae cessit Catulus.</p>
<p><span class="bold">2.</span> At ille ut Karthaginem venit, multo aliter ac sperarat rem publicam se habentem cognovit. Namque diuturnitate externi mali tantum exarsit intestinum bellum, ut numquam in pari periculo
<span class="br"></span><span class="lineNumber">2</span><span class="br"></span>fuerit Karthago nisi cum deleta est. Primo mercennarii milites, qui adversus Romanos fuerant, desciverunt, quorum numerus erat X͞X͞. Hi totam abalienarunt
Africam, ipsam Karthaginem oppugnarunt.
<span class="br"></span><span class="lineNumber">3</span><span class="br"></span>Quibus malis adeo sunt Poeni perterriti, ut etiam auxilia ab Romanis petierint, eaque impetrarint. Sed extremo, cum prope iam ad desperationem pervenissent, Hamilcarem imperatorem fecerunt.</p>
</section><notes><section class="footnotes"><ul><li class="note" id="note_LCL467_254_1"><a class="footnoteCrossrefLink" href="#target_note_LCL467_254_1" title="Click to highlight in text"><sup class="lineRef">1</sup>in quo, <span class="italic">u;</span> in qua, <span class="italic">MSS.</span></a></li><script type="text/javascript">document.getElementById('note_LCL467_254_1').style.display = "none";</script></ul></section></notes></section>