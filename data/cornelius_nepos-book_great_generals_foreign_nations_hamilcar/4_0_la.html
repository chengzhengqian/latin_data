<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2">
<p><span class="bold">4.</span> At Hamilcar, posteaquam mare transiit in Hispaniamque
venit, magnas res secunda gessit fortuna; maximas bellicosissimasque gentes subegit, equis,
<span class="br"></span><span class="lineNumber">2</span><span class="br"></span>armis, viris, pecunia totam locupletavit Africam. Hic cum in Italiam bellum inferre meditaretur, nono anno postquam in Hispaniam venerat, in proelio pugnans
<span class="br"></span><span class="lineNumber">3</span><span class="br"></span>adversus Vettones occisus est. Huius perpetuum odium erga Romanos maxime concitasse videtur secundum bellum Poenicum; namque Hannibal, filius eius, assiduis patris obtestationibus eo est perductus, ut interire quam Romanos non experiri mallet.</p>
</section><notes></notes></section>