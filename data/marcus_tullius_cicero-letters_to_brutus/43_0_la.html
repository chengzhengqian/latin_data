<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

salutem talibus viris misericordiaque unius vix etiam nunc
viri tutos fore nos aut nulla alia re. quod si Romanos nos
esse meminissemus, non audacius dominari cuperent postremi
homines quam id nos prohiberemus, neque magis irritatus
esset Antonius regno Caesaris quam ob eiusdem
mortem deterritus.</p>
<p><span class="br"></span><span class="lineNumber">4</span><span class="br"></span>Tu quidem, consularis et tantorum scelerum vindex,
quibus oppressis vereor ne in breve tempus dilata sit abs te
pernicies, qui potes intueri quae gesseris, simul et ista vel
probare vel ita demisse ac facile pati ut probantis speciem
habeas? quod autem tibi cum Antonio privatim odium?
nempe quia postulabat haec, salutem ab se peti, precariam
nos incolumitatem habere a quibus ipse libertatem accepisset,
esse arbitrium suum de re publica, quaerenda esse
arma putasti quibus dominari prohiberetur, scilicet ut illo
prohibito rogaremus alterum qui se in eius locum reponi
pateretur, non<a class="footnoteLink" href="#note_LCL462_290_1" id="target_note_LCL462_290_1"><sup>1</sup></a> ut esset sui iuris ac mancipi res publica; nisi
forte non de servitute sed de condicione serviendi recusatum
est a nobis. atqui non solum bono domino potuimus
Antonio tolerare nostram fortunam sed etiam beneficiis
atque honoribus ut participes frui quantis vellemus. quid
enim negaret iis<a class="footnoteLink" href="#note_LCL462_290_2" id="target_note_LCL462_290_2"><sup>2</sup></a> quorum patientiam videret maximum
dominationis suae praesidium esse? sed nihil tanti fuit quo
<span class="br"></span><span class="lineNumber">5</span><span class="br"></span>venderemus fidem nostram et libertatem. hic ipse puer,


</p></section><notes><section class="footnotes"><ul><li class="note" id="note_LCL462_290_1"><a class="footnoteCrossrefLink" href="#target_note_LCL462_290_1" title="Click to highlight in text"><sup class="lineRef">1</sup>an (<span class="italic">SB</span>)</a></li><script type="text/javascript">document.getElementById('note_LCL462_290_1').style.display = "none";</script><li class="note" id="note_LCL462_290_2"><a class="footnoteCrossrefLink" href="#target_note_LCL462_290_2" title="Click to highlight in text"><sup class="lineRef">2</sup>negotiis <span class="italic">vel sim.</span> (<span class="italic">Crat.</span>)</a></li><script type="text/javascript">document.getElementById('note_LCL462_290_2').style.display = "none";</script></ul></section></notes></section>