<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
videro, quoniam nobis permittis, communiter constituemus
de reditu eius ad petitionem aut commendatione<a class="footnoteLink" href="#note_LCL462_242_2" id="target_note_LCL462_242_2"><sup>2</sup></a>
honoris.</p>
<p>Tibi Glycona, medicum Pansae, qui sororem Achilleos
nostri in matrimonio habet, diligentissime commendo.
audimus eum venisse in suspicionem Torquato de morte
Pansae custodirique ut parricidam. nihil minus credendum
est. quis enim maiorem calamitatem morte Pansae
accepit? praeterea est modestus homo et frugi, quem ne
utilitas quidem videatur impulsura fuisse ad facinus. rogo
te, et quidem valde rogo (nam Achilleus noster non minus
quam aequum est laborat) eripias eum ex custodia conservesque.
hoc ego ad meum officium privatarum rerum
aeque atque ullam aliam rem pertinere arbitror.</p>
<p><span class="br"></span><span class="lineNumber">3</span><span class="br"></span>Cum has ad te scriberem litteras, a Satrio, legato C.
Treboni, reddita est epistula mihi a Tillio et Deiotaro Dolabellam
caesum fugatumque esse. Graecam epistulam tibi
misi Cicerei cuiusdam ad Satrium missam.</p>
<p><span class="br"></span><span class="lineNumber">4</span><span class="br"></span>Flavius noster de controversia quam habet cum Dyrrachinis
hereditariam sumpsit te iudicem; rogo te, Cicero, et
Flavius rogat rem conficias. quin ei qui Flavium fecit heredem
pecuniam debuerit civitas non est dubium; neque
Dyrrachini infitiantur, sed sibi donatum aes alienum a
Caesare dicunt. noli pati a necessariis tuis necessario meo
iniuriam fieri.</p>
<p><span class="sc">xiiii</span> Kal. Iun. ex castris ad imam Candaviam.</p>
</section><notes><section class="footnotes"><ul><li class="note" id="note_LCL462_242_2"><a class="footnoteCrossrefLink" href="#target_note_LCL462_242_2" title="Click to highlight in text"><sup class="lineRef">2</sup>commendationem (<span class="italic">SB</span>)</a></li><script type="text/javascript">document.getElementById('note_LCL462_242_2').style.display = "none";</script></ul></section></notes></section>