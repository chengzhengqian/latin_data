<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
10 (I.4)
<span class="dateline">
<span class="italic"><span class="name">Scr. Dyrrachii c.</span> Non. <span class="date">Mai. an. 43</span></span>
</span>
<span class="salute"><span class="sc">cicero bruto salutem</span></span>
</section>
<p><span class="br"></span><span class="lineNumber">1</span><span class="br"></span>Quanta sim laetitia adfectus cognitis rebus Bruti nostri
et consulum facilius est tibi existimare quam mihi scribere.
cum alia laudo et gaudeo accidisse tum quod Bruti eruptio
non solum ipsi salutaris fuit sed etiam maximo ad victoriam
adiumento.</p>
<p><span class="br"></span><span class="lineNumber">2</span><span class="br"></span>Quod scribis mihi trium Antoniorum unam atque eandem
causam esse, quid ego sentiam mei iudici esse, statuo
nihil nisi hoc, senatus aut populi Romani iudicium esse de
iis civibus qui pugnantes non interierint. ‘at hoc ipsum’ inquies
‘inique facis qui hostilis animi in rem publicam homines
civis appelles.’ immo iustissime. quod enim nondum
senatus censuit nec populus Romanus iussit, id adroganter
non praeiudico neque revoco ad arbitrium meum. illud
quidem non muto quod ei quem me occidere res non
coegit neque crudeliter quicquam eripui neque dissolute
quicquam remisi habuique in mea potestate quoad bellum
fuit.</p>
<p>Multo equidem honestius iudico magisque quod conducere
possit rei publicae<a class="footnoteLink" href="#note_LCL462_236_1" id="target_note_LCL462_236_1"><sup>1</sup></a> miserorum fortunam non
insectari quam infinite tribuere potentibus quae cupiditatem
<span class="br"></span><span class="lineNumber">3</span><span class="br"></span>et adrogantiam incendere possint. qua in re, Cicero,
vir optime ac fortissime mihique merito et meo nomine et
rei publicae carissime, nimis credere videris spei tuae, statimque,
ut quisque aliquid recte fecerit, omnia dare ac




</p></section><notes><section class="footnotes"><ul><li class="note" id="note_LCL462_236_1"><a class="footnoteCrossrefLink" href="#target_note_LCL462_236_1" title="Click to highlight in text"><sup class="lineRef">1</sup>concedere . . . res publica</a></li><script type="text/javascript">document.getElementById('note_LCL462_236_1').style.display = "none";</script></ul></section></notes></section>