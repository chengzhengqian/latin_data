<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

quae si ad te perlatae non sunt, ne domesticas quidem tuas
perlatas arbitror. Ciceroni scribis te longiorem daturum
epistulam, recte id quidem; sed haec quoque debuit esse
plenior. ego autem, cum ad me de Ciceronis abs te discessu
scripsisses, statim extrusi tabellarios litterasque ad Ciceronem
ut, etiam si in Italiam venisset, ad te rediret; nihil
enim mihi iucundius, nihil illi honestius. quamquam aliquotiens
ei scripseram sacerdotum comitia mea summa
contentione in alterum annum esse reiecta, quod ego cum
Ciceronis causa elaboravi tum Domiti, Catonis, Lentuli,
Bibulorum; quod ad te etiam scripseram, sed videlicet,
cum illam pusillam epistulam tuam ad me dabas, nondum
erat tibi id notum.</p>
<p><span class="br"></span><span class="lineNumber">2</span><span class="br"></span>Qua re omni studio a te, mi Brute, contendo ut Ciceronem
meum ne dimittas tecumque deducas; quod ipsum, si
rem publicam, cui susceptus es, respicis, tibi iam iamque
faciendum est. renatum enim bellum est, idque non parvum,<a class="footnoteLink" href="#note_LCL462_268_1" id="target_note_LCL462_268_1"><sup>1</sup></a> scelere Lepidi. exercitus autem Caesaris, qui erat
optimus, non modo nihil prodest sed etiam cogit exercitum
tuum flagitari; qui si Italiam attigerit, erit civis nemo,
quem quidem civem appellari fas sit, qui se non in tua castra
conferat. etsi Brutum praeclare cum Planco coniunctum
habemus; sed non ignoras quam sint incerti et animi
hominum<a class="footnoteLink" href="#note_LCL462_268_2" id="target_note_LCL462_268_2"><sup>2</sup></a> infecti partibus et exitus proeliorum. quin
etiam si, ut spero, vicerimus, tamen magnam gubernationem




</p></section><notes><section class="footnotes"><ul><li class="note" id="note_LCL462_268_1"><a class="footnoteCrossrefLink" href="#target_note_LCL462_268_1" title="Click to highlight in text"><sup class="lineRef">1</sup>parvo (<span class="italic">Gul.</span>)</a></li><script type="text/javascript">document.getElementById('note_LCL462_268_1').style.display = "none";</script><li class="note" id="note_LCL462_268_2"><a class="footnoteCrossrefLink" href="#target_note_LCL462_268_2" title="Click to highlight in text"><sup class="lineRef">2</sup>animi hominum et (<span class="italic">Lamb.</span>)</a></li><script type="text/javascript">document.getElementById('note_LCL462_268_2').style.display = "none";</script></ul></section></notes></section>