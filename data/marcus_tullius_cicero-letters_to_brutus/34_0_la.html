<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
et virtus illius non minus quam mihi nota est et haec ipsa
studia quae laudo notiora. quem cum a me dimittens graviter
ferrem, hoc levabar uno, quod ad te tamquam ad
alterum me proficiscens et officio fungebatur et laudem
maximam sequebatur. sed haec hactenus.</p>
<p><span class="br"></span><span class="lineNumber">3</span><span class="br"></span>Venio nunc longo sane intervallo ad quandam epistulam
qua mihi multa tribuens unum reprehendebas quod
in honoribus decernendis essem nimius et tamquam prodigus.
tu hoc, alius fortasse quod in animadversione poenaque
durior, nisi forte<a class="footnoteLink" href="#note_LCL462_272_3" id="target_note_LCL462_272_3"><sup>3</sup></a> utrumque tu. quod si ita est,
utriusque rei meum iudicium studeo tibi esse notissimum,
neque solum ut Solonis dictum usurpem, qui et sapiens
unus fuit ex septem et legum scriptor solus ex septem: is
rem publicam contineri duabus rebus dixit, praemio et
poena. est scilicet utriusque rei modus, sicut reliquarum,
<span class="br"></span><span class="lineNumber">4</span><span class="br"></span>et quaedam in utroque genere mediocritas. sed non tanta
de re propositum est hoc loco disputare; quid ego autem
secutus hoc bello sim in sententiis dicendis aperire non
alienum puto.</p>
<p>Post interitum Caesaris et vestras memorabilis Idus
Martias, Brute, quid ego praetermissum a vobis quantamque
impendere rei publicae tempestatem dixerim non
es oblitus. magna pestis erat depulsa per vos, magna populi
Romani macula deleta, vobis vero parta divina gloria, sed
instrumentum regni delatum ad Lepidum et Antonium,
quorum alter inconstantior, alter impurior, uterque pacem
metuens, inimicus otio. his ardentibus perturbandae rei

</p></section><notes><section class="footnotes"><ul><li class="note" id="note_LCL462_272_3"><a class="footnoteCrossrefLink" href="#target_note_LCL462_272_3" title="Click to highlight in text"><sup class="lineRef">3</sup>fortasse (<span class="italic">Crat.</span>)</a></li><script type="text/javascript">document.getElementById('note_LCL462_272_3').style.display = "none";</script></ul></section></notes></section>