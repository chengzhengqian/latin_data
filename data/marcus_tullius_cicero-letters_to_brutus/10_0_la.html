<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

Labeo vero noster nec signum tuum in epistula nec diem
appositum nec te scripsisse ad tuos, ut soleres. hoc cogere
volebat, falsas litteras esse, et, si quaeris, probabat.</p>
<p><span class="br"></span><span class="lineNumber">5</span><span class="br"></span>Nunc tuum est consilium, Brute, de toto genere belli.
video te lenitate delectari et eum putare<a class="footnoteLink" href="#note_LCL462_224_6" id="target_note_LCL462_224_6"><sup>6</sup></a> fructum esse
maximum; praeclare quidem, sed aliis rebus, aliis temporibus
locus esse solet debetque clementiae. nunc quid
agitur, Brute? templis deorum immortalium imminet hominum
egentium et perditorum spes, nec quicquam aliud
decernitur hoc bello nisi utrum simus necne. cui parcimus
aut quid agimus? his ergo consulimus quibus victoribus
vestigium nostrum nullum relinquetur? nam quid interest
inter Dolabellam et quemvis Antoniorum trium? quorum
si cui parcimus, duri fuimus in Dolabella. haec ut ita sentiret
senatus populusque Romanus, etsi res ipsa cogebat,
tamen maxima ex parte nostro consilio atque auctoritate
perfectum est. tu si hanc rationem non probas, tuam sententiam
defendam, non relinquam meam. neque dissolutum
a te quicquam homines exspectant nec crudele. huius
rei moderatio facilis est, ut in duces vehemens sis, in milites
liberalis.</p>
<p><span class="br"></span><span class="lineNumber">6</span><span class="br"></span>Ciceronem meum, mi Brute, velim quam plurimum
tecum habeas. virtutis disciplinam meliorem reperiet nullam
quam contemplationem atque imitationem tui.</p>
<p><span class="sc">x</span>&lt;<span class="sc">v</span>&gt;<span class="sc">iii</span><a class="footnoteLink" href="#note_LCL462_224_7" id="target_note_LCL462_224_7"><sup>7</sup></a> Kal. Mai.</p>
</section><notes><section class="footnotes"><ul><li class="note" id="note_LCL462_224_6"><a class="footnoteCrossrefLink" href="#target_note_LCL462_224_6" title="Click to highlight in text"><sup class="lineRef">6</sup>putare &lt;victoriae&gt; <span class="italic">coni. SB</span></a></li><script type="text/javascript">document.getElementById('note_LCL462_224_6').style.display = "none";</script><li class="note" id="note_LCL462_224_7"><a class="footnoteCrossrefLink" href="#target_note_LCL462_224_7" title="Click to highlight in text"><sup class="lineRef">7</sup>(<span class="italic">Gurlitt</span>)</a></li><script type="text/javascript">document.getElementById('note_LCL462_224_7').style.display = "none";</script></ul></section></notes></section>