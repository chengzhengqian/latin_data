<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
16 (I.11)
<span class="dateline">
<span class="italic"><span class="name">Scr. in castris m.</span> <span class="date">Iun. an. 43</span></span>
</span>
<span class="salute"><span class="sc">brutus ciceroni salutem</span></span>
</section>
<p><span class="br"></span><span class="lineNumber">1</span><span class="br"></span>Veteris Antisti talis animus est in rem publicam ut non
dubitem quin et in Caesare et Antonio se praestaturus fuerit
acerrimum propugnatorem communis libertatis, si occasioni
potuisset occurrere. nam qui in Achaia congressus
cum<a class="footnoteLink" href="#note_LCL462_250_1" id="target_note_LCL462_250_1"><sup>1</sup></a> Dolabella milites atque equites habente quodvis
adire periculum ex insidiis paratissimi ad omnia latronis
maluerit quam videri aut coactus esse pecuniam dare aut
libenter dedisse homini nequissimo atque improbissimo,
is nobis ultro et pollicitus est et dedit HS |<span class="sc">x͞x͞</span>| sua pecunia
et, quod multo carius est, se ipsum obtulit et coniunxit.
<span class="br"></span><span class="lineNumber">2</span><span class="br"></span>Huic persuadere cupi&lt;i&gt;mus<a class="footnoteLink" href="#note_LCL462_250_2" id="target_note_LCL462_250_2"><sup>2</sup></a> ut imperator in castris
remaneret remque publicam defenderet. statuit id sibi
&lt;non faciendum&gt;,<a class="footnoteLink" href="#note_LCL462_250_3" id="target_note_LCL462_250_3"><sup>3</sup></a> quoniam exercitum dimisisset. statim
vero rediturum ad nos confirmavit legatione suscepta, nisi
praetorum comitia habituri essent consules. nam illi ita
sentienti de re publica magno opere auctor fui ne differret
tempus petitionis suae. cuius factum omnibus gratum esse
debet qui modo iudicant hunc exercitum esse rei publicae,
tibi tanto gratius quanto maiore et animo gloriaque libertatem
nostram defendis et dignitate, si contigerit nostris
consiliis exitus quem optamus, perfuncturus es.
Ego etiam &lt;atque etiam&gt;,<a class="footnoteLink" href="#note_LCL462_250_4" id="target_note_LCL462_250_4"><sup>4</sup></a> mi Cicero, proprie familiari-




</p></section><notes><section class="footnotes"><ul><li class="note" id="note_LCL462_250_1"><a class="footnoteCrossrefLink" href="#target_note_LCL462_250_1" title="Click to highlight in text"><sup class="lineRef">1</sup>P. (<span class="italic">Gurlitt</span>)</a></li><script type="text/javascript">document.getElementById('note_LCL462_250_1').style.display = "none";</script><li class="note" id="note_LCL462_250_2"><a class="footnoteCrossrefLink" href="#target_note_LCL462_250_2" title="Click to highlight in text"><sup class="lineRef">2</sup>(<span class="italic">Vict.</span>)</a></li><script type="text/javascript">document.getElementById('note_LCL462_250_2').style.display = "none";</script><li class="note" id="note_LCL462_250_3"><a class="footnoteCrossrefLink" href="#target_note_LCL462_250_3" title="Click to highlight in text"><sup class="lineRef">3</sup>(<span class="italic">SB</span>)</a></li><script type="text/javascript">document.getElementById('note_LCL462_250_3').style.display = "none";</script><li class="note" id="note_LCL462_250_4"><a class="footnoteCrossrefLink" href="#target_note_LCL462_250_4" title="Click to highlight in text"><sup class="lineRef">4</sup>(<span class="italic">Weiske</span>)</a></li><script type="text/javascript">document.getElementById('note_LCL462_250_4').style.display = "none";</script></ul></section></notes></section>