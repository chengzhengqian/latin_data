<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
7 (I.3)
<span class="dateline">
<span class="italic"><span class="name">Scr. Romae c.</span> <span class="sc">xi</span> Kal. <span class="date">Mai. an. 43</span></span>
</span>
<span class="salute"><span class="sc">cicero bruto salutem</span></span>
</section>
<p><span class="br"></span><span class="lineNumber">1</span><span class="br"></span>Nostrae res meliore loco videbantur. scripta enim ad te
certo scio quae gesta sint. qualis tibi saepe scripsi consules,
tales exstiterunt. Caesaris vero pueri mirifica indoles virtutis.
utinam tam facile eum florentem et honoribus et gratia
regere ac tenere possimus quam facile adhuc tenuimus!
est omnino illud difficilius, sed tamen non diffidimus.
persuasum est enim adulescenti, et maxime per me, eius
opera nos esse salvos; et certe, nisi is Antonium ab urbe
avertisset, perissent omnia.</p>
<p><span class="br"></span><span class="lineNumber">2</span><span class="br"></span>Triduo vero aut quadriduo ante hanc rem pulcherrimam
timore quodam perculsa civitas tota ad te se cum
coniugibus et liberis effundebat. eadem recreata a. d. <span class="sc">xii</span>
Kal. Mai. te huc venire quam se ad te ire malebat. quo
quidem die magnorum meorum laborum multarumque
vigiliarum &lt;fructum&gt; cepi maximum, si modo est aliquis
fructus ex solida veraque gloria. nam tantae multitudinis
quantam capit urbs nostra concursus est ad me factus. a
qua<a class="footnoteLink" href="#note_LCL462_228_1" id="target_note_LCL462_228_1"><sup>1</sup></a> usque in Capitolium deductus, maximo clamore
atque plausu in rostris collocatus sum. nihil est in me
inane, neque enim debet; sed tamen omnium ordinum
consensus, gratiarum actio gratulatioque me commovet
propterea quod popularem esse in populi salute praeclarum
<span class="br"></span><span class="lineNumber">3</span><span class="br"></span>est. sed haec te malo ab aliis.</p>
<p>Me velim de tuis rebus consiliisque facias diligentissime
certiorem illudque consideres, ne tua liberalitas dissolutior
videatur. sic sentit senatus, sic populus Romanus,

</p></section><notes><section class="footnotes"><ul><li class="note" id="note_LCL462_228_1"><a class="footnoteCrossrefLink" href="#target_note_LCL462_228_1" title="Click to highlight in text"><sup class="lineRef">1</sup>ea cum (<span class="italic">Crat. Marg.</span>)</a></li><script type="text/javascript">document.getElementById('note_LCL462_228_1').style.display = "none";</script></ul></section></notes></section>