<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

publicae cupiditate quod opponi posset praesidium non
habebamus. erexerat enim se civitas in retinenda libertate
<span class="br"></span><span class="lineNumber">5</span><span class="br"></span>consentiens; &lt;sed&gt;<a class="footnoteLink" href="#note_LCL462_274_4" id="target_note_LCL462_274_4"><sup>4</sup></a> nos tum nimis acres &lt;visi&gt;,<a class="footnoteLink" href="#note_LCL462_274_5" id="target_note_LCL462_274_5"><sup>5</sup></a> vos fortasse
sapientius excessistis urbe ea quam liberaratis, Italiae
sua vobis studia profitenti remisistis. itaque cum teneri
urbem a parricidis viderem nec te in ea nec Cassium tuto
esse posse eamque armis oppressam ab Antonio, mihi
quoque ipsi esse excedendum putavi. taetrum enim spectaculum
oppressa ab impiis civitas opitulandi potestate
praecisa. sed animus idem qui semper infixus in patriae caritate
discessum ab eius periculis ferre non potuit. itaque
in medio Achaico cursu cum etesiarum diebus Auster me
in Italiam quasi dissuasor mei consili rettulisset, te vidi
Veliae, doluique vehementer. cedebas enim, Brute, cedebas,
<span class="br"></span><span class="lineNumber">6</span><span class="br"></span>quoniam Stoici nostri negant fugere sapientis.
Romam ut veni, statim me obtuli Antoni sceleri atque
dementiae. quem cum in me incitavissem, consilia inire
coepi Brutina plane (vestri enim haec sunt propria sanguinis)
rei publicae liberandae.</p>
<p>Longa sunt quae restant, &lt;mihi&gt;<a class="footnoteLink" href="#note_LCL462_274_6" id="target_note_LCL462_274_6"><sup>6</sup></a> praetereunda; sunt
enim de me. tantum dico, Caesarem hunc adulescentem,
per quem adhuc sumus, si verum fateri volumus, fluxisse
<span class="br"></span><span class="lineNumber">7</span><span class="br"></span>ex fonte consiliorum meorum. huic habiti a me honores
nulli quidem, Brute, nisi debiti, nulli nisi necessarii. ut
enim primum libertatem revocare coepimus, cum se nondum
ne Decimi quidem Bruti divina virtus ita commovisset
ut iam id scire possemus atque omne praesidium esset





</p></section><notes><section class="footnotes"><ul><li class="note" id="note_LCL462_274_4"><a class="footnoteCrossrefLink" href="#target_note_LCL462_274_4" title="Click to highlight in text"><sup class="lineRef">4</sup>(<span class="italic">SB</span>)</a></li><script type="text/javascript">document.getElementById('note_LCL462_274_4').style.display = "none";</script><li class="note" id="note_LCL462_274_5"><a class="footnoteCrossrefLink" href="#target_note_LCL462_274_5" title="Click to highlight in text"><sup class="lineRef">5</sup>(<span class="italic">SB</span>)</a></li><script type="text/javascript">document.getElementById('note_LCL462_274_5').style.display = "none";</script><li class="note" id="note_LCL462_274_6"><a class="footnoteCrossrefLink" href="#target_note_LCL462_274_6" title="Click to highlight in text"><sup class="lineRef">6</sup>(<span class="italic">SB</span>)</a></li><script type="text/javascript">document.getElementById('note_LCL462_274_6').style.display = "none";</script></ul></section></notes></section>