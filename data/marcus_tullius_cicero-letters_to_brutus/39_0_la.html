<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
est, quam, ut quibusdam videor, constantiae meae. sed ego
nulla in re malo quam in te amando constans et esse et
videri.</p>
</section>
<section class="div2">
<section class="opener">
24 (I.18)
<span class="dateline">
<span class="italic"><span class="name">Scr. Romae <span class="sc">vi</span> Kal.</span> <span class="date">Sext. an. 43</span></span>
</span>
<span class="salute"><span class="sc">cicero bruto salutem</span></span>
</section>
<p><span class="br"></span><span class="lineNumber">1</span><span class="br"></span>Cum saepe te litteris hortatus essem ut quam primum
rei publicae subvenires in Italiamque exercitum adduceres,
neque id arbitrarer dubitare tuos necessarios, rogatus
sum a prudentissima et diligentissima femina, matre tua,
cuius omnes curae ad te referuntur et in te consumuntur,
ut venirem ad se a. d. <span class="sc">viii</span> Kal. Sext.; quod ego, ut debui,
sine mora feci. cum autem venissem, Casca aderat et Labeo
et Scaptius. at illa rettulit quaesivitque quidnam mihi
videretur, accerseremusne te atque id tibi conducere putaremus
<span class="br"></span><span class="lineNumber">2</span><span class="br"></span>an tardare et commorari te melius esset. respondi id
quod sentiebam, et dignitati et existimationi tuae maxime
conducere te primo quoque tempore ferre praesidium
labenti et inclinatae paene rei publicae.</p>
<p>Quid enim abesse censes mali in eo bello in quo victores
exercitus fugientem hostem persequi noluerint et
in quo incolumis imperator honoribus amplissimis fortunisque
maximis, coniuge, liberis, vobis adfinibus ornatus
bellum rei publicae indixerit? quid dicam ‘in tanto senatus
populique consensu,’ cum tantum resideat intra muros
<span class="br"></span><span class="lineNumber">3</span><span class="br"></span>mali? maximo autem, cum haec scribebam, adficiebar dolore
</p></section><notes></notes></section>