<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

liberi quidem hominis numero sit? atqui eo tendit, id agit,
ad eum exitum properat vir optimus ut sit illi Octavius propitius.
ego vero iam iis artibus nihil tribuo quibus Ciceronem
scio instructissimum esse. quid enim illi prosunt quae
pro libertate patriae, de dignitate, quae de morte, exsilio,
paupertate scripsit copiosissime? quanto autem magis illa
callere videtur Philippus, qui privigno minus tribuerit
quam Cicero, qui alieno tribuat! desinat igitur gloriando
etiam insectari dolores nostros. quid enim nostra victum
<span class="br"></span><span class="lineNumber">6</span><span class="br"></span>esse Antonium, si victus est ut alii vacaret quod ille obtinuit?
tametsi tuae litterae dubia etiam nunc significant.</p>
<p>Vivat hercule Cicero, qui potest, supplex et obnoxius, si
neque aetatis neque honorum neque rerum gestarum pudet.
ego certe quin cum ipsa re bellum geram, hoc est cum
regno et imperiis extraordinariis et dominatione et potentia
quae supra leges se esse velit, nulla erit tam bona
condicio serviendi qua deterrear, quamvis sit vir bonus, ut
scribit,<a class="footnoteLink" href="#note_LCL462_304_6" id="target_note_LCL462_304_6"><sup>6</sup></a> Octavius,<a class="footnoteLink" href="#note_LCL462_304_7" id="target_note_LCL462_304_7"><sup>7</sup></a> quod ego numquam existimavi; sed
dominum ne parentem quidem maiores nostri voluerunt
esse.</p>
<p>Te nisi tantum amarem quantum Ciceroni persuasum
est diligi ab Octavio, haec ad te non scripsissem. dolet mihi
quod tu nunc stomacharis amantissimus cum tuorum omnium





</p></section><notes><section class="footnotes"><ul><li class="note" id="note_LCL462_304_6"><a class="footnoteCrossrefLink" href="#target_note_LCL462_304_6" title="Click to highlight in text"><sup class="lineRef">6</sup>scribis (<span class="italic">SB</span>)</a></li><script type="text/javascript">document.getElementById('note_LCL462_304_6').style.display = "none";</script><li class="note" id="note_LCL462_304_7"><a class="footnoteCrossrefLink" href="#target_note_LCL462_304_7" title="Click to highlight in text"><sup class="lineRef">7</sup>antonius (<span class="italic">Tunstall</span>: iste <span class="italic">coni. Watt</span>)</a></li><script type="text/javascript">document.getElementById('note_LCL462_304_7').style.display = "none";</script></ul></section></notes></section>