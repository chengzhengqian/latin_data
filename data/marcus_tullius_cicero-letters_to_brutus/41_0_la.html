<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

tus venire. sed et haec et multa alia coram cupio idque
quam primum.</p>
<p><span class="br"></span><span class="lineNumber">6</span><span class="br"></span>De sororis tuae filiis non exspectavi, Brute, dum scriberes.
omnino ipsa tempora (bellum enim ducetur) integram
tibi causam reservant; sed ego a principio, cum divinare de
belli diuturnitate &lt;non&gt;<a class="footnoteLink" href="#note_LCL462_286_2" id="target_note_LCL462_286_2"><sup>2</sup></a> possem, ita causam egi puerorum
in senatu ut te arbitror e matris litteris potuisse
cognoscere. nec vero ulla res erit umquam in qua ego non
vel vitae periculo ea dicam eaque faciam quae te velle
quaeque ad te pertinere arbitrer.</p>
<p><span class="sc">vi</span> Kal. Sext.</p>
</section>
<section class="div2">
<section class="opener">
[25 (I.16)
<span class="salute"><span class="sc">brutus ciceroni salutem</span></span>
</section>
<p><span class="br"></span><span class="lineNumber">1</span><span class="br"></span>Particulam litterarum tuarum, quas misisti Octavio,
legi missam ab Attico mihi. studium tuum curaque de salute
mea nulla me nova voluptate adfecit. non solum enim
usitatum sed etiam cottidianum est aliquid audire de te
quod pro nostra dignitate fideliter atque honorifice dixeris
aut feceris. at dolore quantum maximum capere animo
possum eadem illa pars epistulae scripta ad Octavium de
nobis adfecit. sic enim illi gratias agis de re publica, tam
suppliciter ac demisse—quid scribam? pudet condicionis
ac Fortunae, sed tamen scribendum est—commendas
nostram salutem illi (quae morte qua non perniciosior?) ut
prorsus prae te feras non sublatam dominationem sed dominum



</p></section><notes><section class="footnotes"><ul><li class="note" id="note_LCL462_286_2"><a class="footnoteCrossrefLink" href="#target_note_LCL462_286_2" title="Click to highlight in text"><sup class="lineRef">2</sup>(<span class="italic">Man.</span>)</a></li><script type="text/javascript">document.getElementById('note_LCL462_286_2').style.display = "none";</script></ul></section></notes></section>