<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Quod scribis te ad Tertiam sororem &lt;et matrem&gt;<a class="footnoteLink" href="#note_LCL462_218_4" id="target_note_LCL462_218_4"><sup>4</sup></a>
scripsisse ut ne prius ederent ea quae gesta a Cassio essent
quam mihi visum esset, video te veritum esse id quod verendum
fuit, ne animi partium Caesaris, quo modo etiam
nunc [partes]<a class="footnoteLink" href="#note_LCL462_218_5" id="target_note_LCL462_218_5"><sup>5</sup></a> appellantur, vehementer commoverentur.
sed ante quam tuas litteras accepimus, audita res erat et
pervulgata. tui etiam tabellarii ad multos familiaris tuos
litteras attulerant. qua re neque supprimenda res erat,
praesertim cum id fieri non posset, neque, si posset, non
divulgandam potius quam occultandam putaremus.</p>
<p><span class="br"></span><span class="lineNumber">6</span><span class="br"></span>De Cicerone meo et, si tantum est in eo quantum scribis,
tantum scilicet quantum debeo gaudeo et, si quod
amas eum eo maiora facis, id ipsum incredibiliter gaudeo,
a te eum diligi.</p>
</section>
<section class="div2">
<section class="opener">
5 (II.5)
<span class="dateline">
<span class="italic"><span class="name">Scr. Romae</span> <span class="sc">xviii</span> (?) Kal. <span class="date">Mai. an. 43</span></span>
</span>
<span class="salute"><span class="sc">cicero bruto salutem</span></span>
</section>
<p><span class="br"></span><span class="lineNumber">1</span><span class="br"></span>Quae litterae tuo nomine recitatae sint<a class="footnoteLink" href="#note_LCL462_218_1" id="target_note_LCL462_218_1"><sup>1</sup></a> Id. Apr. in
senatu eodemque tempore Antoni credo ad te scripsisse
tuos. quorum ego nemini concedo, sed nihil necesse erat
eadem omnis; illud necesse, me ad te scribere quid sentirem
tota de constitutione huius belli et quo iudicio essem
quaque sententia.</p>
<p>Voluntas mea, Brute, de summa re publica semper eadem
fuit quae tua, ratio quibusdam in rebus (non enim






</p></section><notes><section class="footnotes"><ul><li class="note" id="note_LCL462_218_4"><a class="footnoteCrossrefLink" href="#target_note_LCL462_218_4" title="Click to highlight in text"><sup class="lineRef">4</sup>(<span class="italic">Wes.</span>)</a></li><script type="text/javascript">document.getElementById('note_LCL462_218_4').style.display = "none";</script><li class="note" id="note_LCL462_218_5"><a class="footnoteCrossrefLink" href="#target_note_LCL462_218_5" title="Click to highlight in text"><sup class="lineRef">5</sup>(<span class="italic">Watt</span>)</a></li><script type="text/javascript">document.getElementById('note_LCL462_218_5').style.display = "none";</script><li class="note" id="note_LCL462_218_1"><a class="footnoteCrossrefLink" href="#target_note_LCL462_218_1" title="Click to highlight in text"><sup class="lineRef">1</sup>sunt (<span class="italic">Lamb.</span>)</a></li><script type="text/javascript">document.getElementById('note_LCL462_218_1').style.display = "none";</script></ul></section></notes></section>