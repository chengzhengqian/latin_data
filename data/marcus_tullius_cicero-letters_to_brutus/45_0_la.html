<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

sublati regis quam confidat sibi, cum illum ipsum qui maximas
opes habuerit paucorum virtute sublatum videat?</p>
<p>Me vero posthac ne commendaveris Caesari tuo, ne te
quidem ipsum, si me audies. valde care aestimas tot annos
quot ista aetas recipit si propter eam causam puero isti
supplicaturus es.</p>
<p><span class="br"></span><span class="lineNumber">7</span><span class="br"></span>Deinde, quod pulcherrime fecisti ac facis in Antonio,
vide ne convertatur a laude maximi animi ad opinionem
formidinis. nam si Octavius tibi placet a quo de nostra salute
petendum sit, non dominum fugisse sed amiciorem
dominum quaesisse videberis. quem quod laudas ob ea
quae adhuc fecit plane probo. sunt enim laudanda, si modo
contra alienam potentiam, non pro sua, suscepit eas actiones.
cum vero iudicas tantum illi non modo licere sed
etiam a te ipso tribuendum esse ut rogandus sit ne nolit
esse nos salvos, nimium magnam mercedem statuis (id
enim ipsum illi largiris quod per illum habere videbatur
res publica), neque hoc tibi in mentem venit, si Octavius illis
dignus sit honoribus quia cum Antonio bellum gerat, iis
qui illud malum exciderint cuius istae reliquiae sunt nihil
quo expleri possit eorum meritum tributurum umquam
populum Romanum, si omnia simul congesserit.</p>
<p><span class="br"></span><span class="lineNumber">8</span><span class="br"></span>Ac vide quanto diligentius homines metuant quam meminerint:
quia Antonius vivat atque in armis sit, de Caesare
vero quod fieri potuit ac debuit transactum est neque
</p></section><notes></notes></section>