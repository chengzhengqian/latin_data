<section class="div1 language" lang="la"><header><hgroup><h1>Marcus Tullius Cicero</h1></hgroup></header>
<section class="div2">
<section class="opener">
1 (II.1)
<span class="dateline">
<span class="italic"><span class="name">Scr. Romae c. Kal.</span> <span class="date">Apr. an. 43</span></span>
</span>
<span class="salute"><span class="sc">cicero bruto salutem</span></span>
</section>
<p><span class="br"></span><span class="lineNumber">1</span><span class="br"></span>Cum haec scribebam, res existimabatur in extremum
adducta discrimen. tristes enim de Bruto nostro litterae
nuntiique adferebantur. me quidem non maxime conturbabant.
his enim exercitibus ducibusque quos habemus
nullo modo poteram diffidere, neque adsentiebar maiori
parti hominum; fidem enim consulum non condemnabam,
quae suspecta vehementer erat, desiderabam non nullis in
rebus prudentiam et celeritatem. qua si essent usi, iam pridem
rem &lt;publicam&gt;<a class="footnoteLink" href="#note_LCL462_206_1" id="target_note_LCL462_206_1"><sup>1</sup></a> reciperassemus. non enim ignoras
quanta momenta sint in re publica temporum et quid intersit
idem illud utrum ante an post decernatur, suscipiatur,
agatur. omnia quae severe decreta sunt hoc tumultu, si
aut quo die dixi sententiam perfecta essent et non in diem
ex die dilata aut quo ex tempore suscepta sunt ut agerentur
non tardata et procrastinata, bellum iam nullum haberemus.</p>
<p><span class="br"></span><span class="lineNumber">2</span><span class="br"></span>Omnia, Brute, praestiti rei publicae quae praestare debuit
is qui esset &lt;in&gt;<a class="footnoteLink" href="#note_LCL462_206_2" id="target_note_LCL462_206_2"><sup>2</sup></a> eo quo ego sum gradu senatus populique
iudicio collocatus, nec illa modo quae nimirum sola
ab homine &lt;tenui&gt;<a class="footnoteLink" href="#note_LCL462_206_3" id="target_note_LCL462_206_3"><sup>3</sup></a> sunt postulanda, fidem, vigilantiam,



</p></section><notes><section class="footnotes"><ul><li class="note" id="note_LCL462_206_1"><a class="footnoteCrossrefLink" href="#target_note_LCL462_206_1" title="Click to highlight in text"><sup class="lineRef">1</sup>(<span class="italic">Patricius</span>)</a></li><script type="text/javascript">document.getElementById('note_LCL462_206_1').style.display = "none";</script><li class="note" id="note_LCL462_206_2"><a class="footnoteCrossrefLink" href="#target_note_LCL462_206_2" title="Click to highlight in text"><sup class="lineRef">2</sup>(<span class="italic">Lamb.</span>)</a></li><script type="text/javascript">document.getElementById('note_LCL462_206_2').style.display = "none";</script><li class="note" id="note_LCL462_206_3"><a class="footnoteCrossrefLink" href="#target_note_LCL462_206_3" title="Click to highlight in text"><sup class="lineRef">3</sup>(<span class="italic">SB</span>)</a></li><script type="text/javascript">document.getElementById('note_LCL462_206_3').style.display = "none";</script></ul></section></notes></section>