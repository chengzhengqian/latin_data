<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
est molesta esse. etenim ipse sentio quanto cum dolore
haec ad te scripserim nec ignoro quid sentias in re publica
et quam desper&lt;es neque liber&gt;atam<a class="footnoteLink" href="#note_LCL462_302_5" id="target_note_LCL462_302_5"><sup>5</sup></a> quoque sanari putes
posse. nec mehercule te, Attice, reprehendo; aetas enim,
mores, liberi segnem efficiunt, quod quidem etiam ex Flavio
nostro perspexi.</p>
<p><span class="br"></span><span class="lineNumber">4</span><span class="br"></span>Sed redeo ad Ciceronem. quid inter Salvid&lt;i&gt;enum et
eum interest? quid autem amplius ille decerneret? ‘timet’
inquies ‘etiam nunc reliquias belli civilis.’ quisquam ergo
ita timet profligatum ut neque potentiam eius qui exercitum
victorem habeat neque temeritatem pueri putet extimescendam
esse? an hoc ipsum ea re facit quod illi propter
amplitudinem omnia iam ultroque deferenda putat? o
magnam stultitiam timoris, id ipsum quod verearis ita
cavere ut, cum vitare fortasse potueris, ultro accersas et
attrahas! nimium timemus mortem et exsilium et paupertatem.
haec mihi videntur Ciceroni ultima esse in malis;
et, dum habeat a quibus impetret quae velit et a quibus
colatur ac laudetur, servitutem, honorificam modo, non aspernatur,
si quicquam in extrema ac miserrima contumelia
potest honorificum esse.</p>
<p><span class="br"></span><span class="lineNumber">5</span><span class="br"></span>Licet ergo patrem appellet Octavius Ciceronem, referat
omnia, laudet, gratias agat, tamen illud apparebit,
verba rebus esse contraria. quid enim tam alienum ab
humanis sensibus est quam eum patris habere loco qui ne




</p></section><notes><section class="footnotes"><ul><li class="note" id="note_LCL462_302_5"><a class="footnoteCrossrefLink" href="#target_note_LCL462_302_5" title="Click to highlight in text"><sup class="lineRef">5</sup>(<span class="italic">SB</span>)</a></li><script type="text/javascript">document.getElementById('note_LCL462_302_5').style.display = "none";</script></ul></section></notes></section>