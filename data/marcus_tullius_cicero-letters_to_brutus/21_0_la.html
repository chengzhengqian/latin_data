<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

re si quis secus ad te de eo scripsit aut si coram locutus est,
peto a te etiam atque etiam mihi ut potius credas, qui et facilius
iudicare possum quam ille nescio quis et te plus diligo.
Clodium tibi amicissimum existima civemque talem
qualis et prudentissimus et fortuna optima esse debet.</p>
</section>
<section class="div2">
<section class="opener">
14 (I.2)
<span class="dateline">
<span class="italic"><span class="name">Scr. Romae med.</span> vel ex. m. <span class="date">Mai. an. 43</span></span>
</span>
<span class="salute"><span class="sc">cicero bruto salutem</span></span>
</section>
<p><span class="br"></span><span class="lineNumber">1</span><span class="br"></span>Scripta et obsignata iam epistula litterae mihi redditae
sunt a te plenae rerum novarum, maximeque mirabile
Dolabellam quinque cohortis misisse in Chersonesum.
adeone copiis abundat ut is qui ex Asia fugere dicebatur
Europam appetere conetur? quinque autem cohortibus
quidnam se facturum arbitratus est, cum tu †eo† quinque
legiones, optimum equitatum, maxima auxilia haberes?
quas quidem cohortis spero iam tuas esse, quoniam latro
ille tam fuit demens.</p>
<p><span class="br"></span><span class="lineNumber">2</span><span class="br"></span>Tuum consilium vehementer laudo quod non prius
exercitum Apollonia Dyrrachioque movisti quam de Antoni
fuga audisti, Bruti eruptione, populi Romani victoria.
itaque quod scribis post ea statuisse te ducere exercitum in
Chersonesum nec pati sceleratissimo hosti ludibrio esse
imperium populi Romani, facis ex tua dignitate et ex re
publica.</p>
<p><span class="br"></span><span class="lineNumber">3</span><span class="br"></span>Quod scribis de seditione quae facta est in legione
quarta de&lt;cima et de fraude&gt;<a class="footnoteLink" href="#note_LCL462_246_1" id="target_note_LCL462_246_1"><sup>1</sup></a> C. Antoni, (sed in bonam

</p></section><notes><section class="footnotes"><ul><li class="note" id="note_LCL462_246_1"><a class="footnoteCrossrefLink" href="#target_note_LCL462_246_1" title="Click to highlight in text"><sup class="lineRef">1</sup>(<span class="italic">coni. Watt, ducibus K. F. Hermann et Madvig</span>)</a></li><script type="text/javascript">document.getElementById('note_LCL462_246_1').style.display = "none";</script></ul></section></notes></section>