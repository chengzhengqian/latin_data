<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<section class="opener">
21 (I.12)
<span class="dateline">
<span class="italic"><span class="name">Scr. Romae parte priore m.</span> <span class="date">Quint. an. 43</span></span>
</span>
<span class="salute"><span class="sc">cicero bruto salutem</span></span>
</section>
<p><span class="br"></span><span class="lineNumber">1</span><span class="br"></span>Etsi daturus eram Messallae Corvino continuo litteras,
tamen Veterem nostrum ad te sine litteris meis venire nolui.</p>
<p>Maximo in discrimine res publica, Brute, versatur victoresque
rursus decertare cogimur; id accidit M. Lepidi
scelere et amentia. quo tempore cum multa propter eam
curam quam pro re publica suscepi graviter ferrem, tum
nihil tuli gravius quam me non posse matris tuae precibus
cedere, non sororis; nam tibi, quod mihi plurimi est, facile
me satis facturum arbitrabar.</p>
<p>Nullo enim modo poterat causa Lepidi distingui ab
Antoni<a class="footnoteLink" href="#note_LCL462_264_1" id="target_note_LCL462_264_1"><sup>1</sup></a> omniumque iudicio etiam durior erat quod, cum
honoribus amplissimis a senatu esset Lepidus ornatus tum
etiam paucis ante diebus praeclaras litteras ad senatum
misisset, repente non solum recepit reliquias hostium sed
bellum acerrime terra marique gerit, cuius exitus qui futurus
sit incertum est. ita cum rogamur ut misericordiam liberis
eius impertiamus, nihil adfertur quo minus summa
supplicia, si (quod Iuppiter omen avertat!) pater puerorum
vicerit, subeunda nobis sint.</p>
<p><span class="br"></span><span class="lineNumber">2</span><span class="br"></span>Nec vero me fugit quam sit acerbum parentum scelera
filiorum poenis lui. sed hoc praeclare legibus comparatum
est, ut caritas liberorum amiciores parentis rei publicae

</p></section><notes><section class="footnotes"><ul><li class="note" id="note_LCL462_264_1"><a class="footnoteCrossrefLink" href="#target_note_LCL462_264_1" title="Click to highlight in text"><sup class="lineRef">1</sup>antonio (<span class="italic">Lamb.</span>* (-nii))</a></li><script type="text/javascript">document.getElementById('note_LCL462_264_1').style.display = "none";</script></ul></section></notes></section>