<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

quod mihi quoque quondam acciderat periculo simili, casu
tristiore, perrexi tamen Romamque perveni nulloque
praesidio quatefeci Antonium contraque eius arma nefanda
praesidia quae oblata sunt Caesaris consilio et auctoritate
firmavi. qui si steterit &lt;f&gt;ide<a class="footnoteLink" href="#note_LCL462_256_2" id="target_note_LCL462_256_2"><sup>2</sup></a> mihique paruerit, satis
videmur habituri praesidi; sin autem impiorum consilia
plus valuerint quam nostra aut imbecillitas aetatis non potuerit
gravitatem rerum sustinere, spes omnis est in te.</p>
<p>Quam ob rem advola, obsecro, atque eam rem publicam,
quam virtute atque animi magnitudine magis quam
eventis rerum liberavisti, exitu<a class="footnoteLink" href="#note_LCL462_256_3" id="target_note_LCL462_256_3"><sup>3</sup></a> libera. omnis omnium
concursus ad te futurus est. hortare idem per litteras Cassium.
<span class="br"></span><span class="lineNumber">5</span><span class="br"></span>spes libertatis nusquam nisi in vestrorum castrorum
principiis est. firmos omnino et duces habemus ab occidente
et exercitus. hoc adulescentis praesidium equidem
adhuc firmum esse confido, sed ita multi labefactant ut ne
moveatur interdum extimescam.</p>
<p>Habes totum rei publicae statum, qui quidem tum erat
cum has litteras dabam. velim deinceps meliora sint; sin
aliter fuerit (quod di omen avertant!), rei publicae vicem
dolebo, quae immortalis esse debe&lt;b&gt;at;<a class="footnoteLink" href="#note_LCL462_256_4" id="target_note_LCL462_256_4"><sup>4</sup></a> mihi quidem
quantulum reliqui est!</p>
</section><notes><section class="footnotes"><ul><li class="note" id="note_LCL462_256_2"><a class="footnoteCrossrefLink" href="#target_note_LCL462_256_2" title="Click to highlight in text"><sup class="lineRef">2</sup>(<span class="italic">Buecheler</span>)</a></li><script type="text/javascript">document.getElementById('note_LCL462_256_2').style.display = "none";</script><li class="note" id="note_LCL462_256_3"><a class="footnoteCrossrefLink" href="#target_note_LCL462_256_3" title="Click to highlight in text"><sup class="lineRef">3</sup>exercitu <span class="italic">Studemund</span></a></li><script type="text/javascript">document.getElementById('note_LCL462_256_3').style.display = "none";</script><li class="note" id="note_LCL462_256_4"><a class="footnoteCrossrefLink" href="#target_note_LCL462_256_4" title="Click to highlight in text"><sup class="lineRef">4</sup>(<span class="italic">Lamb.</span>)</a></li><script type="text/javascript">document.getElementById('note_LCL462_256_4').style.display = "none";</script></ul></section></notes></section>