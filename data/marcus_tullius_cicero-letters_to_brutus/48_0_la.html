<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

pueri et cupiditatem et licentiam potius esse irritatam
quam repressam a Cicerone, tantumque eum tribuere
huic indulgentiae ut se maledictis non abstineat iis quidem
quae in ipsum dupliciter recidunt, quod et pluris occidit
uno seque prius oportet fateatur sicarium quam obiciat
Cascae quod obicit et imitetur<a class="footnoteLink" href="#note_LCL462_300_1" id="target_note_LCL462_300_1"><sup>1</sup></a> in Casca Bestiam. an quia
non omnibus horis iactamus Idus Martias similiter atque
ille Nonas Decembris suas in ore habet, eo meliore condicione
Cicero pulcherrimum factum vituperabit quam Bestia
et Clodius reprehendere illius consulatum soliti sunt?</p>
<p><span class="br"></span><span class="lineNumber">2</span><span class="br"></span>Sustinuisse mihi<a class="footnoteLink" href="#note_LCL462_300_2" id="target_note_LCL462_300_2"><sup>2</sup></a> gloriatur bellum Antoni togatus Cicero
noster. quid hoc mihi prodest, si merces Antoni oppressi
poscitur in Antoni locum successio et si vindex illius mali
auctor exstitit alterius fundamentum et radices habituri altiores,
si patiamur, ut iam &lt;dubium sit utrum&gt;<a class="footnoteLink" href="#note_LCL462_300_3" id="target_note_LCL462_300_3"><sup>3</sup></a> ista quae
facit dominationem an dominum [an] Antonium timentis
sint? ego autem gratiam non habeo si quis, dum ne irato
serviat, rem ipsam non deprecatur. immo triumphus et
stipendium et omnibus decretis hortatio ne eius<a class="footnoteLink" href="#note_LCL462_300_4" id="target_note_LCL462_300_4"><sup>4</sup></a> pudeat
concupiscere fortunam cuius nomen susceperit, consularis
aut Ciceronis est?</p>
<p><span class="br"></span><span class="lineNumber">3</span><span class="br"></span>Quoniam mihi tacere non licuit, leges quae tibi necesse







</p></section><notes><section class="footnotes"><ul><li class="note" id="note_LCL462_300_1"><a class="footnoteCrossrefLink" href="#target_note_LCL462_300_1" title="Click to highlight in text"><sup class="lineRef">1</sup>imitatur (<span class="italic">Middleton, fort. errore, SB</span>)</a></li><script type="text/javascript">document.getElementById('note_LCL462_300_1').style.display = "none";</script><li class="note" id="note_LCL462_300_2"><a class="footnoteCrossrefLink" href="#target_note_LCL462_300_2" title="Click to highlight in text"><sup class="lineRef">2</sup>&lt;se&gt; mihi <span class="italic">Lamb.</span></a></li><script type="text/javascript">document.getElementById('note_LCL462_300_2').style.display = "none";</script><li class="note" id="note_LCL462_300_3"><a class="footnoteCrossrefLink" href="#target_note_LCL462_300_3" title="Click to highlight in text"><sup class="lineRef">3</sup>(<span class="italic">coni. Watt</span>)</a></li><script type="text/javascript">document.getElementById('note_LCL462_300_3').style.display = "none";</script><li class="note" id="note_LCL462_300_4"><a class="footnoteCrossrefLink" href="#target_note_LCL462_300_4" title="Click to highlight in text"><sup class="lineRef">4</sup>hortationis (<span class="italic">Madvig</span>)</a></li><script type="text/javascript">document.getElementById('note_LCL462_300_4').style.display = "none";</script></ul></section></notes></section>