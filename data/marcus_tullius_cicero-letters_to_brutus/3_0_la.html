<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>Antonius adhuc est nobiscum, sed me dius fidius et moveor
hominis precibus et timeo ne illum aliquorum furor
excipiat. plane aestuo. quod si scirem quid tibi placeret,
sine sollicitudine essem; id enim optimum esse persuasum
esset mihi. qua re quam primum fac me certiorem quid tibi
placeat.</p>
<p><span class="br"></span><span class="lineNumber">3</span><span class="br"></span>Cassius noster Syriam, legiones Syriacas habet, ultro
quidem a Murco et a Marcio et ab exercitu ipso accersitus.
ego scripsi ad Tertiam sororem et matrem ne prius ederent
hoc quod optime ac felicissime gessit Cassius quam tuum
consilium cognovissent tibique visum esset.</p>
<p><span class="br"></span><span class="lineNumber">4</span><span class="br"></span>Legi orationes duas tuas, quarum altera Kal. Ian. usus
es, altera de litteris meis, quae<a class="footnoteLink" href="#note_LCL462_210_4" id="target_note_LCL462_210_4"><sup>4</sup></a> habita est abs te contra
Calenum. non<a class="footnoteLink" href="#note_LCL462_210_5" id="target_note_LCL462_210_5"><sup>5</sup></a> scilicet hoc exspectas, dum eas laudem.
nescio animi an ingeni tui maior in his libellis laus contineatur.
iam concedo ut vel Philippici vocentur, quod tu
quadam epistula iocans scripsisti.</p>
<p><span class="br"></span><span class="lineNumber">5</span><span class="br"></span>Duabus rebus egemus, Cicero, pecunia et supplemento.
quarum altera potest abs te expediri, ut aliqua pars militum
istinc mittatur nobis vel secreto consilio adversus
Pansam vel actione in senatu; altera quo<a class="footnoteLink" href="#note_LCL462_210_6" id="target_note_LCL462_210_6"><sup>6</sup></a> magis est necessaria,
neque meo exercitui magis quam reliquorum, hoc
magis doleo Asiam «Å<a class="footnoteLink" href="#note_LCL462_210_7" id="target_note_LCL462_210_7"><sup>7</sup></a> nos amisisse; quam sic vexari a Dolabella
audio ut iam non videatur crudelissimum eius facinus








</p></section><notes><section class="footnotes"><ul><li class="note" id="note_LCL462_210_4"><a class="footnoteCrossrefLink" href="#target_note_LCL462_210_4" title="Click to highlight in text"><sup class="lineRef">4</sup>usus es <span class="italic">et</span> quae <span class="italic">del. coni. SB</span></a></li><script type="text/javascript">document.getElementById('note_LCL462_210_4').style.display = "none";</script><li class="note" id="note_LCL462_210_5"><a class="footnoteCrossrefLink" href="#target_note_LCL462_210_5" title="Click to highlight in text"><sup class="lineRef">5</sup>nunc (<span class="italic">SB</span>)</a></li><script type="text/javascript">document.getElementById('note_LCL462_210_5').style.display = "none";</script><li class="note" id="note_LCL462_210_6"><a class="footnoteCrossrefLink" href="#target_note_LCL462_210_6" title="Click to highlight in text"><sup class="lineRef">6</sup>quae (<span class="italic">Streng</span>)</a></li><script type="text/javascript">document.getElementById('note_LCL462_210_6').style.display = "none";</script><li class="note" id="note_LCL462_210_7"><a class="footnoteCrossrefLink" href="#target_note_LCL462_210_7" title="Click to highlight in text"><sup class="lineRef">7</sup><span class="italic">vide Watt app. Crit.</span></a></li><script type="text/javascript">document.getElementById('note_LCL462_210_7').style.display = "none";</script></ul></section></notes></section>