<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
et industriam tuorum, in quibus Ciceronis mei, declarant.
quod si tuis placuisset de his litteris referri et nisi in tempus
turbulentissimum post discessum Pansae consulis incidissent,
honos quoque iustus et debitus dis immortalibus
decretus esset.</p>
<p><span class="br"></span><span class="lineNumber">3</span><span class="br"></span>Ecce tibi Id. Apr. advolat mane Celer Pil&lt;i&gt;us, qui vir,
di boni, quam gravis, quam constans, quam bonarum in re
publica partium! hic epistulas adfert duas, unam tuo
nomine, alteram Antoni. dat Servilio tribuno pl., ille Cornuto,
recitantur in senatu. <span class="sc">‘antonius pro consule’</span>:<a class="footnoteLink" href="#note_LCL462_222_4" id="target_note_LCL462_222_4"><sup>4</sup></a>
magna admiratio, ut si esset recitatum <span class="sc">‘dolabella imrerator’</span>;
a quo quidem venerant tabellarii, sed nemo Pili
similis qui proferre litteras auderet aut magistratibus reddere.
tuae recitantur, breves illae quidem sed in Antonium
admodum lenes. vehementer admiratus senatus. mihi autem
non erat explicatum quid agerem. falsas dicerem?
<span class="br"></span><span class="lineNumber">4</span><span class="br"></span>quid si tu eas approbasses? confirmarem? non erat dignitatis
tuae. itaque ille dies silentio. postridie autem, cum
sermo increb&lt;r&gt;uisset Pil&lt;i&gt;usque oculos vehementius
hominum offendisset, natum omnino est principium a me.
de pro consule Antonio multa. Sestius causae non defuit
post me, cum quanto suum filium, quanto meum in periculo
futurum diceret, si contra pro consule arma tulissent.
nosti hominem; causae<a class="footnoteLink" href="#note_LCL462_222_5" id="target_note_LCL462_222_5"><sup>5</sup></a> non defuit. dixerunt etiam alii.


</p></section><notes><section class="footnotes"><ul><li class="note" id="note_LCL462_222_4"><a class="footnoteCrossrefLink" href="#target_note_LCL462_222_4" title="Click to highlight in text"><sup class="lineRef">4</sup><span class="sc">procos.</span> (<span class="italic">SB, et similiter infra</span>)</a></li><script type="text/javascript">document.getElementById('note_LCL462_222_4').style.display = "none";</script><li class="note" id="note_LCL462_222_5"><a class="footnoteCrossrefLink" href="#target_note_LCL462_222_5" title="Click to highlight in text"><sup class="lineRef">5</sup>causae &lt;inquam&gt; <span class="italic">coni. SB</span></a></li><script type="text/javascript">document.getElementById('note_LCL462_222_5').style.display = "none";</script></ul></section></notes></section>