<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

permittere, quasi non liceat traduci ad mala consilia corruptum
largitionibus animum. quae tua est humanitas,
aequo animo te moneri patieris, praesertim de communi
salute. facies tamen quod tibi visum fuerit. etiam ego, cum
me docueris * * *.</p>
</section>
<section class="div2">
<section class="opener">
11 (I.4a)<a class="footnoteLink" href="#note_LCL462_238_1" id="target_note_LCL462_238_1"><sup>1</sup></a>
<span class="dateline">
<span class="italic"><span class="name">Scr. in castris Id.</span> <span class="date">Mai an. 43</span></span>
</span>
<span class="salute">&lt;<span class="sc">brutus ciceroni salutem</span>&gt;</span>
</section>
<p><span class="br"></span><span class="lineNumber">1</span><span class="br"></span> * * * nunc, Cicero, nunc agendum est ne frustra oppressum
esse Antonium gavisi simus neu semper primi cuiusque
mali excidendi &lt;cura&gt;<a class="footnoteLink" href="#note_LCL462_238_2" id="target_note_LCL462_238_2"><sup>2</sup></a> causa sit ut aliud renascatur
<span class="br"></span><span class="lineNumber">2</span><span class="br"></span>illo peius. nihil iam neque opinantibus aut patientibus nobis
adversi evenire potest in quo non cum omnium culpa
tum praecipue tua futura sit, cuius tantam auctoritatem
senatus ac populus Romanus non solum esse patitur sed
etiam cupit quanta maxima in libera civitate unius esse
potest. quam tu non solum bene sentiendo sed etiam prudenter
&lt;agendo&gt;<a class="footnoteLink" href="#note_LCL462_238_3" id="target_note_LCL462_238_3"><sup>3</sup></a> tueri debes; prudentia porro, quae tibi
superest, nulla abs te desideratur nisi modus in tribuendis
honoribus. alia omnia sic adsunt ut cum quolibet antiquorum
comparari possint tuae virtutes. unum hoc &lt;a&gt; grato
animo liberalique profectum *, cautiorem ac moderatiorem
liberalitatem desiderant. nihil enim senatus cuiquam
dare debet quod male cogitantibus exemplo aut praesidio
sit. itaque timeo de consulatu, ne Caesar tuus altius se



</p></section><notes><section class="footnotes"><ul><li class="note" id="note_LCL462_238_1"><a class="footnoteCrossrefLink" href="#target_note_LCL462_238_1" title="Click to highlight in text"><sup class="lineRef">1</sup><span class="italic">cum priore continuant codd.</span> (<span class="italic">O. E. Schmidt</span>)</a></li><script type="text/javascript">document.getElementById('note_LCL462_238_1').style.display = "none";</script><li class="note" id="note_LCL462_238_2"><a class="footnoteCrossrefLink" href="#target_note_LCL462_238_2" title="Click to highlight in text"><sup class="lineRef">2</sup>(<span class="italic">Becher</span>)</a></li><script type="text/javascript">document.getElementById('note_LCL462_238_2').style.display = "none";</script><li class="note" id="note_LCL462_238_3"><a class="footnoteCrossrefLink" href="#target_note_LCL462_238_3" title="Click to highlight in text"><sup class="lineRef">3</sup>(Ï›*)</a></li><script type="text/javascript">document.getElementById('note_LCL462_238_3').style.display = "none";</script></ul></section></notes></section>