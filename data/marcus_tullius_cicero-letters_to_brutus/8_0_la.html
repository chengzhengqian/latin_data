<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

omnibus) paulo fortasse vehementior. scis mihi semper
placuisse non rege solum sed regno liberari rem publicam;
tu lenius, immortali omnino cum tua laude. sed quid
melius fuerit magno dolore sensimus, magno periculo
sentimus. recenti illo tempore tu omnia ad pacem, quae
oratione confici non poterat, ego omnia ad libertatem, qua
sine pax<a class="footnoteLink" href="#note_LCL462_220_2" id="target_note_LCL462_220_2"><sup>2</sup></a> nulla est. pacem ipsam bello atque armis effici
posse arbitrabar. studia non deerant arma poscentium,
quorum repressimus impetum ardoremque restinximus.
<span class="br"></span><span class="lineNumber">2</span><span class="br"></span>itaque res in eum locum venerat ut, nisi Caesari Octaviano
deus quidam illam mentem dedisset, in potestatem perditissimi
hominis et turpissimi M. Antoni veniendum
fu&lt;er&gt;it;<a class="footnoteLink" href="#note_LCL462_220_3" id="target_note_LCL462_220_3"><sup>3</sup></a> quocum vides hoc tempore ipso quod sit quantumque
certamen. id profecto nullum esset, nisi tum
conservatus esset Antonius.</p>
<p>Sed haec omitto; res enim a te gesta memorabilis et
paene caelestis repellit omnis reprehensiones, quippe
quae ne laude quidem satis idonea adfici possit. exstitisti
nuper vultu severo; exercitum, copias, legiones idoneas
per te brevi tempore comparasti. di immortales! qui ille
nuntius, quae illae litterae, quae laetitia senatus, quae alacritas
civitatis erat! nihil umquam vidi tam omnium consensione
laudatum. erat exspectatio reliquiarum Antoni,
quem equitatu legionibusque magna ex parte spoliaras; ea
quoque habuit exitum optabilem. nam tuae litterae quae
recitatae in senatu sunt et imperatoris et militum virtutem





</p></section><notes><section class="footnotes"><ul><li class="note" id="note_LCL462_220_2"><a class="footnoteCrossrefLink" href="#target_note_LCL462_220_2" title="Click to highlight in text"><sup class="lineRef">2</sup>quae sine pace (<span class="italic">Timpanaro</span>)</a></li><script type="text/javascript">document.getElementById('note_LCL462_220_2').style.display = "none";</script><li class="note" id="note_LCL462_220_3"><a class="footnoteCrossrefLink" href="#target_note_LCL462_220_3" title="Click to highlight in text"><sup class="lineRef">3</sup>(<span class="italic">Sigonius</span>)</a></li><script type="text/javascript">document.getElementById('note_LCL462_220_3').style.display = "none";</script></ul></section></notes></section>