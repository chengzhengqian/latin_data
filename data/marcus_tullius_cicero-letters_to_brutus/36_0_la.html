<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

in puero qui a cervicibus nostris avertisset Antonium, quis
honos ei non fuit decernendus? quamquam ego illi tum
verborum laudem tribui eamque modicam, decrevi etiam
imperium. quod quamquam videbatur illi aetati honorificum,
tamen erat exercitum habenti necessarium. quid
enim est sine imperio exercitus? statuam Philippus decrevit,
celeritatem petitionis primo Servius, post maiorem
etiam Servilius. nihil tum nimium videbatur.</p>
<p><span class="br"></span><span class="lineNumber">8</span><span class="br"></span>Sed nescio quo modo facilius in timore benigni quam in
victoria grati reperiuntur. ego enim D. Bruto liberato, cum
laetissimus ille civitati dies illuxisset idemque casu Bruti
natalis esset, decrevi ut in fastis ad eum diem Bruti nomen
adscriberetur, in eoque sum maiorum exemplum secutus,
qui hunc honorem mulieri Larentiae tribuerunt, cuius<a class="footnoteLink" href="#note_LCL462_276_7" id="target_note_LCL462_276_7"><sup>7</sup></a> vos
pontifices ad aram in Velabro sacrificium facere soletis.
quod ego cum dabam Bruto, notam esse in fastis gratissimae
victoriae sempiternam volebam. atque illo die cognovi
&lt;haud&gt;<a class="footnoteLink" href="#note_LCL462_276_8" id="target_note_LCL462_276_8"><sup>8</sup></a> paulo pluris in senatu malevolos esse quam
gratos. eos per ipsos dies effudi, si ita vis, honores in mortuos,
Hirtium et Pansam, Aquilam etiam. quod quis reprehendet,
nisi qui deposito metu praeteriti periculi fuerit
<span class="br"></span><span class="lineNumber">9</span><span class="br"></span>oblitus? accedebat ad benefici memoriam gratam ratio illa
quae etiam posteris esset salutaris: exstare enim volebam
in crudelissimos hostis monumenta odi publici sempiterna.
suspicor illud tibi minus probari, quod a tuis familiaribus,
optimis illis quidem viris sed in re publica rudibus,
non probabatur, quod ut ovanti introire Caesari liceret decreverim.




</p></section><notes><section class="footnotes"><ul><li class="note" id="note_LCL462_276_7"><a class="footnoteCrossrefLink" href="#target_note_LCL462_276_7" title="Click to highlight in text"><sup class="lineRef">7</sup>vos cuius (<span class="italic">Pius</span>*: cui vos <span class="italic">Man.</span>)</a></li><script type="text/javascript">document.getElementById('note_LCL462_276_7').style.display = "none";</script><li class="note" id="note_LCL462_276_8"><a class="footnoteCrossrefLink" href="#target_note_LCL462_276_8" title="Click to highlight in text"><sup class="lineRef">8</sup>(<span class="italic">Man.</span>*)</a></li><script type="text/javascript">document.getElementById('note_LCL462_276_8').style.display = "none";</script></ul></section></notes></section>