<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

tui consili tuaeque auctoritatis res<a class="footnoteLink" href="#note_LCL462_270_3" id="target_note_LCL462_270_3"><sup>3</sup></a> desiderabit.
subveni igitur, per deos, idque quam primum, tibique
persuade non te Idibus Martiis, quibus servitutem a tuis
civibus depulisti, plus profuisse patriae quam, si mature
veneris, profuturum.</p>
<p><span class="sc">ii</span> Id. Quint.</p>
</section>
<section class="div2">
<section class="opener">
23 (I.15)
<span class="dateline">
<span class="italic"><span class="name">Scr. Romae m.</span> <span class="date">Quint. an. 43</span></span>
</span>
<span class="salute"><span class="sc">cicero bruto salutem</span></span>
</section>
<p><span class="br"></span><span class="lineNumber">1</span><span class="br"></span>Messallam habes. quibus igitur litteris tam accurate
scriptis adsequi possum subtilius ut explicem quae gerantur
quaeque sint in re publica quam tibi is exponet qui et
optime omnia novit et elegantissime expedire et deferre ad
te potest? cave enim existimes, Brute (quamquam non
necesse est ea me ad te quae tibi nota sunt scribere; sed
tamen tantam omnium laudum excellentiam non queo silentio
praeterire), cave putes probitate, constantia, cura,
studio rei publicae quicquam illi esse simile, ut eloquentia,
qua mirabiliter excellit, vix in eo locum ad laudandum
habere videatur. quamquam in hac ipsa sapientiae<a class="footnoteLink" href="#note_LCL462_270_1" id="target_note_LCL462_270_1"><sup>1</sup></a> plus
apparet; ita gravi iudicio multaque arte se exercuit in
&lt;se&gt;verissimo<a class="footnoteLink" href="#note_LCL462_270_2" id="target_note_LCL462_270_2"><sup>2</sup></a> genere dicendi. tanta autem industria est
tantumque evigilat in studio ut non maxima ingenio, quod
in eo summum est, gratia habenda videatur.</p>
<p><span class="br"></span><span class="lineNumber">2</span><span class="br"></span>Sed provehor amore. non enim id propositum est huic
epistulae Messallam ut laudem, praesertim ad Brutum, cui



</p></section><notes><section class="footnotes"><ul><li class="note" id="note_LCL462_270_3"><a class="footnoteCrossrefLink" href="#target_note_LCL462_270_3" title="Click to highlight in text"><sup class="lineRef">3</sup>res &lt;p(ublica)&gt; <span class="italic">coni. SB</span></a></li><script type="text/javascript">document.getElementById('note_LCL462_270_3').style.display = "none";</script><li class="note" id="note_LCL462_270_1"><a class="footnoteCrossrefLink" href="#target_note_LCL462_270_1" title="Click to highlight in text"><sup class="lineRef">1</sup>sapientia (<span class="italic">FaÃ«rnus</span>)</a></li><script type="text/javascript">document.getElementById('note_LCL462_270_1').style.display = "none";</script><li class="note" id="note_LCL462_270_2"><a class="footnoteCrossrefLink" href="#target_note_LCL462_270_2" title="Click to highlight in text"><sup class="lineRef">2</sup>(<span class="italic">Clark</span>)</a></li><script type="text/javascript">document.getElementById('note_LCL462_270_2').style.display = "none";</script></ul></section></notes></section>