<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
quem Caesaris nomen incitare videtur in Caesaris interfectores,
quanti aestimet, si sit commercio locus, posse nobis
auctoribus tantum quantum profecto poterit, quoniam
vivere et pecunias habere et dici consulares volumus! ceterum
nequiquam perierit ille (cuius interitu quid gavisi sumus
si mortuo &lt;eo&gt;<a class="footnoteLink" href="#note_LCL462_292_3" id="target_note_LCL462_292_3"><sup>3</sup></a> nihilo minus servituri eramus?), &lt;si&gt;<a class="footnoteLink" href="#note_LCL462_292_4" id="target_note_LCL462_292_4"><sup>4</sup></a>
nulla cura adhibetur.</p>
<p>Sed mihi prius omnia di deaeque eripuerint quam illud
iudicium quo non modo heredi eius quem occidi non concesserim
quod in illo non tuli sed ne patri quidem meo, si
reviviscat, ut patiente me plus legibus ac senatu possit. an
hoc tibi persuasum est, fore ceteros ab eo liberos quo invito
nobis in ista civitate locus non sit? qui porro id quod
petis fieri potest ut impetres? rogas enim velit nos salvos
esse: videmur ergo tibi salutem accepturi cum vitam acceperimus?
quam, si prius dimittimus dignitatem et libertatem,
<span class="br"></span><span class="lineNumber">6</span><span class="br"></span>qui possumus accipere? an tu Romae habitare, id
putas incolumem esse? res, non locus, oportet praestet
istuc mihi; neque incolumis Caesare vivo fui, nisi postea
quam illud conscivi facinus, neque usquam exsul esse possum,
dum servire et pati contumelias peius odero malis
omnibus aliis. nonne hoc est in easdem tenebras recidisse,
&lt;si&gt;<a class="footnoteLink" href="#note_LCL462_292_5" id="target_note_LCL462_292_5"><sup>5</sup></a> ab eo qui tyranni nomen adscivit sibi, cum in Graecis
civitatibus liberi tyrannorum oppressis illis eodem supplicio
adficiantur, petitur ut vindices atque oppressores dominationis
salvi sint? hanc ego civitatem videre velim aut
putem ullam quae ne traditam quidem atque inculcatam
libertatem recipere possit, plusque timeat in puero nomen



</p></section><notes><section class="footnotes"><ul><li class="note" id="note_LCL462_292_3"><a class="footnoteCrossrefLink" href="#target_note_LCL462_292_3" title="Click to highlight in text"><sup class="lineRef">3</sup>(<span class="italic">Cobet</span>)</a></li><script type="text/javascript">document.getElementById('note_LCL462_292_3').style.display = "none";</script><li class="note" id="note_LCL462_292_4"><a class="footnoteCrossrefLink" href="#target_note_LCL462_292_4" title="Click to highlight in text"><sup class="lineRef">4</sup>(<span class="italic">P. Meyer</span>)</a></li><script type="text/javascript">document.getElementById('note_LCL462_292_4').style.display = "none";</script><li class="note" id="note_LCL462_292_5"><a class="footnoteCrossrefLink" href="#target_note_LCL462_292_5" title="Click to highlight in text"><sup class="lineRef">5</sup>(<span class="italic">Baiter, quod noluerat Gron.</span>)</a></li><script type="text/javascript">document.getElementById('note_LCL462_292_5').style.display = "none";</script></ul></section></notes></section>