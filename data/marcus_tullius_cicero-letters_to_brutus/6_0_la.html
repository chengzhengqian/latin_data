<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

lulum exaravi ipsa in turba matutinae salutationis.</p>
<p><span class="br"></span><span class="lineNumber">2</span><span class="br"></span>De Cassio laetor et rei publicae gratulor, mihi etiam qui
repugnante et irascente Pansa sententiam dixerim ut Dolabellam
bello Cassius persequeretur. et quidem audacter
dicebam sine nostro senatus consulto iam illud eum bellum
gerere. de te etiam dixi tum quae dicenda putavi. haec
ad te oratio perferetur, quoniam te video delectari Philippicis
nostris.</p>
<p><span class="br"></span><span class="lineNumber">3</span><span class="br"></span>Quod me de Antonio consulis, quoad Bruti exitum cognorimus
custodiendum puto. ex his litteris quas mihi misisti,
Dolabella Asiam vexare videtur et in ea se gerere
taeterrime. compluribus autem scripsisti Dolabellam a
Rhodiis esse exclusum; qui si ad Rhodum accessit, videtur
mihi Asiam reliquisse. id si ita est, istic tibi censeo commorandum;
sin eam semel cepit, «Å a t&lt;e&gt;<a class="footnoteLink" href="#note_LCL462_216_2" id="target_note_LCL462_216_2"><sup>2</sup></a> in Asiam censeo
persequendum. nihil mihi videris hoc tempore melius acturus.</p>
<p><span class="br"></span><span class="lineNumber">4</span><span class="br"></span>Quod egere te duabus necessariis rebus scribis, supplemento
et pecunia, difficile consilium est. non enim mihi
occurrunt facultates quibus uti te posse videam praeter illas
quas senatus decrevit, ut pecunias a civitatibus mutuas
sumeres. de supplemento autem non video quid fieri possit.
tantum enim abest ut Pansa de exercitu suo aut dilectu
tibi aliquid tribuat ut etiam moleste ferat tam multos ad te
ire voluntarios, quo modo equidem credo, quod his rebus
quae in Italia decernuntur nullas copias nimis magnas esse
arbitretur, quo modo autem multi suspicantur, &lt;quod&gt;<a class="footnoteLink" href="#note_LCL462_216_3" id="target_note_LCL462_216_3"><sup>3</sup></a> ne
te quidem nimis firmum esse velit; quod ego non suspicor.</p>
</section><notes><section class="footnotes"><ul><li class="note" id="note_LCL462_216_2"><a class="footnoteCrossrefLink" href="#target_note_LCL462_216_2" title="Click to highlight in text"><sup class="lineRef">2</sup>at (<span class="italic">SB</span>)</a></li><script type="text/javascript">document.getElementById('note_LCL462_216_2').style.display = "none";</script><li class="note" id="note_LCL462_216_3"><a class="footnoteCrossrefLink" href="#target_note_LCL462_216_3" title="Click to highlight in text"><sup class="lineRef">3</sup>(<span class="italic">Lamb.</span>)</a></li><script type="text/javascript">document.getElementById('note_LCL462_216_3').style.display = "none";</script></ul></section></notes></section>