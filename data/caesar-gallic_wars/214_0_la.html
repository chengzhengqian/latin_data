<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

civitatis intermissis magistratibus esset creatus, potestatem obtinere iussit.</p>
<p><span class="br"></span><span class="lineNumber">34</span><span class="br"></span>Hoc decreto interposito cohortatus Aeduos, ut controversiarum ac dissensionis obliviscerentur atque omnibus omissis his rebus huic bello servirent eaque quae meruissent praemia ab se devicta Gallia exspectarent
equitatumque omnem et peditum milia decem sibi celeriter mitterent, quae in praesidiis rei frumentariae
causa disponeret, exercitum in duas partes divisit: quattuor legiones in Senones Parisiosque Labieno ducendas dedit, sex ipse in Arvernos ad oppidum Gergoviam secundum flumen Elaver duxit; equitatus partem illi attribuit, partem sibi reliquit. Qua re cognita Vercingetorix omnibus interruptis eius fluminis pontibus ab altera fluminis parte iter facere coepit.</p>
<p><span class="br"></span><span class="lineNumber">35</span><span class="br"></span>Cum uterque utrimque exisset exercitus, in conspectu
fereque e regione castris castra ponebant dispositis exploratoribus, necubi effecto ponte Romani
copias traducerent. Erat in magnis Caesaris difficultatibus res, ne maiorem aestatis partem flumine impediretur, quod non fere ante autumnum Elaver vado transiri solet. Itaque, ne id accideret, silvestri loco castris positis e regione unius eorum pontium, quos Vercingetorix rescindendos curaverat, postero die cum duabus legionibus in occulto restitit; reliquas copias cum omnibus impedimentis, ut consueverat, misit, apertis<a class="footnoteLink" href="#note_LCL072_428_1" id="target_note_LCL072_428_1"><sup>1</sup></a> quibusdam cohortibus, uti numerus legionum constare videretur. His quam longissime

</p></section><notes><section class="footnotes"><ul><li class="note" id="note_LCL072_428_1"><a class="footnoteCrossrefLink" href="#target_note_LCL072_428_1" title="Click to highlight in text"><sup class="lineRef">1</sup><span class="italic">Deiterâ€™s emendation for</span> captis, <span class="italic">the MS. reading.</span></a></li><script type="text/javascript">document.getElementById('note_LCL072_428_1').style.display = "none";</script></ul></section></notes></section>