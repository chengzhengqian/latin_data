<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

conspicitur, dempta ad Ciceronem defertur. Ille perlectam in conventu militum recitat maximaque omnes laetitia adficit. Tum fumi incendiorum procul videbantur; quae res omnem dubitationem adventus legionum expulit.</p>
<p><span class="br"></span><span class="lineNumber">49</span><span class="br"></span>Galli re cognita per exploratores obsidionem relinquunt,
ad Caesarem omnibus copiis contendunt. Hae erant armata circiter milia <span class="sc">lx.</span> Cicero data facultate Gallum ab eodem Verticone,<a class="footnoteLink" href="#note_LCL072_298_1" id="target_note_LCL072_298_1"><sup>1</sup></a> quem supra demonstravimus, repetit, qui litteras ad Caesarem deferat; hunc<a class="footnoteLink" href="#note_LCL072_298_2" id="target_note_LCL072_298_2"><sup>2</sup></a> admonet, iter caute diligenterque faciat: perscribit in litteris hostes ab se discessisse omnemque ad eum multitudinem convertisse. Quibus litteris circiter media nocte Caesar adlatis suos facit certiores eosque ad dimicandum animo confirmat. Postero die luce prima movet castra et circiter milia passuum quattuor progressus trans vallem et rivum multitudinem hostium conspicatur. Erat magni periculi
res tantulis copiis iniquo loco dimicare; tum, quoniam obsidione liberatum Ciceronem sciebat, aequo animo remittendum de celeritate existimabat: consedit et quam aequissimo loco potest castra communit
atque haec, etsi erant exigua per se vix hominum milium septem praesertim nullis cum impedimentis,
tamen angustiis viarum quam maxime potest contrahit, eo consilio, ut in summam contemptionem


</p></section><notes><section class="footnotes"><ul><li class="note" id="note_LCL072_298_1"><a class="footnoteCrossrefLink" href="#target_note_LCL072_298_1" title="Click to highlight in text"><sup class="lineRef">1</sup><span class="italic">A variant in the MSS.</span>—Gallum eundem Verticonem—<span class="italic">suggests
that Vertico himself was asked to carry the despatch.</span></a></li><script type="text/javascript">document.getElementById('note_LCL072_298_1').style.display = "none";</script><li class="note" id="note_LCL072_298_2"><a class="footnoteCrossrefLink" href="#target_note_LCL072_298_2" title="Click to highlight in text"><sup class="lineRef">2</sup><span class="italic">The right punctuation may be deferat.</span> Hunc (i.e. <span class="italic">Caesar</span>).</a></li><script type="text/javascript">document.getElementById('note_LCL072_298_2').style.display = "none";</script></ul></section></notes></section>