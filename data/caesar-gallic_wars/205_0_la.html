<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

dicunt; fame et inopia adductos clam ex castris exisse, si quid frumenti aut pecoris in agris reperire possent: simili omnem exercitum inopia premi, nec iam vires sufficere cuiusquam nec ferre operis laborem posse: itaque statuisse imperatorem, si nihil in oppugnatione oppidi profecissent, triduo exercitum deducere. “Haec,” inquit, “a me,” Vercingetorix,
“beneficia habetis, quem proditionis insimulatis; cuius opera sine vestro sanguine tantum exercitum victorem fame consumptum videtis; quem turpiter se ex fuga recipientem ne qua civitas suis finibus recipiat a me provisum est.”</p>
<p><span class="br"></span><span class="lineNumber">21</span><span class="br"></span>Conclamat omnis multitudo et suo more armis concrepat, quod facere in eo consuerunt cuius orationem
approbant: summum esse Vercingetorigem ducem, nec de eius fide dubitandum, nec maiore ratione bellum administrari posse. Statuunt, ut <span class="sc">x</span> milia hominum delecta ex omnibus copiis in oppidum
mittantur, nec solis Biturigibus communem salutem committendam censent, quod paene in eo,<a class="footnoteLink" href="#note_LCL072_410_1" id="target_note_LCL072_410_1"><sup>1</sup></a> si id oppidum retinuissent, summam victoriae constare intellegebant.</p>
<p><span class="br"></span><span class="lineNumber">22</span><span class="br"></span>Singulari militum nostrorum virtuti consilia cuiusque
modi Gallorum occurrebant, ut est summae genus sollertiae atque ad omnia imitanda et efficienda,
quae ab quoque traduntur, aptissimum. Nam et laqueis falces avertebant, quas, cum destinaverant, tormentis introrsus reducebant, et aggerem cuniculis

</p></section><notes><section class="footnotes"><ul><li class="note" id="note_LCL072_410_1"><a class="footnoteCrossrefLink" href="#target_note_LCL072_410_1" title="Click to highlight in text"><sup class="lineRef">1</sup><span class="italic">Or, reading</span> penes eos <span class="italic">with the MSS., “that with them (the Bituriges), if they held that town, rested the crown of victory.”</span></a></li><script type="text/javascript">document.getElementById('note_LCL072_410_1').style.display = "none";</script></ul></section></notes></section>