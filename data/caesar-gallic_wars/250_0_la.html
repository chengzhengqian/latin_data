<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

tela coniciuntur. At Marcus Antonius et Gaius Trebonius legati, quibus hae partes ad defendendum
obvenerant, qua ex parte nostros premi intellexerant,
his auxilio ex ulterioribus castellis deductos summittebant.</p>
<p><span class="br"></span><span class="lineNumber">82</span><span class="br"></span>Dum longius ab munitione aberant Galli, plus multitudine telorum proficiebant; posteaquam propius
successerunt, aut se stimulis inopinantes induebant
aut in scrobes delati transfodiebantur aut ex vallo ac turribus traiecti pilis muralibus interibant. Multis undique vulneribus acceptis nulla munitione perrupta, cum lux appeteret, veriti ne ab latere aperto ex superioribus castris eruptione circumvenirentur,
se ad suos receperunt. At interiores, dum ea quae a Vercingetorige ad eruptionem praeparata
erant proferunt, priores fossas explent, diutius in his rebus administrandis morati prius suos discessisse cognoverunt, quam munitionibus appropinquarent.
Ita re infecta in oppidum reverterunt.</p>
<p><span class="br"></span><span class="lineNumber">83</span><span class="br"></span>Bis magno cum detrimento repulsi Galli quid agant consulunt; locorum peritos adhibent: ex his superiorum castrorum situs munitionesque cognoscunt.
Erat a septentrionibus collis, quem propter magnitudinem circuitus opere circumplecti non

.

</p></section><notes></notes></section>