<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent noindent">

magnitudine homines efficit. Atque in eam se consuetudinem
adduxerunt ut locis frigidissimis neque vestitus praeter pelles haberent quidquam, quarum propter exiguitatem magna est corporis pars aperta, et lavantur in fluminibus.</p>
<p><span class="br"></span><span class="lineNumber">2</span><span class="br"></span>Mercatoribus est aditus magis eo, ut quae bello ceperint quibus vendant habeant, quam quo ullam rem ad se importari desiderent. Quin etiam iumentis, quibus maxime Galli delectantur quaeque impenso parant pretio, Germani importatis non utuntur, sed quae sunt apud eos nata, prava atque deformia, haec cotidiana exercitatione summi ut sint laboris efficiunt. Equestribus proeliis saepe ex equis desiliunt
ac pedibus proeliantur, equosque eodem remanere vestigio adsuefecerunt, ad quos se celeriter,
cum usus est, recipiunt; neque eorum moribus
turpius quidquam aut inertius habetur, quam ephippiis uti. Itaque ad quemvis numerum ephippiatorum
equitum quamvis pauci adire audent. Vinum ad se omnino importari non sinunt, quod ea re ad laborem ferendum remollescere homines atque effeminari arbitrantur.</p>
<p><span class="br"></span><span class="lineNumber">3</span><span class="br"></span>Publice maximam putant esse laudem, quam latissime
a suis finibus vacare agros: hac re significari magnum numerum civitatium suam vim sustinere non posse. Itaque una ex parte a Suebis circiter milia passuum sescenta agri vacare dicuntur. Ad alteram partem succedunt Vbii, quorum fuit civitas ampla atque florens, ut est captus Germanorum, et
</p></section><notes></notes></section>