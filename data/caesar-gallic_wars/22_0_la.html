<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

in tabulis nominatim ratio confecta erat, qui numerus domo exisset eorum, qui arma ferre possent, et item separatim pueri, senes mulieresque. Quarum omnium rerum summa erat capitum Helvetiorum milia <span class="sc">cclxiii</span>, Tulingorum milia <span class="sc">xxxvi</span>, Latobrigorum <span class="sc">xiiii</span>, Rauracorum
<span class="sc">xxiii</span>, Boiorum <span class="sc">xxxii</span>; ex his, qui arma ferre possent, ad milia nonaginta duo. Summa omnium fuerunt ad milia <span class="sc">ccclxviii.</span> Eorum qui domum redierunt
censu habito, ut Caesar imperaverat, repertus est numerus milium <span class="sc">c</span> et <span class="sc">x.</span></p>
<p><span class="br"></span><span class="lineNumber">30</span><span class="br"></span>Bello Helvetiorum confecto totius fere Galliae legati principes civitatum ad Caesarem gratulatum convenerunt: Intellegere sese, tametsi pro veteribus Helvetiorum iniuriis populi Romani ab his poenas bello repetisset, tamen eam rem non minus ex usu terrae Galliae quam populi Romani accidisse, propterea
quod eo consilio florentissimis rebus domos suas Helvetii reliquissent, uti toti Galliae bellum inferrent
imperioque potirentur locumque domicilio ex magna copia deligerent, quem ex omni Gallia opportunissimum
ac fructuosissimum iudicassent, reliquasque
civitates stipendiarias haberent. Petierunt uti sibi concilium totius Galliae in diem certam indicere
idque Caesaris voluntate facere liceret: sese habere quasdam res quas ex communi consensu ab eo petere vellent. Ea re permissa diem concilio constituerunt
et iureiurando, ne quis enuntiaret, nisi quibus
</p></section><notes></notes></section>