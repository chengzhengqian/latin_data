<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

pugnantibus exstitit, quod suum periculum in aliena vident salute<a class="footnoteLink" href="#note_LCL072_504_1" id="target_note_LCL072_504_1"><sup>1</sup></a> constare: omnia enim plerumque quae absunt vehementius hominum mentes
perturbant.</p>
<p><span class="br"></span><span class="lineNumber">85</span><span class="br"></span>Caesar idoneum locum nactus quid quaque ex parte geratur cognoscit; laborantibus<a class="footnoteLink" href="#note_LCL072_504_2" id="target_note_LCL072_504_2"><sup>2</sup></a> summittit. Vtrisque ad animum occurrit unum esse illud tempus,
quo maxime contendi conveniat: Galli, nisi perfregerint munitiones, de omni salute desperant; Romani, si rem obtinuerint, finem laborum omnium exspectant. Maxime ad superiores munitiones laboratur,
quo Vercassivellaunum missum demonstravimus. Iniquum<a class="footnoteLink" href="#note_LCL072_504_3" id="target_note_LCL072_504_3"><sup>3</sup></a> loci ad declivitatem fastigium magnum habet momentum. Alii tela coniciunt, alii testudine facta subeunt; defatigatis in vicem integri succedunt.
Agger ab universis in munitionem coniectus et ascensum dat Gallis et ea quae in terra occultaverant
Romani contegit; nec iam arma nostris nec vires suppetunt.</p>
<p><span class="br"></span><span class="lineNumber">86</span><span class="br"></span>His rebus cognitis Caesar Labienum cum cohortibus
sex subsidio laborantibus mittit: imperat, si sustinere non posset, deductis cohortibus eruptione pugnaret; id nisi necessario ne faciat. Ipse adit reliquos, cohortatur ne labori succumbant; omnium superiorum dimicationum fructum in eo die atque



</p></section><notes><section class="footnotes"><ul><li class="note" id="note_LCL072_504_1"><a class="footnoteCrossrefLink" href="#target_note_LCL072_504_1" title="Click to highlight in text"><sup class="lineRef">1</sup><span class="italic">v.l.</span> virtute.</a></li><script type="text/javascript">document.getElementById('note_LCL072_504_1').style.display = "none";</script><li class="note" id="note_LCL072_504_2"><a class="footnoteCrossrefLink" href="#target_note_LCL072_504_2" title="Click to highlight in text"><sup class="lineRef">2</sup><span class="italic">Dr. Rice Holmes suggests the insertion of</span> subsidium (<span class="italic">“support”)
here.</span></a></li><script type="text/javascript">document.getElementById('note_LCL072_504_2').style.display = "none";</script><li class="note" id="note_LCL072_504_3"><a class="footnoteCrossrefLink" href="#target_note_LCL072_504_3" title="Click to highlight in text"><sup class="lineRef">3</sup><span class="italic">Or, reading</span> exiguum: <span class="italic">“A slight downward slope of the ground has great effect.”</span></a></li><script type="text/javascript">document.getElementById('note_LCL072_504_3').style.display = "none";</script></ul></section></notes></section>