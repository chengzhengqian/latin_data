<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

descensus, ut prohibentibus nostris sine vulneribus ac periculo vitae neque adire flumen neque arduo se recipere possent ascensu. Qua difficultate eorum cognita Caesar sagittariis funditoribusque dispositis, tormentis etiam quibusdam locis contra facillimos descensus collocatis aqua fluminis prohibebat oppidanos.</p>
<p><span class="br"></span><span class="lineNumber">41</span><span class="br"></span>Quorum omnis postea multitudo aquatorum<a class="footnoteLink" href="#note_LCL072_570_1" id="target_note_LCL072_570_1"><sup>1</sup></a> unum in locum conveniebat sub ipsius oppidi murum, ubi magnus fons aquae prorumpebat ab ea parte, quae fere pedum <span class="sc">ccc</span> intervallo fluminis circuitu vacabat. Hoc fonte prohiberi posse oppidanos cum optarent reliqui, Caesar unus videret, e regione eius vineas agere adversus montem et aggerem instruere coepit magno cum labore et continua dimicatione. Oppidani
enim loco superiore decurrunt et eminus sine periculo proeliantur multosque pertinaciter succedentes
vulnerant; non deterrentur tamen milites nostri vineas proferre et labore atque operibus locorum
vincere difficultates. Eodem tempore cuniculos tectos ab vineis agunt ad caput fontis; quod genus operis sine ullo periculo, sine suspicione hostium facere licebat. Exstruitur agger in altitudinem pedum sexaginta,<a class="footnoteLink" href="#note_LCL072_570_2" id="target_note_LCL072_570_2"><sup>2</sup></a> collocatur in eo turris decem tabulatorum,
non quidem quae moenibus aequaret (id enim nullis operibus effici poterat), sed quae superare fontis fastigium posset. Ex ea cum tela tormentis iacerentur ad fontis aditum, nec sine periculo possent


</p></section><notes><section class="footnotes"><ul><li class="note" id="note_LCL072_570_1"><a class="footnoteCrossrefLink" href="#target_note_LCL072_570_1" title="Click to highlight in text"><sup class="lineRef">1</sup><span class="italic">Or</span> aquatum, “to get water.”</a></li><script type="text/javascript">document.getElementById('note_LCL072_570_1').style.display = "none";</script><li class="note" id="note_LCL072_570_2"><a class="footnoteCrossrefLink" href="#target_note_LCL072_570_2" title="Click to highlight in text"><sup class="lineRef">2</sup><span class="italic">So Orosius. The better MSS. have</span> sex <span class="italic">or</span> VI, <span class="italic">but this would not be high enough.</span></a></li><script type="text/javascript">document.getElementById('note_LCL072_570_2').style.display = "none";</script></ul></section></notes></section>