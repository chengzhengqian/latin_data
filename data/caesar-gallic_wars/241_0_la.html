<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

datis mandatis, qua opus erat intermissum, secunda vigilia silentio equitatum mittit. Frumentum omne ad se referri iubet; capitis poenam eis qui non paruerint constituit: pecus, cuius magna erat copia ab Mandubiis compulsa, viritim distribuit; frumentum parce et paulatim metiri instituit; copias omnes quas pro oppido collocaverat in oppidum recepit. His rationibus auxilia Galliae exspectare et bellum parat administrare.</p>
<p><span class="br"></span><span class="lineNumber">72</span><span class="br"></span>Quibus rebus cognitis ex perfugis et captivis, Caesar haec genera munitionis instituit. Fossam pedum viginti directis lateribus duxit, ut eius fossae solum tantundem pateret quantum summae fossae labra distarent.
Reliquas omnes munitiones ab ea fossa pedes quadringentos reduxit, [id] hoc consilio, quoniam tantum esset necessario spatium complexus, nec facile totum corpus corona militum cingeretur, ne de improviso
aut noctu ad munitiones hostium multitudo advolaret aut interdiu tela in nostros operi destinatos conicere possent. Hoc intermisso spatio duas fossas quindecim pedes latas, eadem altitudine perduxit, quarum interiorem<a class="footnoteLink" href="#note_LCL072_482_1" id="target_note_LCL072_482_1"><sup>1</sup></a> campestribus ac demissis locis aqua ex flumine derivata complevit. Post eas aggerem ac vallum duodecim pedum exstruxit. Huic loricam

</p></section><notes><section class="footnotes"><ul><li class="note" id="note_LCL072_482_1"><a class="footnoteCrossrefLink" href="#target_note_LCL072_482_1" title="Click to highlight in text"><sup class="lineRef">1</sup><span class="italic">i.e. the one “nearer” the town; or, reading</span> inferiorem, <span class="italic">the one “lower down” the slope.</span></a></li><script type="text/javascript">document.getElementById('note_LCL072_482_1').style.display = "none";</script></ul></section></notes></section>