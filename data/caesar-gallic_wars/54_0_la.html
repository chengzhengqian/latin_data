<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

venire neque contra populum Romanum armis contendere.
Item, cum ad oppidum accessisset castraque
ibi poneret, pueri mulieresque ex muro passis manibus suo more pacem ab Romanis petierunt.</p>
<p><span class="br"></span><span class="lineNumber">14</span><span class="br"></span>Pro his Diviciacus (nam post discessum Belgarum dimissis Aeduorum copiis ad eum reverterat) facit verba: Bellovacos omni tempore in fide atque amicitia civitatis Aeduae fuisse; impulsos ab suis principibus, qui dicerent Aeduos ab Caesare in servitutem reductos omnes indignitates contumeliasque perferre, et ab Aeduis defecisse et populo Romano bellum intulisse. Qui eius consili principes fuissent, quod intellegerent quantam calamitatem civitati intulissent, in Britanniam
profugisse. Petere non solum Bellovacos, sed etiam pro his Aeduos, ut sua clementia ac mansuetudine
in eos utatur. Quod si fecerit, Aeduorum auctoritatem
apud omnes Belgas amplificaturum; quorum auxiliis atque opibus, si qua bella inciderint, sustentare
consuerint.</p>
<p><span class="br"></span><span class="lineNumber">15</span><span class="br"></span>Caesar honoris Diviciaci atque Aeduorum causa sese eos in fidem recepturum et conservaturum dixit; quod erat civitas magna inter Belgas auctoritate atque hominum multitudine praestabat, sescentos obsides poposcit. His traditis omnibusque armis ex oppido collatis ab eo loco in fines Ambianorum pervenit, qui se suaque omnia sine mora dediderunt. Eorum fines Nervii attingebant; quorum de natura moribusque
</p></section><notes></notes></section>