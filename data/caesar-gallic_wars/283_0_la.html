<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

omnibusque aut interfectis aut captis magna praeda potiuntur. Capitur ipse eo proelio Drappes.</p>
<p><span class="br"></span><span class="lineNumber">37</span><span class="br"></span>Caninius felicissime re gesta sine ullo paene militis vulnere ad obsidendos oppidanos revertitur externoque
hoste deleto, cuius timore antea dividere praesidia et munitione oppidanos circumdare prohibitus
erat, opera undique imperat administrari. Venit eodem cum suis copiis postero die Gaius Fabius partemque oppidi sumit ad obsidendum.</p>
<p><span class="br"></span><span class="lineNumber">38</span><span class="br"></span>Caesar interim M. Antonium quaestorem cum cohortibus
<span class="sc">xv</span> in Bellovacis relinquit, ne qua rursus novorum consiliorum capiendorum Belgis facultas daretur. Ipse reliquas civitates adit, obsides plures imperat, timentes omnium animos consolatione sanat. Cum in Carnutes venisset, quorum in civitate superiore
commentario Caesar exposuit initium belli esse ortum, quod praecipue eos propter conscientiam facti timere animadvertebat, quo celerius civitatem timore liberaret, principem sceleris illius et concitatorem belli, Gutruatum,<a class="footnoteLink" href="#note_LCL072_566_1" id="target_note_LCL072_566_1"><sup>1</sup></a> ad supplicium depoposcit. Qui etsi ne civibus quidem suis se committebat, tamen celeriter omnium cura quaesitus in castra perducitur. Cogitur in eius supplicium Caesar contra suam naturam
concursu maximo militum, qui ei omnia pericula et detrimenta belli accepta referebant, adeo ut verberibus exanimatum corpus securi feriretur.</p>
</section><notes><section class="footnotes"><ul><li class="note" id="note_LCL072_566_1"><a class="footnoteCrossrefLink" href="#target_note_LCL072_566_1" title="Click to highlight in text"><sup class="lineRef">1</sup><span class="italic">Frigellius suggests</span> Cotuatum, <span class="italic">to reconcile with</span> <span class="sc">vii.</span> 3.</a></li><script type="text/javascript">document.getElementById('note_LCL072_566_1').style.display = "none";</script></ul></section></notes></section>