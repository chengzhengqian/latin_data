<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

L. Paulo C. Marcello consulibus, nullas habet magnopere
Galliae res gestas. Ne quis tamen ignoraret, quibus in locis Caesar exercitusque eo tempore fuissent,
pauca esse scribenda coniungendaque huic commentario
statui.</p>
<p><span class="br"></span><span class="lineNumber">49</span><span class="br"></span>Caesar in Belgio cum hiemaret, unum illud propositum
habebat, continere in amicitia civitates, nulli spem aut causam dare armorum. Nihil enim minus volebat quam sub decessu suo necessitatem sibi aliquam imponi belli gerendi, ne, cum exercitum deducturus
esset, bellum aliquod relinqueretur quod omnis Gallia libenter sine praesenti periculo susciperet.
Itaque honorifice civitates appellando, principes
maximis praemiis adficiendo, nulla onera iniungendo defessam tot adversis proeliis Galliam condicione parendi meliore facile in pace continuit.</p>
<p><span class="br"></span><span class="lineNumber">50</span><span class="br"></span>Ipse hibernis peractis contra consuetudinem in Italiam quam maximis itineribus est profectus, ut municipia et colonias appellaret, quibus M. Antoni, quaestoris sui, commendaverat sacerdoti petitionem. Contendebat enim gratia cum libenter pro homine sibi coniunctissimo, quem paulo ante praemiserat ad petitionem, tum acriter contra factionem et potentiam paucorum, qui M. Antoni repulsa Caesaris decedentis gratiam convellere cupiebant. Hunc etsi augurem



</p></section><notes></notes></section>