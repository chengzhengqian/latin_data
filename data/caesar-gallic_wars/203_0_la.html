<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

cingebat non latior pedibus quinquaginta. Hoc se colle interruptis pontibus Galli fiducia loci continebant
generatimque distributi in civitates omnia vada ac saltus<a class="footnoteLink" href="#note_LCL072_406_1" id="target_note_LCL072_406_1"><sup>1</sup></a> eius paludis obtinebant sic animo parati, ut, si eam paludem Romani perrumpere conarentur, haesitantes premerent ex loco superiore; ut qui propinquitatem loci videret paratos prope aequo Marte ad dimicandum existimaret, qui iniquitatem
condicionis perspiceret inani simulatione sese ostentare cognosceret. Indignantes milites Caesar, quod conspectum suum hostes perferre possent tantulo spatio interiecto, et signum proeli exposcentes
edocet, quanto detrimento et quot virorum fortium morte necesse sit constare victoriam; quos cum sic animo paratos videat, ut nullum pro sua laude periculum recusent, summae se iniquitatis condemnari debere, nisi eorum vitam sua salute habeat cariorem. Sic milites consolatus eodem die reducit in castra reliquaque quae ad oppugnationem pertinebant oppidi administrare instituit.</p>
<p><span class="br"></span><span class="lineNumber">20</span><span class="br"></span>Vercingetorix, cum ad suos redisset, proditionis insimulatus, quod castra propius Romanos movisset, quod cum omni equitatu discessisset, quod sine imperio tantas copias reliquisset, quod eius discessu Romani tanta opportunitate et celeritate venissent: non haec omnia fortuito aut sine consilio accidere

</p></section><notes><section class="footnotes"><ul><li class="note" id="note_LCL072_406_1"><a class="footnoteCrossrefLink" href="#target_note_LCL072_406_1" title="Click to highlight in text"><sup class="lineRef">1</sup><span class="italic">Nipperdey reads</span> transitus, “<span class="italic">passages.</span>”</a></li><script type="text/javascript">document.getElementById('note_LCL072_406_1').style.display = "none";</script></ul></section></notes></section>