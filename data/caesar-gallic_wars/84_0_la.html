<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

intellexerunt, legatos ad Crassum mittunt seque in deditionem ut recipiat petunt.</p>
<p><span class="br"></span><span class="lineNumber">22</span><span class="br"></span>Qua re impetrata arma tradere iussi faciunt. Atque
in ea re omnium nostrorum intentis animis alia ex parte oppidi Adiatunnus, qui summam imperi tenebat, cum <span class="sc">dc</span> devotis, quos illi soldurios<a class="footnoteLink" href="#note_LCL072_168_1" id="target_note_LCL072_168_1"><sup>1</sup></a> appellant, quorum haec est condicio, ut omnibus in vita commodis
una cum eis fruantur, quorum se amicitiae dediderint, si quid eis per vim accidat, aut eundem casum una ferant aut sibi mortem consciscant; neque adhuc hominum memoria repertus est quisquam qui, eo interfecto cuius se amicitiae devovisset, mori recusaret: cum his Adiatunnus eruptionem facere conatus clamore ab ea parte munitionis sublato, cum ad arma milites concurrissent vehementerque ibi pugnatum esset, repulsus in oppidum tamen uti eadem deditionis condicione uteretur ab Crasso impetravit.</p>
<p><span class="br"></span><span class="lineNumber">23</span><span class="br"></span>Armis obsidibusque acceptis Crassus in fines Vocatium
et Tarusatium profectus est. Tum vero barbari
commoti, quod oppidum et natura loci et manu
munitum paucis diebus quibus eo ventum erat expugnatum cognoverant, legatos quoque versum dimittere,
coniurare, obsides inter se dare, copias parare
coeperunt. Mittuntur etiam ad eas civitates legati
quae sunt citerioris Hispaniae finitimae Aquitaniae:
inde auxilia ducesque arcessuntur. Quorum adventu
magna cum auctoritate et magna cum hominum

</p></section><notes><section class="footnotes"><ul><li class="note" id="note_LCL072_168_1"><a class="footnoteCrossrefLink" href="#target_note_LCL072_168_1" title="Click to highlight in text"><sup class="lineRef">1</sup><span class="italic">A Celtic word, meaning perhaps “in duty bound”—to the chief whom they served, and the comrade to whom each was pledged.</span></a></li><script type="text/javascript">document.getElementById('note_LCL072_168_1').style.display = "none";</script></ul></section></notes></section>