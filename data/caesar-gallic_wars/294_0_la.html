<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

tantum pollicitus est, sed etiam sc.<a class="footnoteLink" href="#note_LCL072_588_1" id="target_note_LCL072_588_1"><sup>1</sup></a> per discessionem facere coepit; quod ne fieret consules amicique Pompei iusserunt atque ita rem morando discusserunt.</p>
<p><span class="br"></span><span class="lineNumber">53</span><span class="br"></span>Magnum hoc testimonium senatus erat universi conveniensque superiori facto. Nam Marcellus proximo
anno, cum impugnaret Caesaris dignitatem, contra legem Pompei et Crassi rettulerat ante tempus ad senatum de Caesaris provinciis, sententiisque dictis discessionem faciente Marcello, qui sibi omnem dignitatem ex Caesaris invidia quaerebat, senatus frequens in alia omnia transiit. Quibus non frangebantur
animi inimicorum Caesaris, sed admonebantur quo maiores pararent necessitates, quibus cogi posset senatus id probare, quod ipsi constituissent.</p>
<p><span class="br"></span><span class="lineNumber">54</span><span class="br"></span>Fit deinde senatus consultum, ut ad bellum Parthicum
legio una a Cn. Pompeio, altera a C. Caesare mitteretur; neque obscure duae legiones uni detrahuntur.
Nam Cn. Pompeius legionem primam, quam ad Caesarem miserat, confectam ex delectu provinciae Caesaris, eam tamquam ex suo numero dedit. Caesar tamen, cum de voluntate minime dubium esset adversariorum suorum, Pompeio legionem remisit et suo nomine quintam decimam, quam in Gallia citeriore




</p></section><notes><section class="footnotes"><ul><li class="note" id="note_LCL072_588_1"><a class="footnoteCrossrefLink" href="#target_note_LCL072_588_1" title="Click to highlight in text"><sup class="lineRef">1</sup><span class="sc">sc.</span> = senatus consultum. <span class="italic">This is the emendation of Faernus for the MS. reading</span> etiam per se, <span class="italic">with which the sentence
means “even tried to secure a division by his own efforts.”</span></a></li><script type="text/javascript">document.getElementById('note_LCL072_588_1').style.display = "none";</script></ul></section></notes></section>