<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

custodis loco in Menapiis relinquit; ipse in Treveros proficiscitur.</p>
<p><span class="br"></span><span class="lineNumber">7</span><span class="br"></span>Dum haec a Caesare geruntur, Treveri magnis coactis peditatus equitatusque copiis Labienum cum una legione, quae in eorum finibus hiemaverat,<a class="footnoteLink" href="#note_LCL072_324_1" id="target_note_LCL072_324_1"><sup>1</sup></a> adoriri parabant, iamque ab eo non longius bidui via aberant, cum duas venisse legiones missu Caesaris cognoscunt. Positis castris a milibus passuum <span class="sc">xv</span> auxilia Germanorum exspectare constituunt. Labienus hostium cognito consilio sperans temeritate eorum fore aliquam dimicandi facultatem praesidio quinque cohortium impedimentis relicto cum viginti quinque cohortibus magnoque equitatu contra hostem proficiscitur et mille passuum intermisso spatio castra communit. Erat inter Labienum atque hostem difficili transitu flumen ripisque praeruptis. Hoc neque ipse transire habebat in animo neque hostes transituros existimabat. Augebatur auxiliorum cotidie spes. Loquitur in concilio<a class="footnoteLink" href="#note_LCL072_324_2a" id="target_note_LCL072_324_2a"><sup>2</sup></a> palam, quoniam Germani appropinquare dicantur, sese suas exercitusque fortunas in dubium non devocaturum et postero die prima luce castra moturum. Celeriter haec ad hostes deferuntur, ut ex magno Gallorum equitum numero nonnullos Gallicis rebus favere natura cogebat. Labienus noctu tribunis militum primisque ordinibus convocatis, quid sui sit consili proponit et, quo


</p></section><notes><section class="footnotes"><ul><li class="note" id="note_LCL072_324_1"><a class="footnoteCrossrefLink" href="#target_note_LCL072_324_1" title="Click to highlight in text"><sup class="lineRef">1</sup><span class="italic">Or</span> hiemabat, “<span class="italic">was wintering.</span>”</a></li><script type="text/javascript">document.getElementById('note_LCL072_324_1').style.display = "none";</script><li class="note" id="note_LCL072_324_2a"><a class="footnoteCrossrefLink" href="#target_note_LCL072_324_2a" title="Click to highlight in text"><sup class="lineRef">2</sup>in concilio <span class="italic">MSS.; but this seems to anticipate the real council of war later in the chapter, unless we are to suppose that it was Labienus’ intention to deceive the Treveri by making his</span> <span class="italic">declaration of departure appear to have formal authority. W. A. Hecker suggests the reading</span> consulto, “<span class="italic">deliberately.</span>”</a></li><script type="text/javascript">document.getElementById('note_LCL072_324_2a').style.display = "none";</script></ul></section></notes></section>