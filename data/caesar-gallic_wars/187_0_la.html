<section class="div1 language" lang="la"><header><hgroup><h1>Caesar</h1></hgroup></header><section class="div2">
<p><span class="br"></span><span class="lineNumber">42</span><span class="br"></span>Reversus ille eventus belli non ignorans unum, quod cohortes ex statione et praesidio essent emissae, questus ne minimo quidem casu locum relinqui debuisse, multum fortunam in repentino hostium adventu potuisse iudicavit, multo etiam amplius, quod paene ab ipso vallo portisque castrorum barbaros avertisset. Quarum omnium rerum maxime admirandum videbatur, quod Germani, qui eo consilio Rhenum transierant, ut Ambiorigis fines depopularentur, ad castra Romanorum delati optatissimum Ambiorigi beneficium obtulerunt.</p>
<p><span class="br"></span><span class="lineNumber">43</span><span class="br"></span>Caesar rursus ad vexandos hostes profectus<a class="footnoteLink" href="#note_LCL072_374_1" id="target_note_LCL072_374_1"><sup>1</sup></a> magno coacto numero ex finitimis civitatibus in omnes partes dimittit. Omnes vici atque omnia aedificia quae quisque conspexerat incendebantur; praeda ex omnibus locis agebatur; frumenta non solum tanta multitudine iumentorum atque hominum consumebantur, sed etiam anni tempore atque imbribus procubuerant ut, si qui etiam in praesentia se occultassent, tamen his deducto exercitu rerum omnium inopia pereundum videretur. Ac saepe in eum locum ventum est tanto in omnes partes diviso equitatu, ut<a class="footnoteLink" href="#note_LCL072_374_2a" id="target_note_LCL072_374_2a"><sup>2</sup></a> modo visum ab se Ambiorigem in fuga circumspicerent captivi nec plane etiam abisse ex


</p></section><notes><section class="footnotes"><ul><li class="note" id="note_LCL072_374_1"><a class="footnoteCrossrefLink" href="#target_note_LCL072_374_1" title="Click to highlight in text"><sup class="lineRef">1</sup><span class="italic">Mommsen inserts</span> equites <span class="italic">here. Mounted troops were used, as is seen from</span> equitatu <span class="italic">below.</span></a></li><script type="text/javascript">document.getElementById('note_LCL072_374_1').style.display = "none";</script><li class="note" id="note_LCL072_374_2a"><a class="footnoteCrossrefLink" href="#target_note_LCL072_374_2a" title="Click to highlight in text"><sup class="lineRef">2</sup><span class="italic">The MSS. add</span> non <span class="italic">here; if this is retained, the meaning of the sentence is somewhat changed, and, to avoid anacoluthon, a reply to</span> non modo <span class="italic">must be sought in</span> nec . . . etiam. “<span class="italic">It often came so nearly to pass that prisoners when taken were not only</span> <span class="italic">looking about for A., whom they had teen in flight, nay, were even insisting</span> . . .”</a></li><script type="text/javascript">document.getElementById('note_LCL072_374_2a').style.display = "none";</script></ul></section></notes></section>