<section class="div1 language" lang="la"><header><hgroup><h1>Caesar</h1></hgroup></header><section class="div2">
<span class="label"><span class="ac">Liber VIII</span></span>
<p class="noindent"><span class="sc">Coactvs</span> assiduis tuis vocibus, Balbe, cum cotidiana mea recusatio non difficultatis excusationem, sed inertiae
videretur deprecationem habere, rem difficillimam
suscepi. Caesaris nostri commentarios rerum gestarum Galliae, non comparantibus<a class="footnoteLink" href="#note_LCL072_514_1" id="target_note_LCL072_514_1"><sup>1</sup></a> superioribus atque insequentibus eius scriptis, contexui novissimumque
imperfectum ab rebus gestis Alexandriae confeci usque ad exitum non quidem civilis dissensionis,
cuius finem nullum videmus, sed vitae Caesaris. Quos utinam qui legent scire possint quam invitus susceperim scribendos, qua facilius caream stultitiae atque arrogantiae crimine, qui me mediis interposuerim
Caesaris scriptis. Constat enim inter omnes nihil tam operose ab aliis esse perfectum, quod non horum elegantia commentariorum superetur: qui sunt editi, ne scientia tantarum rerum scriptoribus



</p></section><notes><section class="footnotes"><ul><li class="note" id="note_LCL072_514_1"><a class="footnoteCrossrefLink" href="#target_note_LCL072_514_1" title="Click to highlight in text"><sup class="lineRef">1</sup><span class="italic">The absolute use of this word is unique. The sense is clear—the
lack of sequence in Caesar’s works. Dr. Rice Holmes suggests</span> competentibus, <span class="italic">i.e. “correspond” or “coincide.”</span></a></li><script type="text/javascript">document.getElementById('note_LCL072_514_1').style.display = "none";</script></ul></section></notes></section>