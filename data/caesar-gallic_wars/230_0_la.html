<section class="div1 language" lang="la"><header><hgroup><h1>Caesar</h1></hgroup></header><section class="div2">
<p><span class="br"></span><span class="lineNumber">56</span><span class="br"></span>Quibus rebus cognitis Caesar maturandum sibi censuit, si esset in perficiendis pontibus periclitandum, ut prius quam essent maiores eo coactae copiae dimicaret. Nam ut commutato consilio iter in provinciam
converteret, id ne metu<a class="footnoteLink" href="#note_LCL072_460_1" id="target_note_LCL072_460_1"><sup>1</sup></a> quidem necessario
faciendum existimabat; cum infamia atque indignitas
rei et oppositus mons Cevenna viarumque difficultas impediebat, tum maxime quod abiuncto Labieno atque eis legionibus quas una miserat vehementer
timebat. Itaque admodum magnis diurnis nocturnisque itineribus confectis contra omnium opinionem ad Ligerem venit vadoque per equites invento pro rei necessitate opportuno, ut brachia modo atque humeri ad sustinenda arma liberi ab aqua esse possent, disposito equitatu qui vim fluminis refringeret,
atque hostibus primo aspectu perturbatis, incolumem exercitum traduxit frumentumque in agris et pecoris copiam nactus repleto his rebus exercitu iter in Senones facere instituit.</p>
<p><span class="br"></span><span class="lineNumber">57</span><span class="br"></span>Dum haec apud Caesarem geruntur, Labienus eo supplemento, quod nuper ex Italia venerat, relicto Agedinci, ut esset impedimentis praesidio, cum quattuor legionibus Lutetiam proficiscitur. Id est oppidum Parisiorum, quod positum est in insula fluminis Sequanae. Cuius adventu ab hostibus cognito magnae ex finitimis civitatibus copiae convenerunt.
Summa imperi traditur Camulogeno Aulerco, qui prope confectus aetate tamen propter singularem scientiam rei militaris ad eum est honorem

</p></section><notes><section class="footnotes"><ul><li class="note" id="note_LCL072_460_1"><a class="footnoteCrossrefLink" href="#target_note_LCL072_460_1" title="Click to highlight in text"><sup class="lineRef">1</sup><span class="italic">v.l.</span> ut nemo tunc. <span class="italic">If this be adopted, for</span> ut (<span class="italic">after</span> nam) <span class="italic">read</span> ne, <span class="italic">depending on</span> impediebat.</a></li><script type="text/javascript">document.getElementById('note_LCL072_460_1').style.display = "none";</script></ul></section></notes></section>