<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

Senonibus, Biturigibus, Santonis, Rutenis, Carnutibus duodena milia; Bellovacis <span class="sc">x</span>; totidem Lemovicibus; octona Pictonibus et Turonis et Parisiis et Helvetiis; &lt;Suessionibus,&gt; Ambianis, Mediomatricis, Petrocoriis, Nerviis, Morinis, Nitiobrigibus quina milia; Aulercis Cenomanis totidem; Atrebatibus <span class="sc">iiii</span>; Veliocassis, Lexoviis et Aulercis Eburovicibus terna; Rauracis et Boiis bina; <span class="sc">xxx</span> universis civitatibus, quae Oceanum
attingunt quaeque eorum consuetudine Armoricae
appellantur, quo sunt in numero Curiosolites, Redones, Ambibarii, Caletes, Osismi, Veneti, Lemovices,
Venelli. Ex his Bellovaci suum numerum non compleverunt, quod se suo nomine atque arbitrio cum Romanis bellum gesturos dicebant neque cuiusquam imperio obtemperaturos; rogati tamen ab Commio pro eius hospitio duo milia una miserunt.</p>
<p><span class="br"></span><span class="lineNumber">76</span><span class="br"></span>Huius opera Commi, ut antea demonstravimus, fideli atque utili superioribus annis erat usus in Britannia Caesar; quibus ille pro meritis civitatem eius immunem esse iusserat, iura legesque reddiderat atque ipsi Morinos attribuerat. Tamen tanta universae
Galliae consensio fuit libertatis vindicandae et pristinae belli laudis recuperandae, ut neque beneficiis
neque amicitiae memoria moverentur, omnesque et animo et opibus in id bellum incumberent. Coactis equitum <span class="sc">viii</span> milibus et peditum circiter <span class="sc">ccl</span> haec in
</p></section><notes></notes></section>