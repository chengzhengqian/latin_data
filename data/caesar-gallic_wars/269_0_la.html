<section class="div1 language" lang="la"><header><hgroup><h1>Caesar</h1></hgroup></header><section class="div2">
<p><span class="br"></span><span class="lineNumber">15</span><span class="br"></span>Barbari confisi loci natura, cum dimicare non recusarent,
si forte Romani subire collem conarentur, paulatim copias distributas dimittere non possent, ne dispersi perturbarentur, in acie permanserunt. Quorum pertinacia cognita Caesar <span class="sc">xx</span> cohortibus instructis
castrisque eo loco metatis muniri iubet castra. Absolutis operibus pro vallo legiones instructas collocat,
equites frenatis equis in statione disponit. Bellovaci,
cum Romanos ad insequendum paratos viderent neque pernoctare aut diutius permanere sine periculo eodem loco possent, tale consilium sui recipiendi ceperunt.
Fasces, ubi consederant (namque in acie sedere Gallos consuesse superioribus commentariis Caesaris declaratum est<a class="footnoteLink" href="#note_LCL072_538_1a" id="target_note_LCL072_538_1a"><sup>1</sup></a>), per manus stramentorum ac virgultorum,
quorum summa erat in castris copia, inter se traditos ante aciem collocarunt extremoque tempore diei signo pronuntiato uno tempore incenderunt. Ita continens flamma copias omnes repente a conspectu texit Romanorum. Quod ubi accidit, barbari vehementissimo
cursu refugerunt.</p>
<p><span class="br"></span><span class="lineNumber">16</span><span class="br"></span>Caesar, etsi discessum hostium animadvertere non poterat incendiis oppositis, tamen id consilium cum fugae causa initum suspicaretur, legiones promovet, turmas mittit ad insequendum; ipse veritus insidias,

</p></section><notes><section class="footnotes"><ul><li class="note" id="note_LCL072_538_1a"><a class="footnoteCrossrefLink" href="#target_note_LCL072_538_1a" title="Click to highlight in text"><sup class="lineRef">1</sup><span class="italic">The text is confused here: for</span> ubi consederant <span class="italic">another MS. has</span> ut consueverant (<span class="italic">“according to their custom”). The sentence</span> namque . . . declaratum est <span class="italic">is rejected by some editors; there is no mention of the custom in Caesar’s Commentaries.</span> <span class="italic">With the text given, the meaning seems to be that the Gauls passed the bundles as they sat, to the front of their line; for, if they had stood up, they would have attracted the attention of the Romans.</span></a></li><script type="text/javascript">document.getElementById('note_LCL072_538_1a').style.display = "none";</script></ul></section></notes></section>