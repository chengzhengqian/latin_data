<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

dextra parte alio ascensu manus distinendae causa miserat. Hi similitudine armorum vehementer nostros
perterruerunt, ac tametsi dextris humeris exsertis
animadvertebantur, quod insigne pactum<a class="footnoteLink" href="#note_LCL072_452_1" id="target_note_LCL072_452_1"><sup>1</sup></a> esse consuerat, tamen id ipsum sui fallendi causa milites ab hostibus factum existimabant. Eodem tempore Lucius Fabius centurio quique una murum ascenderant
circumventi atque interfecti muro praecipitabantur.
Marcus Petronius, eiusdem legionis centurio, cum portam<a class="footnoteLink" href="#note_LCL072_452_2" id="target_note_LCL072_452_2"><sup>2</sup></a> excidere conatus esset, a multitudine oppressus ac sibi desperans multis iam vulneribus acceptis
manipularibus suis, qui illum secuti erant,
“Quoniam,” inquit, “me una vobiscum servare non possum, vestrae quidem certe vitae prospiciam, quos cupiditate gloriae adductus in periculum deduxi. Vos data facultate vobis consulite.” Simul in medios hostes irrupit duobusque interfectis reliquos a porta paulum summovit. Conantibus auxiliari suis
“Frustra,” inquit, “meae vitae subvenire conamini, quem iam sanguis viresque deficiunt. Proinde abite, dum est facultas, vosque ad legionem recipite.” Ita pugnans post paulum concidit ac suis saluti fuit.</p>
<p><span class="br"></span><span class="lineNumber">51</span><span class="br"></span>Nostri, cum undique premerentur, <span class="sc">xlvi</span> centurionibus
amissis deiecti sunt loco. Sed intolerantius Gallos insequentes legio decima tardavit, quae pro


</p></section><notes><section class="footnotes"><ul><li class="note" id="note_LCL072_452_1"><a class="footnoteCrossrefLink" href="#target_note_LCL072_452_1" title="Click to highlight in text"><sup class="lineRef">1</sup>pactum <span class="italic">is Heller’s emendation. If</span> pacatum, <span class="italic">the MS. reading,
is retained, “the accustomed sign of peaceful intent”</span>—i.e. <span class="italic">that they were friends, not foes.</span></a></li><script type="text/javascript">document.getElementById('note_LCL072_452_1').style.display = "none";</script><li class="note" id="note_LCL072_452_2"><a class="footnoteCrossrefLink" href="#target_note_LCL072_452_2" title="Click to highlight in text"><sup class="lineRef">2</sup><span class="italic">So Gertz, for</span> portas <span class="italic">of MSS.</span></a></li><script type="text/javascript">document.getElementById('note_LCL072_452_2').style.display = "none";</script></ul></section></notes></section>