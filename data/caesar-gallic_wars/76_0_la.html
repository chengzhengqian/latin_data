<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

excitari, omnes autem homines natura libertati
studere et condicionem servitutis odisse, priusquam
plures civitates conspirarent, partiendum sibi ac latius distribuendum exercitum putavit.</p>
<p><span class="br"></span><span class="lineNumber">11</span><span class="br"></span>Itaque Titum Labienum legatum in Treveros, qui proximi flumini Rheno sunt, cum equitatu mittit. Huic mandat, Remos reliquosque Belgas adeat atque in officio contineat Germanosque, qui auxilio a Belgis arcessiti dicebantur, si per vim navibus flumen transire conentur, prohibeat. Publium Crassum cum cohortibus legionariis <span class="sc">xii</span> et magno numero equitatus in Aquitaniam proficisci iubet, ne ex his nationibus auxilia in Galliam mittantur, ac tantae nationes coniungantur. Quintum Titurium Sabinum legatum cum legionibus tribus in Venellos, Curiosolites, Lexoviosque mittit, qui eam manum distinendam curet. Decimum Brutum adulescentem classi Gallicisque navibus, quas ex Pictonibus et Santonis reliquisque pacatis regionibus convenire iusserat, praeficit et, cum primum posset, in Venetos proficisci iubet. Ipse eo pedestribus copiis contendit.</p>
<p><span class="br"></span><span class="lineNumber">12</span><span class="br"></span>Erant eiusmodi fere situs oppidorum, ut posita in extremis lingulis promontoriisque neque pedibus aditum haberent, cum ex alto se aestus incitavisset, quod<a class="footnoteLink" href="#note_LCL072_152_1" id="target_note_LCL072_152_1"><sup>1</sup></a> accidit semper horarum <span class="sc">xii</span> spatio, neque navibus, quod rursus minuente aestu naves in vadis adflictarentur. Ita utraque re oppidorum oppugnatio

</p></section><notes><section class="footnotes"><ul><li class="note" id="note_LCL072_152_1"><a class="footnoteCrossrefLink" href="#target_note_LCL072_152_1" title="Click to highlight in text"><sup class="lineRef">1</sup>bis <span class="italic">is found here in the MSS.: but Caesar can scarcely have supposed that the tide came in “twice” in twelve hours.</span></a></li><script type="text/javascript">document.getElementById('note_LCL072_152_1').style.display = "none";</script></ul></section></notes></section>