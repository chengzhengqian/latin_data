<section class="div1 language" lang="la"><header><hgroup><h1>Carus, Carinus and Numerian</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>mihi rettulit ab ipso Diocletiano compertum. “Cum,” inquit, “Diocletianus apud Tungros in Gallia in quadam
caupona moraretur, in minoribus adhuc locis militans, et cum Druiade quadam muliere rationem<a class="footnoteLink" href="#note_LCL263_438_1" id="target_note_LCL263_438_1"><sup>1</sup></a> convictus sui cottidiani faceret, atque illa diceret, ‘Diocletiane, nimium avarus, nimium parcus es,’ ioco non serio Diocletianus respondisse fertur, ‘Tunc ero
<span class="br"></span><span class="lineNumber">3</span><span class="br"></span>largus, cum fuero imperator.’ post quod verbum Druias dixisse fertur, ‘Diocletiane, iocari noli, nam eris imperator cum Aprum occideris.’”</p>
</section>
<section class="div2">
<p>XV. semper in animo Diocletianus habuit imperii cupiditatem, idque Maximiano conscio atque avo meo, cui hoc dictum a Druiade ipse rettulerat. denique, ut erat altus, risit

et tacuit. apros tamen in venatibus, ubi fuit facultas,
<span class="br"></span><span class="lineNumber">2, 3</span><span class="br"></span>manu sua semper occidit. denique cum Aurelianus imperium accepisset, cum Probus, cum Tacitus, cum ipse Carus, Diocletianus dixit, “Ego semper apros
<span class="br"></span><span class="lineNumber">4</span><span class="br"></span>occido, sed alter utitur pulpamento.” iam illud notum est atque vulgatum, quod, cum occidisset Aprum praefectum praetorii, dixisse fertur, “Tandem
<span class="br"></span><span class="lineNumber">5</span><span class="br"></span>occidi Aprum fatalem.” ipsum Diocletianum idem avus meus dixisse dicebat nullam aliam sibi causam occidendi manu sua fuisse<a class="footnoteLink" href="#note_LCL263_438_2" id="target_note_LCL263_438_2"><sup>2</sup></a> nisi ut impleret Druiadis
<span class="br"></span><span class="lineNumber">6</span><span class="br"></span>dictum et suum firmaret imperium. non enim tam crudelem se innotescere cuperet, primis maxime diebus imperii, nisi illum necessitas ad hanc atrocitatem
occisionis adtraheret.</p>
</section><notes><section class="footnotes"><ul><li class="note" id="note_LCL263_438_1"><a class="footnoteCrossrefLink" href="#target_note_LCL263_438_1" title="Click to highlight in text"><sup class="lineRef">1</sup><span class="italic">curationem</span> P.</a></li><script type="text/javascript">document.getElementById('note_LCL263_438_1').style.display = "none";</script><li class="note" id="note_LCL263_438_2"><a class="footnoteCrossrefLink" href="#target_note_LCL263_438_2" title="Click to highlight in text"><sup class="lineRef">2</sup>With <span class="italic">fuisse</span> ends the portion of the <span class="italic">vita</span> transposed in P to c. ii. 2.</a></li><script type="text/javascript">document.getElementById('note_LCL263_438_2').style.display = "none";</script></ul></section></notes></section>