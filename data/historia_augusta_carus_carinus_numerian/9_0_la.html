<section class="div1 language" lang="la"><header><hgroup><h1>Carus, Carinus and Numerian</h1></hgroup></header><section class="div2">
</section>
<section class="div2">
<p>X. Haec de Caro satis esse credo. veniamus ad Numerianum. huius et iunctior patri et admirabilior per socerum suum facta videtur historia. et quamvis Carinus maior aetate fuerit, prior etiam Caesar quam hic<a class="footnoteLink" href="#note_LCL263_432_1" id="target_note_LCL263_432_1"><sup>1</sup></a> sit nuncupatus, tamen necesse est ut prius de Numeriano loquamur, qui patris secutus est mortem, post de Carino, quem vir rei publicae necessarius Augustus Diocletianus habitis conflictibus interemit.</p>
</section>
<section class="div2">
<p>XI. Numerianus, Cari filius, moratus egregie et vere dignus imperio, eloquentia etiam praepollens, adeo ut puer publice declamaverit feranturque illius scripta nobilia, declamationi tamen magis quam Tulliano adcommodiora
<span class="br"></span><span class="lineNumber">2</span><span class="br"></span>stilo. versu autem talis fuisse praedicatur
ut omnes poetas sui temporis vicerit. nam et cum Olympio Nemesiano contendit, qui Ἁλιευτικὰ,
Κυνηγετικὰ et Ναυτικὰ scripsit quique in<a class="footnoteLink" href="#note_LCL263_432_2" id="target_note_LCL263_432_2"><sup>2</sup></a> omnibus coloniis inlustratus emicuit, et Aurelium Apollinarem iamborum scriptorem, qui patris eius gesta in litteras rettulit, iisdem quae recitaverat editis veluti radio
<span class="br"></span><span class="lineNumber">3</span><span class="br"></span>solis obtexit. huius oratio fertur ad senatum missa tantum habuisse eloquentiae ut illi statua non quasi






</p></section><notes><section class="footnotes"><ul><li class="note" id="note_LCL263_432_1"><a class="footnoteCrossrefLink" href="#target_note_LCL263_432_1" title="Click to highlight in text"><sup class="lineRef">1</sup><span class="italic">quam hic</span> Editor; <span class="italic">quae</span> P; <span class="italic">quam Numerianus</span> Peter<sup>2</sup>, Hohl.</a></li><script type="text/javascript">document.getElementById('note_LCL263_432_1').style.display = "none";</script><li class="note" id="note_LCL263_432_2"><a class="footnoteCrossrefLink" href="#target_note_LCL263_432_2" title="Click to highlight in text"><sup class="lineRef">2</sup><span class="italic">quique</span> P corr., Hohl; <span class="italic">quinque</span> P<sup>1</sup>; <span class="italic">inque</span> Peter.</a></li><script type="text/javascript">document.getElementById('note_LCL263_432_2').style.display = "none";</script></ul></section></notes></section>