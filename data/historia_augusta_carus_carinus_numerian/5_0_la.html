<section class="div1 language" lang="la"><header><hgroup><h1>Carus, Carinus and Numerian</h1></hgroup></header><section class="div2"><p class="noindent">

imperator esset creatus, sic ad senatorium ordinem
<span class="br"></span><span class="lineNumber">2</span><span class="br"></span>scripsit. inter cetera: “Gaudendum est itaque, patres conscripti, quod unus ex vestro ordine, vestri etiam generis, imperator est factus. quare adnitemur ne meliores peregrini quam vestri esse videantur.”
<span class="br"></span><span class="lineNumber">3</span><span class="br"></span>hoc quoque loco satis clarum est illum voluisse intellegi
se esse Romanum, id est Roma oriundum.</p>
<p><span class="br"></span><span class="lineNumber">4</span><span class="br"></span>Hic igitur per civiles et<a class="footnoteLink" href="#note_LCL263_424_1" id="target_note_LCL263_424_1"><sup>1</sup></a> militares gradus, ut tituli statuarum eius indicant, praefectus praetorii a Probo factus tantum sibi apud milites amoris locavit, ut interfecto Probo tanto principe solus dignissimus videretur imperio.</p>
</section>
<section class="div2">
<p>VI. Non me praeteriit suspicatos esse plerosque et eos in fastos rettulisse, Cari factione interemptum Probum, sed neque<a class="footnoteLink" href="#note_LCL263_424_2" id="target_note_LCL263_424_2"><sup>2</sup></a> meritum Probi erga Carum neque Cari mores id credi patiuntur, simul quia Probi mortem et acerrime et constantissime vindicavit.
<span class="br"></span><span class="lineNumber">2</span><span class="br"></span>quid autem de eo Probus senserit indicant litterae de eius honoribus ad senatum datae:</p>
<p>“Probus Augustus amantissimo senatui suo salutem dicit.” inter cetera: “Felix autem esset nostra res publica, si, qualis Carus est aut plerique vestrum,
<span class="br"></span><span class="lineNumber">3</span><span class="br"></span>plures haberem in actibus conlocatos. quare equestrem
statuam viro morum veterum, si vobis placeat, decernendam censeo, addito eo ut publico sumptu eidem<a class="footnoteLink" href="#note_LCL263_424_3" id="target_note_LCL263_424_3"><sup>3</sup></a> exaedificetur domus marmoribus a me delatis.






</p></section><notes><section class="footnotes"><ul><li class="note" id="note_LCL263_424_1"><a class="footnoteCrossrefLink" href="#target_note_LCL263_424_1" title="Click to highlight in text"><sup class="lineRef">1</sup><span class="italic">et</span> om. in P.</a></li><script type="text/javascript">document.getElementById('note_LCL263_424_1').style.display = "none";</script><li class="note" id="note_LCL263_424_2"><a class="footnoteCrossrefLink" href="#target_note_LCL263_424_2" title="Click to highlight in text"><sup class="lineRef">2</sup><span class="italic">quod</span> P.</a></li><script type="text/javascript">document.getElementById('note_LCL263_424_2').style.display = "none";</script><li class="note" id="note_LCL263_424_3"><a class="footnoteCrossrefLink" href="#target_note_LCL263_424_3" title="Click to highlight in text"><sup class="lineRef">3</sup>So Σ and Cas., foll. by
editors; <span class="italic">uel eidem</span> P.</a></li><script type="text/javascript">document.getElementById('note_LCL263_424_3').style.display = "none";</script></ul></section></notes></section>