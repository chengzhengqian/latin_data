<section class="div1 language" lang="la"><header><hgroup><h1>Carus, Carinus and Numerian</h1></hgroup></header><section class="div2"><p class="noindent">

magnificentiorem reddidit. mimos praeterea undique
<span class="br"></span><span class="lineNumber">3</span><span class="br"></span>advocavit. exhibuit et ludum Sarmaticum, quo dulcius
nihil est. exhibuit Cyclopea. donatum<a class="footnoteLink" href="#note_LCL263_448_1" id="target_note_LCL263_448_1"><sup>1</sup></a> est Graecis artificibus et gymnicis et histrionibus et musicis aurum et argentum, donata et vestis serica.</p>
</section>
<section class="div2">
<p>XX. Sed haec omnia nescio quantum apud populum gratiae habeant, nullius sunt momenti apud principes
<span class="br"></span><span class="lineNumber">2</span><span class="br"></span>bonos. Diocletiani denique dictum fertur, cum ei quidam largitionalis suus editionem Cari laudaret, dicens multum placuisse principes illos causa ludorum theatralium ludorumque circensium; “Ergo,” inquit,
<span class="br"></span><span class="lineNumber">3</span><span class="br"></span>“bene risus est in imperio suo Carus.” denique cum omnibus gentibus advocatis Diocletianus daret ludos, parcissime usus est liberalitate,<a class="footnoteLink" href="#note_LCL263_448_2" id="target_note_LCL263_448_2"><sup>2</sup></a> dicens castiores esse oportere ludos spectante censore.</p>
<p><span class="br"></span><span class="lineNumber">4</span><span class="br"></span>Legat hunc locum Iunius Messalla, quem ego libere culpare audeo. ille enim patrimonium suum scaenicis dedit, heredibus abnegavit, matris tunicam dedit mimae, lacernam patris mimo, et recte, si aviae pallio aurato atque purpureo pro syrmate tragoedus
<span class="br"></span><span class="lineNumber">5</span><span class="br"></span>uteretur. inscriptum est adhuc in choraulae pallio tyrianthino, quo ille velut spolio nobilitatis exsultat,





</p></section><notes><section class="footnotes"><ul><li class="note" id="note_LCL263_448_1"><a class="footnoteCrossrefLink" href="#target_note_LCL263_448_1" title="Click to highlight in text"><sup class="lineRef">1</sup><span class="italic">adornatum</span> P.</a></li><script type="text/javascript">document.getElementById('note_LCL263_448_1').style.display = "none";</script><li class="note" id="note_LCL263_448_2"><a class="footnoteCrossrefLink" href="#target_note_LCL263_448_2" title="Click to highlight in text"><sup class="lineRef">2</sup><span class="italic">usus est liberalitate</span> Σ; <span class="italic">ausus libertate</span> P; <span class="italic">est usus liberalitate</span> Peter.</a></li><script type="text/javascript">document.getElementById('note_LCL263_448_2').style.display = "none";</script></ul></section></notes></section>