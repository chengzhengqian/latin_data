<section class="div1 language" lang="la"><header><hgroup><h1>Carus, Carinus and Numerian</h1></hgroup></header><section class="div2"><p class="noindent">

Caesari sed quasi rhetori decerneretur, ponenda in Bibliotheca Ulpia, cui subscriptum est: “Numeriano Caesari, oratori temporibus suis potentissimo.”</p>
</section>
<section class="div2">
<p>XII. Hic patri comes fuit bello Persico. quo mortuo, cum oculos dolere coepisset, quod illud aegritudinis genus nimia utpote vigilia<a class="footnoteLink" href="#note_LCL263_434_1" id="target_note_LCL263_434_1"><sup>1</sup></a> confecto familiarissimum fuit, ac lectica portaretur, factione Apri soceri sui, qui invadere conabatur imperium,
<span class="br"></span><span class="lineNumber">2</span><span class="br"></span>occisus est. sed cum per plurimos dies de imperatoris
salute quaereretur a milite, contionareturque Aper idcirco illum videri non posse, quod oculos invalidos a vento ac sole subtraheret, foetore tamen cadaveris res esset prodita, omnes invaserunt Aprum, cuius factio latere non potuit, eumque ante signa et principia protraxere. tunc habita est ingens contio, factum etiam tribunal.</p>
</section>
<section class="div2">
<p>XIII. et cum quaereretur quis vindex Numeriani iustissimus fieret, quis daretur rei publicae bonus princeps, Diocletianum omnes divino consensu, cui multa iam signa facta dicebantur imperii, Augustum<a class="footnoteLink" href="#note_LCL263_434_2" id="target_note_LCL263_434_2"><sup>2</sup></a> appellaverunt, domesticos tunc regentem, virum insignem, callidum, amantem rei publicae, amantem suorum et ad omnia quae tempus quaesiverat





</p></section><notes><section class="footnotes"><ul><li class="note" id="note_LCL263_434_1"><a class="footnoteCrossrefLink" href="#target_note_LCL263_434_1" title="Click to highlight in text"><sup class="lineRef">1</sup><span class="italic">uigilia</span> added in P corr.</a></li><script type="text/javascript">document.getElementById('note_LCL263_434_1').style.display = "none";</script><li class="note" id="note_LCL263_434_2"><a class="footnoteCrossrefLink" href="#target_note_LCL263_434_2" title="Click to highlight in text"><sup class="lineRef">2</sup>In P the portion of the <span class="italic">vita</span> which begins with <span class="italic">Augustum</span> and ends with <span class="italic">fuisse</span> in c. xv. 5 is transposed and inserted in c. ii. 2; in the Σ codices it is in its proper place.</a></li><script type="text/javascript">document.getElementById('note_LCL263_434_2').style.display = "none";</script></ul></section></notes></section>