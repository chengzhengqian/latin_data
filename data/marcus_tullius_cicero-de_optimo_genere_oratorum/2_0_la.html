<section class="div1 language" lang="la"><header><hgroup><h1>Cicero</h1></hgroup></header><section class="div2">
<span class="br"></span><span class="lineNumber">3</span><span class="br"></span><p>Oratorem genere non divido; perfectum enim quaero. Unum est autem genus perfecti, a quo qui absunt, non genere differunt, ut Terentius ab Accio, sed in eodem genere non sunt pares. Optimus est enim orator qui dicendo animos audientium et docet et delectat et permovet. Docere debitum est, delectare honorarium, <span class="br"></span><span class="lineNumber">4</span><span class="br"></span>permovere necessarium. Haec ut alius melius quam alius, concedendum est; verum id fit non genere sed gradu. Optimum quidem unum est et proximum quod ei simillimum. Ex quo perspicuum est, quod optimo dissimillimum sit, id esse deterrimum.</p>
</section>
<section class="div2">
<p>II. Nam quoniam eloquentia constat ex verbis et ex sententiis, perficiendum est, ut pure et emendate loquentes, quod est Latine, verborum praeterea et propriorum et translatorum elegantiam persequamur: in propriis ut lautissima eligamus, in translatis ut similitudinem secuti verecunde utamur alienis. <span class="br"></span><span class="lineNumber">5</span><span class="br"></span>Sententiarum autem totidem genera sunt quot dixi esse laudum. Sunt enim docendi acutae, delectandi quasi argutae, commovendi graves. Sed et verborum est structura quaedam duas res efficiens, numerum et levitatem,<a class="footnoteLink" href="#note_LCL386_356_1" id="target_note_LCL386_356_1"><sup>1</sup></a> et sententiae suam compositionem






</p></section><notes><section class="footnotes"><ul><li class="note" id="note_LCL386_356_1"><a class="footnoteCrossrefLink" href="#target_note_LCL386_356_1" title="Click to highlight in text"><sup class="lineRef">1</sup>lenitatem <span class="italic">c, Bentley (ad Hor. Art. Poet.</span> 26).</a></li><script type="text/javascript">document.getElementById('note_LCL386_356_1').style.display = "none";</script></ul></section></notes></section>