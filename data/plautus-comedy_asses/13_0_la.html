<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">aliam atque olim quom illiciebas me ad te blande ac benedice.</span><span class="linebreak"></span>
<span class="line">tum mi aedes quoque arridebant quom ad te ueniebam</span><span class="linebreak"></span>
<span class="line indent1">tuae;</span><span class="linebreak"></span>
<span class="line">me unice unum ex omnibus te atque illam amare aibas</span><span class="linebreak"></span>
<span class="line indent1">mihi;</span><span class="linebreak"></span>
<span class="line">ubi quid dederam, quasi columbae pulli in ore ambae</span><span class="linebreak"></span>
<span class="line indent1">meo</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>usque eratis, meo de studio studia erant uostra omnia,</span><span class="linebreak"></span>
<span class="line">usque adhaerebatis: quod ego iusseram, quod uolueram</span><span class="linebreak"></span>
<span class="line">faciebatis, quod nolebam ac uotueram, de industria</span><span class="linebreak"></span>
<span class="line">fugiebatis, nec conari id facere audebatis prius.</span><span class="linebreak"></span>
<span class="line">nunc nec quid uelim nec nolim facitis magni, pessumae.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">
<span class="sc">cle</span>
</span> <span class="br"></span><span class="lineNumber">215</span><span class="br"></span>non tu scis? hic noster quaestus aucupi simillimust.</span><span class="linebreak"></span>
<span class="line">auceps quando concinnauit aream, offundit cibum;</span><span class="linebreak"></span>
<span class="line">[aues] assuescunt: necesse est facere sumptum qui quaerit</span><span class="linebreak"></span>
<span class="line indent1">lucrum;</span><span class="linebreak"></span>
<span class="line">saepe edunt: semel si captae sunt, rem soluont aucupi.</span><span class="linebreak"></span>
<span class="line"><span class="br"></span><span class="lineNumber">219â€“20</span><span class="br"></span>itidem hic apud nos: aedes nobis area est, auceps sum</span><span class="linebreak"></span>
<span class="line indent1">ego,</span><span class="linebreak"></span>
<span class="line">esca est meretrix, lectus illex est, amatores aues;</span><span class="linebreak"></span>
<span class="line">bene salutando consuescunt, compellando blanditer,</span><span class="linebreak"></span>
<span class="line">osculando, oratione uinnula, uenustula.</span><span class="linebreak"></span>
<span class="line">si papillam pertractauit, haud &lt;id&gt; est ab re aucupis;</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>sauium si sumpsit, sumere eum licet sine retibus.</span><span class="linebreak"></span>
<span class="line">haecin te esse oblitum in ludo qui fuisti tam diu!</span><span class="linebreak"></span>
<span class="line">dia tua ista culpa est, quae discipulum semidoctum aps te</span><span class="linebreak"></span>
<span class="line indent1">amoues.</span><span class="linebreak"></span>
</p></div>
<notes><section class="footnotes"><ul><li class="note text" id="note_LCL060_164_217"><sup class="lineRef">217</sup>aues <span class="italic">del. Reiz,</span> aues suescunt <span class="italic">Boldrini</span>
</li><li class="note text" id="note_LCL060_164_218"><sup class="lineRef">218</sup>sunt captae <span class="italic">P, transp. Gruterus</span>
</li><li class="note text" id="note_LCL060_164_224"><sup class="lineRef">224</sup>id <span class="italic">add. Camerarius,</span> re&lt;d&gt; <span class="italic">Lindsay item hiatum fugiens</span>
</li></ul></section></notes></section>