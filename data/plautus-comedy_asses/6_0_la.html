<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">quipp’ qui mage amico utantur gnato et beneuolo.</span><span class="linebreak"></span>
<span class="line">atque ego me id facere studeo, uolo amari a meis;</span><span class="linebreak"></span>
<span class="line">uolo me patris mei similem, qui causa mea</span><span class="linebreak"></span>
<span class="line">nauclerico ipse ornatu per fallaciam</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>quam amabam abduxit ab lenone mulierem;</span><span class="linebreak"></span>
<span class="line">nec puduit eum id aetatis sycophantias</span><span class="linebreak"></span>
<span class="line">struere et beneficiis me emere gnatum suom sibi.</span><span class="linebreak"></span>
<span class="line">eos me decretum est persequi mores patris.</span><span class="linebreak"></span>
<span class="line">nam me hodie orauit Argyrippus filius</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>uti sibi amanti facerem argenti copiam;</span><span class="linebreak"></span>
<span class="line">et id ego percupio opsequi gnato meo:</span><span class="linebreak"></span>
<span class="line">uolo amori †obsecutum† illius, uolo amet me patrem.</span><span class="linebreak"></span>
<span class="line">quamquam illum mater arte contenteque habet,</span><span class="linebreak"></span>
<span class="line">patres ut consueuerunt: ego mitto omnia haec.</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>praesertim quom is me dignum quoi concrederet</span><span class="linebreak"></span>
<span class="line">habuit, me habere honorem eius ingenio decet;</span><span class="linebreak"></span>
<span class="line">quom me adiit, ut pudentem gnatum aequom est patrem,</span><span class="linebreak"></span>
<span class="line">cupio esse amicae quod det argentum suae.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">
<span class="sc">lib</span>
</span> cupis id quod cupere te nequiquam intellego.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>dotalem seruom Sauream uxor tua</span><span class="linebreak"></span>
<span class="line">adduxit, quoi plus in manu sit quam tibi.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">
<span class="sc">dem</span>
</span> argentum accepi, dote imperium uendidi.</span><span class="linebreak"></span>
<span class="line">nunc uerba in pauca conferam quid te uelim.</span><span class="linebreak"></span>
<span class="line">uiginti iam usust filio argenti minis:</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>face id ut paratum iam sit.</span><span class="linebreak"></span>
</p></div>
<div class="sp inline"><p class="lineGroup">
<span class="line indent12"><span class="speaker">
<span class="sc">lib</span>
</span> unde gentium?</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">
<span class="sc">dem</span>
</span> me defrudato.</span><span class="linebreak"></span>
</p></div>
<notes><section class="footnotes"><ul><li class="note text" id="note_LCL060_150_77"><sup class="lineRef">77</sup>amori <span class="italic">P,</span> amari <span class="italic">Nonius</span> obsecutum <span class="italic">P,</span> obsecutam <span class="italic">Nonius,</span> obseculum <span class="italic">Gratwick</span>
</li><li class="note text" id="note_LCL060_150_85"><sup class="lineRef">85</sup>Sauream <span class="italic">P,</span> Sauream &lt;huc&gt; <span class="italic">Havet hiatum fugiens</span>
</li></ul></section></notes></section>