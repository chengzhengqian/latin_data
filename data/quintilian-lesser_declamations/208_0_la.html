<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p><span class="br"></span><span class="lineNumber">17</span><span class="br"></span>Cogis nos agere fortius. Non omnibus praemium debetur:
non petet servus, non petet peregrinus. Tu hanc adserendo
matrem incertis te parentibus esse confessus es.
Ut optare possis, primum te necesse est filium probes.
Perseveras? Sic agam tamquam velis.<a class="footnoteLink" href="#note_LCL500_422_11" id="target_note_LCL500_422_11"><sup>11</sup></a> Nuptiis tibi opus
non est hoc tempore: militare debes, excubare, vigilare. Ab
<span class="br"></span><span class="lineNumber">18</span><span class="br"></span>hac te voluntate non debebat nec mater abducere. Aut<a class="footnoteLink" href="#note_LCL500_422_12" id="target_note_LCL500_422_12"><sup>12</sup></a>
tu, si quietem mavis, duc uxorem parem. Bene †dictam†
compositis aetatibus coacta matrimonia tamen facile fastidiuntur,<a class="footnoteLink" href="#note_LCL500_422_13" id="target_note_LCL500_422_13"><sup>13</sup></a>
sive non habet omne quod licet voluptatem, seu
continuis vicina satietas, sive durum est quod necesse est.
<span class="br"></span><span class="lineNumber">19</span><span class="br"></span>Quid si adfert impares annos? In hac aetate ne olim quidem
iuncti se amant. Operies flammeo canos, ut inducta in
cubiculum quomodo blandiatur, quomodo appellet? Nam
<span class="br"></span><span class="lineNumber">20</span><span class="br"></span>tu matrem vocabis. 〚Inter pares quoque annos citius femina
senescit, neque amatur anus uxor nisi memoria. Tu fortasse
nunc velis: illum annum expecta qui veniet; non eundem
gradum ultima aetas facit, nec decedit suprema vita,
sed corruit.〛 Non ipsam petis, et<a class="footnoteLink" href="#note_LCL500_422_14" id="target_note_LCL500_422_14"><sup>14</sup></a> tua nihil interest uxor sit
an mater.</p>
<p><span class="br"></span><span class="lineNumber">21</span><span class="br"></span>Satis diu fictis respondimus: nunc ars aperienda est.
Non conscientiam nostram temptat sed verecundiam, ut
huic expediat mentiri. Audite igitur tamquam alii iudices.
Iam primum omnium apparet nullam esse generis quod








</p></section><notes><section class="footnotes"><ul><li class="note" id="note_LCL500_422_11"><a class="footnoteCrossrefLink" href="#target_note_LCL500_422_11" title="Click to highlight in text"><sup class="lineRef">11</sup><span class="italic">SB</span><sup>1</sup>: -it Aβ</a></li><script type="text/javascript">document.getElementById('note_LCL500_422_11').style.display = "none";</script><li class="note" id="note_LCL500_422_12"><a class="footnoteCrossrefLink" href="#target_note_LCL500_422_12" title="Click to highlight in text"><sup class="lineRef">12</sup><span class="italic">Ro.</span>: ac Aβ</a></li><script type="text/javascript">document.getElementById('note_LCL500_422_12').style.display = "none";</script><li class="note" id="note_LCL500_422_13"><a class="footnoteCrossrefLink" href="#target_note_LCL500_422_13" title="Click to highlight in text"><sup class="lineRef">13</sup><span class="italic">Obr.</span>: -unt Aβ</a></li><script type="text/javascript">document.getElementById('note_LCL500_422_13').style.display = "none";</script><li class="note" id="note_LCL500_422_14"><a class="footnoteCrossrefLink" href="#target_note_LCL500_422_14" title="Click to highlight in text"><sup class="lineRef">14</sup><span class="italic">Ri.</span>: sed Aβ</a></li><script type="text/javascript">document.getElementById('note_LCL500_422_14').style.display = "none";</script></ul></section></notes></section>