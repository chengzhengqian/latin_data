<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
</section>
<section class="div2">
<h2>306</h2>
<span class="label">Expositus negante<a class="footnoteLink" href="#note_LCL500_414_1" id="target_note_LCL500_414_1"><sup>1</sup></a> matre<a class="footnoteLink" href="#note_LCL500_414_2" id="target_note_LCL500_414_2"><sup>2</sup></a> nuptias petens</span>
<p>Maritus peregre proficiscens praecepit uxori ut partum exponeret.
Expositus est puer. Maritus peregre uxore herede
decessit. Post tempus quidam adulescens, cuius aetas cum
expositionis tempore congruebat, coepit dicere se filium et
bona sibi vindicare. Inter moras iudicii bello idem adulescens
fortiter fecit. Petit praemio nuptias eius quam matrem
dicebat, manente priore iudicio. CD.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Non ita me prima frons causae callidissima optionis simulatione
decipit ut †mulier ista matrimonio credat†,<a class="footnoteLink" href="#note_LCL500_414_3" id="target_note_LCL500_414_3"><sup>3</sup></a> quod
<span class="br"></span><span class="lineNumber">2</span><span class="br"></span>hodie nemo peteret si non recusaretur; illud magis vereor,
ne iuvenis qui eius quam matrem esse dicebat nuptias
optat videatur velle ad verum pervenire, ac vos latentium
natalium credatis experimentum quod mulier, quae post
amissum maritum per tot annos qui facere poterant ab infantia
virum fortem sic complexa est viduitatem tamquam
genus pudicitiae, hunc iungere sibi venere sera et polluere
<span class="br"></span><span class="lineNumber">3</span><span class="br"></span>complexibus non vult filii sui, si vixisset, aetatem. Intellego
itaque non tam multa mihi contra praemium dicenda
<span class="br"></span><span class="lineNumber">4</span><span class="br"></span>quam contra argumentum; sic componenda actio est tamquam
nos audiant iudices illi. Non tamen iuvenem pari
captione ludemus. Fecisset, fecisset hoc astuta mulier,
anus inverecunda, ut iuveni curioso offerret hanc fatigati





</p></section><notes><section class="footnotes"><ul><li class="note" id="note_LCL500_414_1"><a class="footnoteCrossrefLink" href="#target_note_LCL500_414_1" title="Click to highlight in text"><sup class="lineRef">1</sup>A<sup>1</sup>: -atae A<sup>2</sup>β</a></li><script type="text/javascript">document.getElementById('note_LCL500_414_1').style.display = "none";</script><li class="note" id="note_LCL500_414_2"><a class="footnoteCrossrefLink" href="#target_note_LCL500_414_2" title="Click to highlight in text"><sup class="lineRef">2</sup><span class="italic">Dingel:</span> -ris Aβ</a></li><script type="text/javascript">document.getElementById('note_LCL500_414_2').style.display = "none";</script><li class="note" id="note_LCL500_414_3"><a class="footnoteCrossrefLink" href="#target_note_LCL500_414_3" title="Click to highlight in text"><sup class="lineRef">3</sup><span class="italic">desideratur aliquid velut</span> mulierem istam m. &lt;peti&gt; credam (<span class="italic">SB</span><sup>2</sup>)</a></li><script type="text/javascript">document.getElementById('note_LCL500_414_3').style.display = "none";</script></ul></section></notes></section>