<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

ignominiosus esset? Detrahe illi quod fortiter fecit, detrahe
quod optavit: non est ignominia. Nondum atrocitas
erat. *<a class="footnoteLink" href="#note_LCL500_460_23" id="target_note_LCL500_460_23"><sup>23</sup></a></p>
<p>Qualecumque crimen donari meritis, donari virtuti potest.</p>
</section>
<section class="div2">
<h2>311</h2>
<span class="label">Addictus manumissus</span>
<p>Addictus donec pecuniam solverit serviat. Qui habebat
domi addictum testamento omnes servos manumisit. Petit
addictus ut liber sit.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Intellegimus nihil nobis in hac causa verendum<a class="footnoteLink" href="#note_LCL500_460_1" id="target_note_LCL500_460_1"><sup>1</sup></a> magis
quam communem quendam omnium qui in libertatem adserunt
favorem. Contra quem non id modo a nobis intellegimus
esse dicendum, ut praecipue ius tueamur, sed illud
etiam, non minus pro eo esse contra quem videmur agere,
<span class="br"></span><span class="lineNumber">2</span><span class="br"></span>si tamen explicet fidem, quod nos contendimus. Id enim
hodie quaeritur, an servus sit. De liberalitate eius qui nos
heredes instituit nihil querimur. Servos manumisit. Num
cui controversia movetur? Num inviti eos tristesque in numero
civitatis aspicimus? Alia nobis ratio cum debitoribus,
alia cum ingenuis.</p>
</section><notes><section class="footnotes"><ul><li class="note" id="note_LCL500_460_23"><a class="footnoteCrossrefLink" href="#target_note_LCL500_460_23" title="Click to highlight in text"><sup class="lineRef">23</sup><span class="italic">lac. ind. SB</span><sup>3</sup> (erat &lt;in poena. semel adulter erat&gt; <span class="italic">coni. SB</span><sup>4</sup>,
<span class="italic">cf. SB</span><sup>1</sup>)</a></li><script type="text/javascript">document.getElementById('note_LCL500_460_23').style.display = "none";</script><li class="note" id="note_LCL500_460_1"><a class="footnoteCrossrefLink" href="#target_note_LCL500_460_1" title="Click to highlight in text"><sup class="lineRef">1</sup><span class="italic">Aer.</span>: verecun- AÎ²</a></li><script type="text/javascript">document.getElementById('note_LCL500_460_1').style.display = "none";</script></ul></section></notes></section>