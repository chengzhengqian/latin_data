<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent noindent">


accuset te quod filium ad mare duxeris, dicat tua culpa perisse.
Quare deinde tam sero, post annos, consilium initum
est eiusmodi? Res inter initia urunt, et livor mora solvitur.
Sed ad hoc proficiscitur: qua ratione alienum servum
evincit?</p>
<p><span class="br"></span><span class="lineNumber">26</span><span class="br"></span>Modo dicebam, testem<a class="footnoteLink" href="#note_LCL501_440_28" id="target_note_LCL501_440_28"><sup>28</sup></a> habeo; at iam praeiudicium
habeo. Si testis honestior iuraverit, conficitur controversia:
at ego multos iudices iuratos dabo. Causa cognita, excussa
et absoluta est. Nego solvenda esse iudicia: hunc esse puerum
<span class="br"></span><span class="lineNumber">27</span><span class="br"></span>inventi sunt qui iurarent. 〚‘Peregre’ inquit. Illic, dicis,
ubi non gratia, *<a class="footnoteLink" href="#note_LCL501_440_29" id="target_note_LCL501_440_29"><sup>29</sup></a> ubi citra<a class="footnoteLink" href="#note_LCL501_440_30" id="target_note_LCL501_440_30"><sup>30</sup></a> haec omnia nuda veritas stabat.
Hoc meum argumentum est.〛 Quid quod non tantum
iudicatum sed etiam peregre iudicatum est, ubi non propinqui,
ubi vix quisquam erat qui patrem huius nosset? At
hercules quale domi iudicium est? Ibi solus libertus evicit<a class="footnoteLink" href="#note_LCL501_440_31" id="target_note_LCL501_440_31"><sup>31</sup></a>:
<span class="br"></span><span class="lineNumber">28</span><span class="br"></span>hic et avia defendit. ‘Dedit’ inquit ‘libertus pecuniam
venaliciario ut praevaricaretur.’ Sane nec avia libertum
timuerit nec libertus venaliciarium. Proba libertum habuisse
pecuniam, tulisse, dedisse. Necesse est multum venaliciarius
poposcerit: aestimavit enim non rem suam sed
spem nostram. Age deinde, non timet libertus ne ille qui









</p></section><notes><section class="footnotes"><ul><li class="note" id="note_LCL501_440_28"><a class="footnoteCrossrefLink" href="#target_note_LCL501_440_28" title="Click to highlight in text"><sup class="lineRef">28</sup><span class="italic">SB</span><sup>4</sup>: libertum Aβ</a></li><script type="text/javascript">document.getElementById('note_LCL501_440_28').style.display = "none";</script><li class="note" id="note_LCL501_440_29"><a class="footnoteCrossrefLink" href="#target_note_LCL501_440_29" title="Click to highlight in text"><sup class="lineRef">29</sup><span class="italic">lac. ind. Ro.</span></a></li><script type="text/javascript">document.getElementById('note_LCL501_440_29').style.display = "none";</script><li class="note" id="note_LCL501_440_30"><a class="footnoteCrossrefLink" href="#target_note_LCL501_440_30" title="Click to highlight in text"><sup class="lineRef">30</sup><span class="italic">Ro.</span>: contra Aβ</a></li><script type="text/javascript">document.getElementById('note_LCL501_440_30').style.display = "none";</script><li class="note" id="note_LCL501_440_31"><a class="footnoteCrossrefLink" href="#target_note_LCL501_440_31" title="Click to highlight in text"><sup class="lineRef">31</sup><span class="italic">SB</span><sup>3</sup>: v- Aβ</a></li><script type="text/javascript">document.getElementById('note_LCL501_440_31').style.display = "none";</script></ul></section></notes></section>