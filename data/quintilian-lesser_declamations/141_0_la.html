<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

mortis poenam contra adulteros constituissent, saepius
impune committeretur adulterium. Constituerunt ergo
poenam et secundam; prospexerunt infirmioribus, prospexerunt
lenioribus. Forsitan cogitaverunt et illud, non
omnibus futuras esse vires. Ita temperaverunt severitatem
ut vindicaret se quomodo quisque posset.</p>
<p><span class="br"></span><span class="lineNumber">10</span><span class="br"></span>Dixi tamquam pro iuvene, dixi tamquam pro marito; dicendum
est tamquam pro impubere. Non mehercule satis
constituere apud animum meum possum an huic adulteros
<span class="br"></span><span class="lineNumber">11</span><span class="br"></span>licuerit occidere. Quo enim tandem modo defenderetur
filius tuus si quis extitisset qui diceret: ‘occidisti homines
nondum maritus: neque enim vis ista nominis huiusce
appellatione prima consistit, nec satis est maritum tantum
osculo putari’, postea nudari filium atque in conspectu
iudicum constitui coegisset, atque interrogaret an ille maritus
<span class="br"></span><span class="lineNumber">12</span><span class="br"></span>esset qui fieri pater non posset? Ac si tantum illi tamquam
adultero irascereris, satis erat hoc dicere pro filio
tuo: ‘Puto, nondum habebat mariti dolorem. Ad vulnera
adulteri et caedem et tristissimum occidendi hominis ministerium
magno quodam impetu et (ut sic dixerim) furore
<span class="br"></span><span class="lineNumber">13</span><span class="br"></span>opus est. Nec miror eos concitari qui veterem matrimonii
consuetudinem, qui pudorem cubiculi, qui spem liberorum
expugnatam esse credunt, qui illos occultos atque
inenarrabiles patiuntur aestus: non potest uxorem suam sic
odisse qui adhuc amare non potuit.’</p>
<p><span class="br"></span><span class="lineNumber">14</span><span class="br"></span>Verum illi quoque parti respondendum est qua vindicandam
priorem iniuriam fuisse dicit: de qua hodie dum



</p></section><notes></notes></section>