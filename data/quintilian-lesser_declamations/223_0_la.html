<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

Cum ego dicerem: ‘Non rapui, non hi mores sunt mei:
honeste semper vixi, frugaliter vixi. Quae probatio huius
criminis mei, quis testis?’, dicebantur illa contra: ‘Periclitaris,
et male tecum agitur? Nuptiae sunt de quibus litigas.’
Fecerunt iudices quod parentes nostri fecissent; id pronuntiaverunt
in quo victus gratias ageret.</p>
<p><span class="br"></span><span class="lineNumber">17</span><span class="br"></span>Sed spe suspendit, et vult videri nunc quoque factura
quod fecit. Si beneficium vitae repetere vis, dedisti: non
possum plus debere si repetis. Quam autem causam habes
renovandae optionis si optatura nuptias es? Si vindicari vis
a me metu, timui; si rogari vis, rogo, et rogo per illam clementiam
tuam, rogo iam tamquam maritus; et intellego
tota mihi vita hoc agendum, ut satisfaciam.</p>
</section>
<section class="div2">
<h2>310</h2>
<span class="label">Fortis bis adulterii damnatus</span>
<p>Bis adulterii notatus ignominiosus sit. Notatus adulterii
fortiter fecit. Petît praemii nomine ut iterum accusaretur.
Impetravit. Accusatus est iterum et damnatus. Dicitur
ignominiosus.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Quanta gratia prematur in foro, quam impudenti calumnia
inimicorum suorum vexetur, et hoc ipsum iudicium argumento
est; videlicet contemnunt hominem militarem,
nihil minus quam litibus idoneum. Sed †formula†<a class="footnoteLink" href="#note_LCL500_452_1" id="target_note_LCL500_452_1"><sup>1</sup></a> inimicitiae




</p></section><notes><section class="footnotes"><ul><li class="note" id="note_LCL500_452_1"><a class="footnoteCrossrefLink" href="#target_note_LCL500_452_1" title="Click to highlight in text"><sup class="lineRef">1</sup>AB: -le CD: forenses <span class="italic">Morawski</span>: in forum latae <span class="italic">Hå.</span><sup>2</sup></a></li><script type="text/javascript">document.getElementById('note_LCL500_452_1').style.display = "none";</script></ul></section></notes></section>