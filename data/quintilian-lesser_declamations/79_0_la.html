<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

in pristinum statum restitutio. Tu nondum eras in ea
fortuna ut restituendus esses. ‘Sed eodem’ inquis ‘tempore
ego ignominiam merui quo remissa est.’ Postea dicam
quam dignus ista sis ignominia; interim ista temporis computatione
excludo. Quamvis enim ea rogatio recepta sit cui
<span class="br"></span><span class="lineNumber">7</span><span class="br"></span>tu tertio contradixisti, ante tamen rogatio recepta est quam
tu ignominiosus esse coepisses. Lex enim quid dicit? ‘Qui
rogationi ter contradixerit neque tenuerit, ignominiosus
sit.’ De praeterito et de perfecto iam transactoque tempore
loquitur. Cum de rogatione ageretur, contradicebas;
nondum eras ignominiosus: nondum enim rogatio erat. At
cum recepta est rogatio, tum, quia non tenueras, ignominiosus
esse coepisti.</p>
<p><span class="br"></span><span class="lineNumber">8</span><span class="br"></span>Illud etiam adiciendum videtur, neminem umquam
digniorem fuisse ignominia quam te. Viderimus enim
quales illae fuerint rogationes quibus antea contradixisti.
Utiles utique: receptae sunt enim et pro re publica placuerunt.
Enimvero huic aliquis rogationi contradicit tam misericordi,
tam leni, quae civium numerum ampliat! Si alius
quilibet contradixisset, inhumanam rem fecisset. At tu istud
contradicis, ne ignominiosi restituantur, homo intra<a class="footnoteLink" href="#note_LCL500_164_8" id="target_note_LCL500_164_8"><sup>8</sup></a>
periculum positus? Dignus es ergo ut patiaris ea quae pati
<span class="br"></span><span class="lineNumber">9</span><span class="br"></span>omnes voluisti. Nisi forte sic intellegimus istam receptam
rogationem ut nemo sit umquam omnino in civitate nostra
ignominiosus. At &lt;si&gt;<a class="footnoteLink" href="#note_LCL500_164_9" id="target_note_LCL500_164_9"><sup>9</sup></a> id vel populus voluisset vel ille qui
ferebat, abrogasset potius hanc legem quam novam constituisset.</p>
</section><notes><section class="footnotes"><ul><li class="note" id="note_LCL500_164_8"><a class="footnoteCrossrefLink" href="#target_note_LCL500_164_8" title="Click to highlight in text"><sup class="lineRef">8</sup><span class="italic">SB</span><sup>3</sup>: extra Aβ</a></li><script type="text/javascript">document.getElementById('note_LCL500_164_8').style.display = "none";</script><li class="note" id="note_LCL500_164_9"><a class="footnoteCrossrefLink" href="#target_note_LCL500_164_9" title="Click to highlight in text"><sup class="lineRef">9</sup>at si <span class="italic">Aer.</span>: an Aβ</a></li><script type="text/javascript">document.getElementById('note_LCL500_164_9').style.display = "none";</script></ul></section></notes></section>