<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


nemo potest damnari plus quam semel. Habent suam
formam, suum iudicum<a class="footnoteLink" href="#note_LCL501_158_8" id="target_note_LCL501_158_8"><sup>8</sup></a> numerum, suum quaesitorem
<span class="br"></span><span class="lineNumber">16</span><span class="br"></span>[suum],<a class="footnoteLink" href="#note_LCL501_158_9" id="target_note_LCL501_158_9"><sup>9</sup></a> sua tempora, sua nomina. Responde igitur mihi
tu qui accusatum te capitis esse contendis, qua lege fueris
reus. ‘Iniuriarum.’ Hic iam ipsos interrogare iudices possum
an iniuriarum actio capitalis sit. Sed quid habeo quare
interrogem iudices? Ex te ipso quaero iniuriarum damnatus
utrum occidatur. Non ut opinor eius te futurum impudentiae
ut hoc contendas. Alioqui dicam: damnatus es
semel, damnatus es iterum; non esse hoc capitis iudicium
vel ex hoc solo apparet, quod vivis.</p>
<p><span class="br"></span><span class="lineNumber">17</span><span class="br"></span>‘Sed idem’ inquit ‘effectura res est quod si capitis damnatus
essem, et proximo iure utendum est et similitudine
quadam legis.’ Hic iam desinit privata esse lis. Nam si accusatori
licet constituere iura et leges ferre, si quod antea
fieri per populum, per senatum licebat, constituitur inter
subsellia pro dolore cuiusque vel pro auctoritate, supervacua
erunt suffragia, supervacuus tantus ambitus in constituendo
<span class="br"></span><span class="lineNumber">18</span><span class="br"></span>iure. Non de eo quaeritur apud hos, an aequum
sit; nos venimus in iudicium quaesituri hoc solum, an ego
ista lege tenear. ‘At oportet et iustum est ea quae similia
sunt simili poena contineri.’ Adhibe senatum, adhibe populum.
Emendandum sit fortasse ius: hoc interim vivimus,
hoc utimur. 〚Multa autem iura decipiunt, neque ideo conscripta
sunt ut ignorantia fallant.〛<a class="footnoteLink" href="#note_LCL501_158_10" id="target_note_LCL501_158_10"><sup>10</sup></a></p>
</section><notes><section class="footnotes"><ul><li class="note" id="note_LCL501_158_8"><a class="footnoteCrossrefLink" href="#target_note_LCL501_158_8" title="Click to highlight in text"><sup class="lineRef">8</sup><span class="italic">SB</span><sup>4</sup>: -cium Aβ</a></li><script type="text/javascript">document.getElementById('note_LCL501_158_8').style.display = "none";</script><li class="note" id="note_LCL501_158_9"><a class="footnoteCrossrefLink" href="#target_note_LCL501_158_9" title="Click to highlight in text"><sup class="lineRef">9</sup><span class="italic">SB</span><sup>4</sup></a></li><script type="text/javascript">document.getElementById('note_LCL501_158_9').style.display = "none";</script><li class="note" id="note_LCL501_158_10"><a class="footnoteCrossrefLink" href="#target_note_LCL501_158_10" title="Click to highlight in text"><sup class="lineRef">10</sup><span class="italic">SB</span><sup>3</sup>, <span class="italic">auct. Wi.</span></a></li><script type="text/javascript">document.getElementById('note_LCL501_158_10').style.display = "none";</script></ul></section></notes></section>