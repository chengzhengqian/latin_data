<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<span class="label"><span class="br"></span><span class="lineNumber">16 </span><span class="br"></span>&lt;<span class="sc">declamatio</span>&gt;<a class="footnoteLink" href="#note_LCL501_258_12" id="target_note_LCL501_258_12"><sup>12</sup></a></span>
<p>Promittit praeterea ista quae in hereditate relicta sunt illius
esse. Quam causam revertendi habuit aliam? Licuit
illi, ignorante eo, in aliqua civitate subsistere.</p>
</section>
<section class="div2">
<h2>343</h2>
<span class="label">Circumscriptor pauperis, divitis raptoris socer</span>
<p>Circumscriptionis sit actio. Pauper et dives eandem puellam
petebant in matrimonium. Capta est illa quae petebatur.
Posuit condicionem petitoribus pater, eius esset qui
redemisset. Pauper profectus est et redemit virginem. Rapuit
illam competitor dives. Educta ad magistratus nuptias
optavit. Circumscriptionis accusatur pater a paupere.</p>
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>Non tantum nobis in hoc laborandum est, ut circumscriptus
sit adulescens, quantum in illo, ut circumscriptus sit a
patre. Esse enim iustam querelam eius qui redemit et reduxit,
cum praesertim sub pacto redemerit, manifestum
<span class="br"></span><span class="lineNumber">2</span><span class="br"></span>est. Eximitur ex parte diversa rei persona: ‘quod factum est
ne duceret ille, non pater fecit: rapuit dives, optavit puella,
pater tantum promisit.’ Quomodo ergo fiet ut hic circumscripserit?
Si probat omnia facta huius voluntate. Alioqui,
nisi hoc optinemus, frustra plorabimus apud iudices.</p>
</section><notes><section class="footnotes"><ul><li class="note" id="note_LCL501_258_12"><a class="footnoteCrossrefLink" href="#target_note_LCL501_258_12" title="Click to highlight in text"><sup class="lineRef">12</sup><span class="italic">Ro., auct. Pith.</span></a></li><script type="text/javascript">document.getElementById('note_LCL501_258_12').style.display = "none";</script></ul></section></notes></section>