<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

merito, quippe raptorem. Puta peccasse: satisfecit, rogat,
miser est; hostes quoque parcunt. Denique haec meruit:
<span class="br"></span><span class="lineNumber">9</span><span class="br"></span>hanc respice. ‘Te quoque’ inquit ‘abdicavit.’ Relinque aestimationem
ipsi doloris sui, sine ipsa &lt;se&gt;<a class="footnoteLink" href="#note_LCL501_364_8" id="target_note_LCL501_364_8"><sup>8</sup></a> vindicet. Sed cur
vindicet? Merito abdicata est. Te servaverat: meruit exulare.
Sed puta iniuste abdicasse: pater est. Non respicimus
in eiusmodi fortuna quid meruerit. Denique quid faciet
mulier cum ad ianuam venerit? Et quantulum est quod
praestat!</p>
<p><span class="br"></span><span class="lineNumber">10</span><span class="br"></span>Quo nunc se misera conferet? Cum patre nimirum
mendicandum habet. Facile tamen maritum inveniet: tantum
ne impune laesa sit solacium petit.〛</p>
</section>
<section class="div2">
<h2>369</h2>
<span class="label">Armis sepulcri victor</span>
<p>Sepulcri violati sit actio. Quidam arma de sepulcro viri
fortis, suis consumptis, sustulit; victor reposuit. Reus est
violati sepulcri.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Potui infitiari quod obicitur. Detracta arma dicis? Nego.
Mentior? Eamus in rem praesentem. Adnumerare volo; si
quicquam defuerit, damnari volo. Sed non corrumpam
gloriam meam, ut dissimulem propter quod vir fortis honoratus
sum. Sed quid faciam? Non licet mihi ista narrare:
instat livor, et id quo salvus est odit.</p>
</section><notes><section class="footnotes"><ul><li class="note" id="note_LCL501_364_8"><a class="footnoteCrossrefLink" href="#target_note_LCL501_364_8" title="Click to highlight in text"><sup class="lineRef">8</sup>ipsa &lt;se&gt; <span class="italic">Wi., auct. Aer.</span>: ipse Aβ: ipsa (<span class="italic">sc. dolorem</span>) <span class="italic">Sch.,
Gron.</span></a></li><script type="text/javascript">document.getElementById('note_LCL501_364_8').style.display = "none";</script></ul></section></notes></section>