<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>communis nobis ager. Et ut facilius appareat, fingamus
te aes alienum noluisse solvere, egisse pacti huius paenitentiam:
num dubium est quin ego venturus optimo iure in
hanc fuerim possessionem? Non quaeritur, ut opinor. Nam
etiamsi hoc inter nos convenerat, ut tu aes alienum patris
solveres, cogere ego tamen te non poteram: &lt;sed&gt;<a class="footnoteLink" href="#note_LCL501_198_5" id="target_note_LCL501_198_5"><sup>5</sup></a> una solutio
erat pacti inter nos facti ut rursus omnia communia
essent, id est, ut et agrum possideremus et aes alienum
<span class="br"></span><span class="lineNumber">5</span><span class="br"></span>duo solveremus. Ergo convenit ut ager tuus ita esset si aes
alienum solveres: non solvisti. Quo iure vindicare potes
eam rem cuius pretium non dedisti? ‘Ideo’ inquit ‘non solvi
aes alienum quia novae tabulae intervenerunt.’ Equidem
querebar quod non solvisti; ceterum nihil mea interest qua
causa non solveris, cum agrum ita demum habere potueris
si solvisses. Sive istud tua voluntate factum est sive liberalitate
creditorum sive, ut manifestum est, publica necessitate,
non solvisti.</p>
<p><span class="br"></span><span class="lineNumber">6</span><span class="br"></span>Quid si hae tabulae novae tam mihi factae sunt quam
tibi? Nam, ut paulo ante dicebam, communem agrum constat
fuisse. Pater noster contraxerat cum multis. Non erubesco:
non retinendum agrum habebamus. Habebamus<a class="footnoteLink" href="#note_LCL501_198_6" id="target_note_LCL501_198_6"><sup>6</sup></a>:
namque ego hoc ipso quod tibi cessi dominum egi. Igitur
<span class="br"></span><span class="lineNumber">7</span><span class="br"></span>cum essemus heredes patris nostri, debuimus ambo. Id
sic colligo. Finge esse aliquem ex creditoribus petitorem:
numquid petere a te totam summam potest? Minime, ut
opinor. Duos enim pater noster filios reliquit, et necesse






</p></section><notes><section class="footnotes"><ul><li class="note" id="note_LCL501_198_5"><a class="footnoteCrossrefLink" href="#target_note_LCL501_198_5" title="Click to highlight in text"><sup class="lineRef">5</sup><span class="italic">SB</span><sup>2</sup></a></li><script type="text/javascript">document.getElementById('note_LCL501_198_5').style.display = "none";</script><li class="note" id="note_LCL501_198_6"><a class="footnoteCrossrefLink" href="#target_note_LCL501_198_6" title="Click to highlight in text"><sup class="lineRef">6</sup><span class="italic">Ro</span>.: habes Aβ</a></li><script type="text/javascript">document.getElementById('note_LCL501_198_6').style.display = "none";</script></ul></section></notes></section>