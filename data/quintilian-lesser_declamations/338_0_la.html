<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


subinde mutare vos iuvat, et aliquid scilicet experimentis
adicere. Domumperdidisti: gravis iniuria Fortunae novam
<span class="br"></span><span class="lineNumber">14</span><span class="br"></span>habitare. Sed uxorem perdidisti. Ne in hac quidem tibi
multum desiderii est. Quomodo enim vos divites reficitis<a class="footnoteLink" href="#note_LCL501_210_10" id="target_note_LCL501_210_10"><sup>10</sup></a>
matrimonia! Reficitis<a class="footnoteLink" href="#note_LCL501_210_10" id="target_note_LCL501_210_10"><sup>10</sup></a>? Aliae vos rapiunt voluptates, illa
ministeria, illi imitati feminas pueri; inde fit ut ne liberos
quidem ametis. Ergo te possunt multa &lt;ad vitam&gt;<a class="footnoteLink" href="#note_LCL501_210_11" id="target_note_LCL501_210_11"><sup>11</sup></a> hortari.
Praeterea subeunt solacia: et uxorem tibi invenire facile
est et liberos tibi alios educare facile est. Non relinquunt
<span class="br"></span><span class="lineNumber">15</span><span class="br"></span>dolori locum tot circumfusae voluptates. Ego haec omnia
passus sum pauper. Si dicerem ‘pauper domum perdidi’,
exutus tamen omni censu viderer. Quomodo enim illa
apud me remanserat? Quia paterna erat. Pauper liberos
perdidi, pauper uxorem perdidi: solus relictus sum, solus
<span class="br"></span><span class="lineNumber">16</span><span class="br"></span>destitutus sum. Inimicum divitem habeo. Adhuc odia illa
quae contra me cotidie acuit fortius sustinebam spe liberorum.
Iam mihi iuvenes erant, iam patrem tuebantur.
Etiamsi quando me aemulatio nostra in foro fatigaverat,
erat quae exciperet coniux. Si in hoc consisteret tota lis, an
mihi grave esset vivere, vel uno argumento probare poteram:
inimicus me vult vivere. Hanc unam adhuc destinat
odiis suis ultionem.</p>
<p><span class="br"></span><span class="lineNumber">17</span><span class="br"></span>Cur enim dicere aliquid ausus sum? Cur mihi suspectum
fuit quod fortissimi milites vincerentur? Cur indignatus
sum eorum bis terga caesa qui poterant etiam bis victi
tamen vincere? Intellego aversis auribus accipi hanc partem
orationis. Vicit enim et bene etiam meritus de re
publica habetur. Et hoc inter causas mortis est.</p>
</section><notes><section class="footnotes"><ul><li class="note" id="note_LCL501_210_10"><a class="footnoteCrossrefLink" href="#target_note_LCL501_210_10" title="Click to highlight in text"><sup class="lineRef">10</sup><span class="italic">SB</span><sup>2</sup>: recipitis Aβ</a></li><script type="text/javascript">document.getElementById('note_LCL501_210_10').style.display = "none";</script><li class="note" id="note_LCL501_210_11"><a class="footnoteCrossrefLink" href="#target_note_LCL501_210_11" title="Click to highlight in text"><sup class="lineRef">11</sup><span class="italic">SB</span><sup>1</sup></a></li><script type="text/javascript">document.getElementById('note_LCL501_210_11').style.display = "none";</script></ul></section></notes></section>