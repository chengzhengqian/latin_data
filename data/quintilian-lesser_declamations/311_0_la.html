<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


iam damnatus eras iniuriarum].<a class="footnoteLink" href="#note_LCL501_156_6" id="target_note_LCL501_156_6"><sup>6</sup></a>’ Quid interest quae res
fecerit istud capitis iudicium? Nam et tu crimen gravius
obiecisti quam priores obiecerunt. Vis scire quam hoc verum
sit? Semel &lt;et iterum&gt;<a class="footnoteLink" href="#note_LCL501_156_7" id="target_note_LCL501_156_7"><sup>7</sup></a> iniuriarum damnato ignoscitur:
illud morte dignum videtur, si is qui bis iam damnatus
est iniuriam fecit. Iam hoc tale videtur quale hominem occidere.
Ergo tu id obiecisti quod lex morte dignum putavit,
quod lex capite taxavit; capitis ergo accusasti.</p>
<p><span class="br"></span><span class="lineNumber">12</span><span class="br"></span>Hoc loco iure depulsi ad convicia confugiunt. ‘Bis tamen
iniuriarum damnatus est.’ Poterat mihi satis esse
quod tertio absolutus est. Sed animadvertitis quales inimicitias
sortitus sit: scitis illum iam innocentem accusari
solere. Sed facilius fuit ut traheret aliquid gratia, dum id
<span class="br"></span><span class="lineNumber">13</span><span class="br"></span>fieri sine periculo videbatur; ideo intentius iudices pronuntiaverunt
posteaquam talis pugna commissa est in qua
perire alteri necesse sit. Omnia igitur eius tulit qui reus
capitis accusatur, periculum, sollicitudinem: debet consentire
iis etiam ultio.</p>
<span class="label"><span class="br"></span><span class="lineNumber">14</span><span class="br"></span><span class="sc">sermo</span></span>
<p>Haec ab accusatore existimo satis dicta; contra illa:</p>
<span class="label"><span class="br"></span><span class="lineNumber">15</span><span class="br"></span>Pars altera<span class="linebreak"></span>
<span class="sc">declamatio</span></span>
<p>Lex eum qui capitis accusarit neque damnaverit capite puniri
iubet. Capitis iudicia certa sunt et vim suam habent.
Semper capitis iudicia sunt iis legibus constituta quibus








</p></section><notes><section class="footnotes"><ul><li class="note" id="note_LCL501_156_6"><a class="footnoteCrossrefLink" href="#target_note_LCL501_156_6" title="Click to highlight in text"><sup class="lineRef">6</sup><span class="italic">SB</span><sup>2</sup></a></li><script type="text/javascript">document.getElementById('note_LCL501_156_6').style.display = "none";</script><li class="note" id="note_LCL501_156_7"><a class="footnoteCrossrefLink" href="#target_note_LCL501_156_7" title="Click to highlight in text"><sup class="lineRef">7</sup><span class="italic">SB</span><sup>1</sup>, <span class="italic">auct. Aer.</span></a></li><script type="text/javascript">document.getElementById('note_LCL501_156_7').style.display = "none";</script></ul></section></notes></section>