<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

omnia; sed curae habendum ut suo quidque loco tractetur.</p>
<span class="label"><span class="br"></span><span class="lineNumber">3</span><span class="br"></span><span class="sc">declamatio</span></span>
<p>‘Qui publica consilia enuntiaverit, capite puniatur.’ Possum
mirari, iudices, hac lege ream esse feminam; neque
&lt;id&gt;<a class="footnoteLink" href="#note_LCL500_238_2" id="target_note_LCL500_238_2"><sup>2</sup></a> ideo dico quoniam non etiam gravius puniendum<a class="footnoteLink" href="#note_LCL500_238_3" id="target_note_LCL500_238_3"><sup>3</sup></a> sit
si mentem prodendae rei publicae, perdendae civitatis in
hoc sexu deprehenderimus, sed publica consilia quomodo
<span class="br"></span><span class="lineNumber">4</span><span class="br"></span>in feminam ceciderint invenire non possum. Quam quidem
ego postea adfectus necessitate merito defendam;
interim defendere verbis legis volo.</p>
<p>Nam ut confiterer sic enuntiari consilia, satis poterat
tamen vindictae in eam expensum videri per tormenta.
Deinde nec consilia enuntiasse videtur, quae nobis rursus
quid hostis ageret nuntiavit. Quid enim dicitur fecisse?
Indicasse venire auxilia. Hoc neque nostrae civitatis est
consilium neque ullius alterius iam tantum consilium.
<span class="br"></span><span class="lineNumber">5</span><span class="br"></span>Enuntiare vero aliud esse quam confiteri nemo adeo ignarus
est loquendi ut nesciat. Enuntiatio voluntatem habet et
animum non coactum, confessio expressam dolore multo
necessitatem. Sed intellego non eam esse personam de
qua loquimur ut satis sit eximere eam accusationi.
<span class="br"></span><span class="lineNumber">6</span><span class="br"></span>Volo ire per singula, cum tamen illud prius interrogavero
vos, iudices, an eadem ira eademque poena dignos putetis
eos quos Fortuna, quos vis, quos dolor coegerit confiteri
aliquid et eos quos odium rei publicae, spes praedae, amor







</p></section><notes><section class="footnotes"><ul><li class="note" id="note_LCL500_238_2"><a class="footnoteCrossrefLink" href="#target_note_LCL500_238_2" title="Click to highlight in text"><sup class="lineRef">2</sup><span class="italic">Gron., auct. Pith.</span></a></li><script type="text/javascript">document.getElementById('note_LCL500_238_2').style.display = "none";</script><li class="note" id="note_LCL500_238_3"><a class="footnoteCrossrefLink" href="#target_note_LCL500_238_3" title="Click to highlight in text"><sup class="lineRef">3</sup><span class="italic">Ro.</span>: -da Aβ</a></li><script type="text/javascript">document.getElementById('note_LCL500_238_3').style.display = "none";</script></ul></section></notes></section>