<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p><span class="br"></span><span class="lineNumber">7</span><span class="br"></span>Quid ais? Perisse patrimonii partem, et mihi perisse;
adicis mea culpa perisse. Omnia haec interim confiteri
libet: commune tamen damnum est. Negat hoc esse damnum
<span class="br"></span><span class="lineNumber">8</span><span class="br"></span>et poenae nomen imponit. Ego porro damnum existimo
esse amissionem eorum quae habueris; neque enim
veniet in dubitationem quin amiserimus aliquid ex iis quae
habebamus. Hic poenam appellat. Possum non negare,
cum et ipsa poena damni genus sit. Nam mihi ex hoc quod
plerisque criminibus pecuniae poena imponebatur appellata<a class="footnoteLink" href="#note_LCL501_64_9" id="target_note_LCL501_64_9"><sup>9</sup></a>
<span class="br"></span><span class="lineNumber">9</span><span class="br"></span>etiam ipsa damnatio videtur. 〚Ablatum est aliquid
mihi; sane etiam confitear (quid interest quomodo ablatum
sit?), ego perdidi. Nam et si latro abstulisset, mihi
abstulerat, et si in piratas ego incidissem mercator, ego
<span class="br"></span><span class="lineNumber">10</span><span class="br"></span>amiseram; peribat hoc utrique nostrum.〛 Quid si etiam
poenae id genus est quod casus attulit? Sane enim feramus
hanc tuam finitionem, ut damnum credamus esse fortuitam
rerum amissionem: quid tam fortuitum potest esse
quam quod accidit? Non enim &lt;factum est&gt;<a class="footnoteLink" href="#note_LCL501_64_10" id="target_note_LCL501_64_10"><sup>10</sup></a> lege vetere
et ante profectionem meam scripta et quam ego nosse possem
<span class="br"></span><span class="lineNumber">11</span><span class="br"></span>et in quam mea culpa inciderem.<a class="footnoteLink" href="#note_LCL501_64_11" id="target_note_LCL501_64_11"><sup>11</sup></a> Quid fortuito accidit?
Bellum. Quid fortuito accidit? Ignorantia mea. Non
est tale quale si in furto deprehensus quadruplo damnatus
essem. Tum<a class="footnoteLink" href="#note_LCL501_64_12" id="target_note_LCL501_64_12"><sup>12</sup></a> enim diceres: ‘noveras damnum, noveras
<span class="br"></span><span class="lineNumber">12</span><span class="br"></span>legem, vitio tuo incidisti in hanc.’ Haec non eo pertinent
&lt;ut intersit&gt;<a class="footnoteLink" href="#note_LCL501_64_13" id="target_note_LCL501_64_13"><sup>13</sup></a> quo genere damni adflictus sim. Nam si naufragium
fecissem, diceres: ‘vitio tuo; navigabas enim,’ et si









</p></section><notes><section class="footnotes"><ul><li class="note" id="note_LCL501_64_9"><a class="footnoteCrossrefLink" href="#target_note_LCL501_64_9" title="Click to highlight in text"><sup class="lineRef">9</sup><span class="italic">Aer.</span>: -atio Aβ</a></li><script type="text/javascript">document.getElementById('note_LCL501_64_9').style.display = "none";</script><li class="note" id="note_LCL501_64_10"><a class="footnoteCrossrefLink" href="#target_note_LCL501_64_10" title="Click to highlight in text"><sup class="lineRef">10</sup><span class="italic">Ro.</span></a></li><script type="text/javascript">document.getElementById('note_LCL501_64_10').style.display = "none";</script><li class="note" id="note_LCL501_64_11"><a class="footnoteCrossrefLink" href="#target_note_LCL501_64_11" title="Click to highlight in text"><sup class="lineRef">11</sup><span class="italic">Aer.</span>: acc- Aβ</a></li><script type="text/javascript">document.getElementById('note_LCL501_64_11').style.display = "none";</script><li class="note" id="note_LCL501_64_12"><a class="footnoteCrossrefLink" href="#target_note_LCL501_64_12" title="Click to highlight in text"><sup class="lineRef">12</sup><span class="italic">Obr.</span>: tu Aβ</a></li><script type="text/javascript">document.getElementById('note_LCL501_64_12').style.display = "none";</script><li class="note" id="note_LCL501_64_13"><a class="footnoteCrossrefLink" href="#target_note_LCL501_64_13" title="Click to highlight in text"><sup class="lineRef">13</sup><span class="italic">SB</span><sup>3</sup></a></li><script type="text/javascript">document.getElementById('note_LCL501_64_13').style.display = "none";</script></ul></section></notes></section>