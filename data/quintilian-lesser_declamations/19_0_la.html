<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

adiecit, nihil pudori. Quis autem indignari potest eum interfectum
qui occiderit duos? Nam si ulla hoc loco miseratio
est, debet esse pro illis.</p>
<p><span class="br"></span><span class="lineNumber">11</span><span class="br"></span>Haec dicerem tamquam de eo ad quem lex pertineret
quae caedem imprudentem damnaret. Lex quomodo constituit?
‘Imprudentis caedis damnatus quinquennio exulet.’
Nihil mea interest an imprudens occiderit. Non enim
ius ita<a class="footnoteLink" href="#note_LCL500_44_19" id="target_note_LCL500_44_19"><sup>19</sup></a> constitutum est ut qui imprudens occiderit quinquennio
exulet, sed qui caedis damnatus imprudentis sit
<span class="br"></span><span class="lineNumber">12</span><span class="br"></span>quinquennio exulet. Hominem occidit in exilio fortasse
imprudens: constitui tamen oportuit ab imprudente esse
occisum. Nam quotiens aliquis interfectus est, aut id quaeritur,
an omnino interfectus sit ab eo qui arguitur, aut id, an
ab imprudente aut per imprudentem sit interfectus. Hic
quidem certum erat &lt;ab illo&gt;<a class="footnoteLink" href="#note_LCL500_44_20" id="target_note_LCL500_44_20"><sup>20</sup></a> interfectum esse hominem,
sed ab imprudente interfectum<a class="footnoteLink" href="#note_LCL500_44_21" id="target_note_LCL500_44_21"><sup>21</sup></a> esse pronuntiari oportuit.
<span class="br"></span><span class="lineNumber">13</span><span class="br"></span>Non modo alterum quinquennium debuit legi, sed
perpetuam [paene]<a class="footnoteLink" href="#note_LCL500_44_22" id="target_note_LCL500_44_22"><sup>22</sup></a> poenam. Imprudentis caedis damnari
genus absolutionis est. Hoc illi non contigit. Remittamus
tamen in praesentia perpetuam poenam. De illo quis dubitabit,
non posse eum damnari nisi post exactam iam quinquennii
proprii poenam? Fingamus illi quinquennio peracto
redire licuisse: accusari tum debebat, tum damnari,







</p></section><notes><section class="footnotes"><ul><li class="note" id="note_LCL500_44_19"><a class="footnoteCrossrefLink" href="#target_note_LCL500_44_19" title="Click to highlight in text"><sup class="lineRef">19</sup><span class="italic">Obr., auct. Sch., Gron.</span>: iustitia A</a></li><script type="text/javascript">document.getElementById('note_LCL500_44_19').style.display = "none";</script><li class="note" id="note_LCL500_44_20"><a class="footnoteCrossrefLink" href="#target_note_LCL500_44_20" title="Click to highlight in text"><sup class="lineRef">20</sup><span class="italic">Ro.</span></a></li><script type="text/javascript">document.getElementById('note_LCL500_44_20').style.display = "none";</script><li class="note" id="note_LCL500_44_21"><a class="footnoteCrossrefLink" href="#target_note_LCL500_44_21" title="Click to highlight in text"><sup class="lineRef">21</sup><span class="italic">Ri.</span>: ita A</a></li><script type="text/javascript">document.getElementById('note_LCL500_44_21').style.display = "none";</script><li class="note" id="note_LCL500_44_22"><a class="footnoteCrossrefLink" href="#target_note_LCL500_44_22" title="Click to highlight in text"><sup class="lineRef">22</sup><span class="italic">om. ed. Leid., del. Ro.</span></a></li><script type="text/javascript">document.getElementById('note_LCL500_44_22').style.display = "none";</script></ul></section></notes></section>