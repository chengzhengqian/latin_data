<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent noindent">


minatus est, tu ostendisti. Haec arma detecturus erat si
respondisses, hos apparatus protracturus in medium.</p>
<p><span class="br"></span><span class="lineNumber">10</span><span class="br"></span>Satis apparere omnibus arbitror adfectatam ab hoc esse
tyrannidem. Ne quem autem vestrum securum faciat hoc,
quod oppressa, quod deprehensa est tyrannis; apparatus
enim iste testatur adulescentis mentem. Num latro innocentiam
accipit si quis illi gladium extorqueat? Minatur
aliquis moenibus flammas: num igitur facere securitatem
civitati potest si quis faces eius extinxerit? Non habet nunc
arma, non habet apparatum: sed habet animum.</p>
<p><span class="br"></span><span class="lineNumber">11</span><span class="br"></span>Nec mihi hoc satis est approbare, iudices, tyrannum
futurum, nisi illud quoque ante oculos vestros posuero,
qualis sit futurus tyrannus. Ullius hic parcet corpori qui
patrem trucidavit? Ullius hic criminis aget verecundiam
qui parricidium professus est in contione, qui gladium
illum cruentum stillantemque sanguine ostendere populo
non recusavit? Quid ille manibus imperabit alienis, tantum
suis ausus?</p>
</section>
<section class="div2">
<h2>323</h2>
<span class="label">Alexander templum dedicans</span>
<p>Qui hosti opem tulerit, capite puniatur. Alexander bello
Athenas cum premeret templum extra muros positum
incendit. Pestilentia laborare coepit. Responsum est non
posse finiri nisi templum restituisset. *<a class="footnoteLink" href="#note_LCL501_88_1" id="target_note_LCL501_88_1"><sup>1</sup></a> Restituto templo</p>
</section><notes><section class="footnotes"><ul><li class="note" id="note_LCL501_88_1"><a class="footnoteCrossrefLink" href="#target_note_LCL501_88_1" title="Click to highlight in text"><sup class="lineRef">1</sup><span class="italic">lac. ind. Wi.</span></a></li><script type="text/javascript">document.getElementById('note_LCL501_88_1').style.display = "none";</script></ul></section></notes></section>