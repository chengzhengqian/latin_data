<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

scisset puellam.’ Ante omnia, cum dicitur scisse, illud ostenditur,
<span class="br"></span><span class="lineNumber">9</span><span class="br"></span>posse probari quomodo scierit. Quaero enim a
vobis ipsis adversariis quomodo colligatis scisse eum, quomodo<a class="footnoteLink" href="#note_LCL500_268_18" id="target_note_LCL500_268_18"><sup>18</sup></a>
liqueat hoc vobis. Si quid est, adferte et ad iudicem.
Unum argumentum est ipsum quod perierit. Hoc
etiamsi mortis fecit metu, potuit tamen naturaliter fuisse
timidus, &lt;potuit&gt;<a class="footnoteLink" href="#note_LCL500_268_19" id="target_note_LCL500_268_19"><sup>19</sup></a> etiam nullo accepto signo propter quod
vitam desperaret confusione tamen et proprio animi sui
<span class="br"></span><span class="lineNumber">10</span><span class="br"></span>perisse motu. Nunc vero credibile non est quemquam perire
mortis metu. Quid enim timuit ulterius? Quare etiam
credibilius videtur mihi idcirco perisse eum quod optaturam
puellam bona existimaret. Sunt enim plerique qui
mortem potiorem quam egestatem putent, quibus delicate
educatis (ex deliciis enim haec licentia facta est) intolerabilis
videatur nuda illa vita et omnibus quibuscumque antea
abundaverunt destituta. Hoc igitur est credibilius; et hoc
puella voluit et in hoc perseverat.</p>
<p><span class="br"></span><span class="lineNumber">11</span><span class="br"></span>Et certe nulli tolerabile aut aequum videri potest &lt;ut&gt;<a class="footnoteLink" href="#note_LCL500_268_20" id="target_note_LCL500_268_20"><sup>20</sup></a>
in gravissima iniuria, qua virginitatem perdidit, qua florem
aetatis amisit, qua prima illa gratia apud maritum futura
praerepta est, neque mortem optaverit neque bona accipiat.</p>
</section>
<section class="div2">
<h2>277</h2>
<span class="label">Praegnas adultera</span>
<p>Supplicia praegnatium in diem partus differantur. Praegnatem





</p></section><notes><section class="footnotes"><ul><li class="note" id="note_LCL500_268_18"><a class="footnoteCrossrefLink" href="#target_note_LCL500_268_18" title="Click to highlight in text"><sup class="lineRef">18</sup><span class="italic">SB</span><sup>1</sup>: cum non Aβ</a></li><script type="text/javascript">document.getElementById('note_LCL500_268_18').style.display = "none";</script><li class="note" id="note_LCL500_268_19"><a class="footnoteCrossrefLink" href="#target_note_LCL500_268_19" title="Click to highlight in text"><sup class="lineRef">19</sup><span class="italic">SB</span><sup>1</sup></a></li><script type="text/javascript">document.getElementById('note_LCL500_268_19').style.display = "none";</script><li class="note" id="note_LCL500_268_20"><a class="footnoteCrossrefLink" href="#target_note_LCL500_268_20" title="Click to highlight in text"><sup class="lineRef">20</sup><span class="italic">Gron.</span></a></li><script type="text/javascript">document.getElementById('note_LCL500_268_20').style.display = "none";</script></ul></section></notes></section>