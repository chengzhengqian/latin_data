<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p><span class="br"></span><span class="lineNumber">12</span><span class="br"></span>Nuptias petiit puella (non dico nunc de iure): cogitate
quantum beneficium dare voluerit, immo, quod ad ipsam
pertinet, dederit: remisit iniuriam raptae virginitatis ea cui
<span class="br"></span><span class="lineNumber">13</span><span class="br"></span>lex et morte<a class="footnoteLink" href="#note_LCL500_34_32" id="target_note_LCL500_34_32"><sup>32</sup></a> vindicare permisit. ‘Sed sero hoc dedit.’
Etiamsi huius tarditate factum esset, non illius festinatione,
noli tamen mirari pudicam si castitas non statim irae
suae imperare potuit. Satis praestat rapta quae non cito optat.
<span class="br"></span><span class="lineNumber">14</span><span class="br"></span>‘At enim iam vulnerato optavit, quoniam moriturum
sciebat; captavit hereditatem.’ Num igitur animum puellae
a primis temporibus raptor ignoravit? Magnum clementiae
argumentum: cui potestas adeundi magistratus
statim, permissa<a class="footnoteLink" href="#note_LCL500_34_33" id="target_note_LCL500_34_33"><sup>33</sup></a> continuo vox qua se et iniuriam suam
ulcisceretur, finiret onera pudoris sui, audît rogantes diu.
Primum hoc praeiudicium eius est quae exorari possit:
<span class="br"></span><span class="lineNumber">15</span><span class="br"></span>rogari velle pro erogato<a class="footnoteLink" href="#note_LCL500_34_34" id="target_note_LCL500_34_34"><sup>34</sup></a> est. Hoc tantum non satis erat,
iudices, si dicerem ‘non negavit’? Atqui dolor erumpit,
et numquam fere ira<a class="footnoteLink" href="#note_LCL500_34_35" id="target_note_LCL500_34_35"><sup>35</sup></a> silentio continetur. 〚Miseret me
adulescentis optimi alioqui et nimis verecundi quod sic
animum eius interpretamini.〛</p>
<p>Satis<a class="footnoteLink" href="#note_LCL500_34_36" id="target_note_LCL500_34_36"><sup>36</sup></a> erat dicere: non negavit. Audeo dicere, iudices:
promisit. Neque &lt;enim&gt;<a class="footnoteLink" href="#note_LCL500_34_37" id="target_note_LCL500_34_37"><sup>37</sup></a> unum promittendi genus est.</p>
</section><notes><section class="footnotes"><ul><li class="note" id="note_LCL500_34_32"><a class="footnoteCrossrefLink" href="#target_note_LCL500_34_32" title="Click to highlight in text"><sup class="lineRef">32</sup><span class="italic">Sch., Gron.</span>: -em A</a></li><script type="text/javascript">document.getElementById('note_LCL500_34_32').style.display = "none";</script><li class="note" id="note_LCL500_34_33"><a class="footnoteCrossrefLink" href="#target_note_LCL500_34_33" title="Click to highlight in text"><sup class="lineRef">33</sup><span class="italic">Bu.</span>: em- A</a></li><script type="text/javascript">document.getElementById('note_LCL500_34_33').style.display = "none";</script><li class="note" id="note_LCL500_34_34"><a class="footnoteCrossrefLink" href="#target_note_LCL500_34_34" title="Click to highlight in text"><sup class="lineRef">34</sup><span class="italic">Ri.</span>: ro- A</a></li><script type="text/javascript">document.getElementById('note_LCL500_34_34').style.display = "none";</script><li class="note" id="note_LCL500_34_35"><a class="footnoteCrossrefLink" href="#target_note_LCL500_34_35" title="Click to highlight in text"><sup class="lineRef">35</sup><span class="italic">Ro.</span>: i. f. A</a></li><script type="text/javascript">document.getElementById('note_LCL500_34_35').style.display = "none";</script><li class="note" id="note_LCL500_34_36"><a class="footnoteCrossrefLink" href="#target_note_LCL500_34_36" title="Click to highlight in text"><sup class="lineRef">36</sup><span class="italic">SB</span><sup>1</sup>, <span class="italic">Wi.</span>: -ius A</a></li><script type="text/javascript">document.getElementById('note_LCL500_34_36').style.display = "none";</script><li class="note" id="note_LCL500_34_37"><a class="footnoteCrossrefLink" href="#target_note_LCL500_34_37" title="Click to highlight in text"><sup class="lineRef">37</sup><span class="italic">Sch.</span></a></li><script type="text/javascript">document.getElementById('note_LCL500_34_37').style.display = "none";</script></ul></section></notes></section>