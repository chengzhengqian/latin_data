<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


noverca nimium dicitur amare privignos.</p>
<p><span class="br"></span><span class="lineNumber">4</span><span class="br"></span>‘Sterilitatis medicamentum bibit.’ Si tu liberos non
haberes, poteram tamen illa dicere: periculum timuit, documentis
quarundam infeliciter parientium mota est, fortasse
male sensit de temporibus ipsis, vidit eam luxuriam,
ea vitia, ut paene educare liberos amentis esset. Tu porro
in uxore nihil aliud spectas<a class="footnoteLink" href="#note_LCL501_124_4" id="target_note_LCL501_124_4"><sup>4</sup></a> quam fecunditatem? ‘Non
<span class="br"></span><span class="lineNumber">5</span><span class="br"></span>parit.’ Sed obsequium, sed fidem praestat. Sed iam tempus
est propriis eam rationibus defendi. Bibit illud cum tres
liberos haberes. Nec statim hoc amore et adfectu defendo;
interim tamquam ambitiosam tuebor. Voluit<a class="footnoteLink" href="#note_LCL501_124_5" id="target_note_LCL501_124_5"><sup>5</sup></a> effugere fabulas
novercarum, voluit se adversus casus etiam praeparare,
voluit nihil in domo habere propter quod privignis
<span class="br"></span><span class="lineNumber">6</span><span class="br"></span>invideret. Quid si fecit hoc non modo novercae sed etiam
uxoris optimae<a class="footnoteLink" href="#note_LCL501_124_6" id="target_note_LCL501_124_6"><sup>6</sup></a> animo? Plenam invenerat domum, plenum
testamentum. ‘Quid mihi’ inquit ‘cum partu erat?
Dederat mihi Fortuna iuvenes; neque maritus eius aetatis
est ut concupiscere novos liberos possit. Ne fraternitatis
quidem eadem iura futura erant [inter tam dissonantes
<span class="br"></span><span class="lineNumber">7</span><span class="br"></span>tamque discordes].<a class="footnoteLink" href="#note_LCL501_124_7" id="target_note_LCL501_124_7"><sup>7</sup></a>’ At nunc expellitur et, quoniam bona
fuit noverca, nec liberos habitura est nec virum.</p>
</section>
<section class="div2">
<h2>328</h2>
<span class="label">Discordes fratres</span>
<p>Filii familiae duo adulescentes fratres dissidebant. Iuncta









</p></section><notes><section class="footnotes"><ul><li class="note" id="note_LCL501_124_4"><a class="footnoteCrossrefLink" href="#target_note_LCL501_124_4" title="Click to highlight in text"><sup class="lineRef">4</sup><span class="italic">Gron.</span>: exs- Aβ</a></li><script type="text/javascript">document.getElementById('note_LCL501_124_4').style.display = "none";</script><li class="note" id="note_LCL501_124_5"><a class="footnoteCrossrefLink" href="#target_note_LCL501_124_5" title="Click to highlight in text"><sup class="lineRef">5</sup><span class="italic">Gron.</span>: illam Abβ</a></li><script type="text/javascript">document.getElementById('note_LCL501_124_5').style.display = "none";</script><li class="note" id="note_LCL501_124_6"><a class="footnoteCrossrefLink" href="#target_note_LCL501_124_6" title="Click to highlight in text"><sup class="lineRef">6</sup><span class="italic">Gron.</span>: -mo Aβ</a></li><script type="text/javascript">document.getElementById('note_LCL501_124_6').style.display = "none";</script><li class="note" id="note_LCL501_124_7"><a class="footnoteCrossrefLink" href="#target_note_LCL501_124_7" title="Click to highlight in text"><sup class="lineRef">7</sup><span class="italic">SB</span><sup>4</sup> (<span class="italic">cf. SB</span><sup>2</sup>)</a></li><script type="text/javascript">document.getElementById('note_LCL501_124_7').style.display = "none";</script></ul></section></notes></section>