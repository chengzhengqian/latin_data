<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">quis tum<a class="footnoteLink" href="#note_LCL500_186_4" id="target_note_LCL500_186_4"><sup>4</sup></a> prohiberet quo minus iterum accusarer?
Ergo quod tibi liceret facere me patiente, necesse erit
me optante.</p>
<span class="label"><span class="br"></span><span class="lineNumber">6</span><span class="br"></span><span class="sc">sermo</span></span>
<p>His excussis quaestionibus veniemus ad aequitatem. Dicemus
hoc esse pro nobis, dicemus hoc esse pro re publica.</p>
<span class="label"><span class="br"></span><span class="lineNumber">7</span><span class="br"></span><span class="sc">declamatio</span></span>
<p>Opto ut causam iterum dicam. Nec me fallit quam multa
praeteream quae mihi lege concessa sint. Sed quis tandem
me innocentem, quis dignum conversatione vestra putaret,
si aliud optarem? Est pro me. Non enim et tum ideo
tantum defensus sum ut in civitate remanerem, ut essem
vobiscum, sed ut probarem me innocentem, nihil contra
<span class="br"></span><span class="lineNumber">8</span><span class="br"></span>patriam meam esse molitum. Et nunc non est satis si mihi
ignovistis, si me civem vestrum publica necessitas fecit.
Ego vero si merito damnatus sum, si quid tale quale contra
me pronuntiatum est feci, non utor isto beneficio.
<span class="br"></span><span class="lineNumber">9</span><span class="br"></span>Non sit<a class="footnoteLink" href="#note_LCL500_186_5" id="target_note_LCL500_186_5"><sup>5</sup></a> pro me; sed est pro civitate. Homicidii damnatus,
etiamsi merito exulabat, si revocatus est, potest de eo
dici: ‘satis dedit poenarum.’ Alia scelera finem suppliciorum
acceperint: vos proditorem in civitate sinetis esse,
cum totiens bella interveniant (non dico de extremo illo
discrimine)? †Tantine est metus quisquam?† Toto animo
adversus hostem nisi, non respicietis, non expavescetis?
Est pro re publica.</p>
</section><notes><section class="footnotes"><ul><li class="note" id="note_LCL500_186_4"><a class="footnoteCrossrefLink" href="#target_note_LCL500_186_4" title="Click to highlight in text"><sup class="lineRef">4</sup><span class="italic">Ranc.</span>: tamen Aβ</a></li><script type="text/javascript">document.getElementById('note_LCL500_186_4').style.display = "none";</script><li class="note" id="note_LCL500_186_5"><a class="footnoteCrossrefLink" href="#target_note_LCL500_186_5" title="Click to highlight in text"><sup class="lineRef">5</sup><span class="italic">Sch.</span>: est Aβ</a></li><script type="text/javascript">document.getElementById('note_LCL500_186_5').style.display = "none";</script></ul></section></notes></section>