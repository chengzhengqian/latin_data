<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p><span class="br"></span><span class="lineNumber">14</span><span class="br"></span>Si incerta populi iudicia, non professae palam sententiae
essent, dicerem tanti tibi fuisse vel securitatem vel indignationem.
Nemo est tam arrogans sui aestimator ut accessurus
ad comitia et periculum subiturus<a class="footnoteLink" href="#note_LCL500_76_21" id="target_note_LCL500_76_21"><sup>21</sup></a> humanitatis
<span class="br"></span><span class="lineNumber">15</span><span class="br"></span>non malit sine adversario esse. Haec de incertis iudiciis dicerem;
quid si [ad securitates et indignationes]<a class="footnoteLink" href="#note_LCL500_76_22" id="target_note_LCL500_76_22"><sup>22</sup></a> accedit
metus? Manifestum erat non futuram sacerdotem filiam
tuam. Forte argumentis hoc colligo, longa difficilique coniectura
<span class="br"></span><span class="lineNumber">16</span><span class="br"></span>probandum puto? Locutus est populus. Si alia
quaecumque mihi fama defendenda foret, dicerem tamen,
iudices, rem esse miraculo similem quod, cum pauci ad vos
testes producuntur, fidei vestrae iurique iurando<a class="footnoteLink" href="#note_LCL500_76_23" id="target_note_LCL500_76_23"><sup>23</sup></a> satis
idonei auctores habentur, quotiens vero civitatis universae
consensus et omnes qui intra hanc sedem sunt unum aliquid
<span class="br"></span><span class="lineNumber">17</span><span class="br"></span>certumque dixerint, rumor vocatur. In aliis fortasse
falli ista possunt: utique verum dicit fama quae de se loquitur.
Quis enim loquebatur? Populus. De qua re? Quam
facturus erat populus. Cum de comitiis consentiunt rumores,
de se quisque dicit ‘haec fiet’; hoc est dicere ‘hanc
faciam.’ Non est ista fama: comitia sunt.</p>
<p><span class="br"></span><span class="lineNumber">18</span><span class="br"></span>Neque est quod mirari, dives, aut indignari velis in comitiis
plus saepe pauperes posse; non omnia possunt opes
vestrae, neque in cunctis quae humanam continent vitam







</p></section><notes><section class="footnotes"><ul><li class="note" id="note_LCL500_76_21"><a class="footnoteCrossrefLink" href="#target_note_LCL500_76_21" title="Click to highlight in text"><sup class="lineRef">21</sup><span class="italic">Sch.</span>: sorti- A</a></li><script type="text/javascript">document.getElementById('note_LCL500_76_21').style.display = "none";</script><li class="note" id="note_LCL500_76_22"><a class="footnoteCrossrefLink" href="#target_note_LCL500_76_22" title="Click to highlight in text"><sup class="lineRef">22</sup><span class="italic">Wi.</span></a></li><script type="text/javascript">document.getElementById('note_LCL500_76_22').style.display = "none";</script><li class="note" id="note_LCL500_76_23"><a class="footnoteCrossrefLink" href="#target_note_LCL500_76_23" title="Click to highlight in text"><sup class="lineRef">23</sup><span class="italic">Sch.</span>: iurisque –di A</a></li><script type="text/javascript">document.getElementById('note_LCL500_76_23').style.display = "none";</script></ul></section></notes></section>