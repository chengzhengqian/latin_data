<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

decennis belli exuvias contendisse clarissimos reges?
Haec sacra sunt merita, haec coniurata virtus. Hoc erat illud
<span class="br"></span><span class="lineNumber">13</span><span class="br"></span>‘quod volo.’ Si vero isto verbo immodice abuteris, respondebit
tibi res publica: ‘Quid mihi prodest vicisse si adhuc
aliquid negare non possum? Sic mecum loqueretur
victor hostis. Quid si templorum incendia petas, legum
<span class="br"></span><span class="lineNumber">14</span><span class="br"></span>obliviones? Hoc modo et nuptias matris optares.’ Quanto
iustius tibi mulier privata respondet: ‘Non pro me tantum
militasti: appella rem publicam, appella magistratus. Non
potest a privato dari quod ab omnibus debetur. Haec dicerem
si aliquid ex rebus meis concupisses: nunc matrimonium
petis, quod tibi contingere non potest sine invidia
<span class="br"></span><span class="lineNumber">15</span><span class="br"></span>cupiditatis.<a class="footnoteLink" href="#note_LCL500_420_8" id="target_note_LCL500_420_8"><sup>8</sup></a>’ Si tamen urbe capta invocaret manes mariti,
non auferret hostis, et misereretur eius quae amare defunctum
videretur. Tibi cum hac quomodo potest convenire,
cuius matrimonium non peteres nisi cum ea litigasses?
Vis scire quid sint nuptiae? Aspice illam virginem
quam pater tradidit euntem die celebri, comitante populo.
Non potest quisquam dare quod constat duorum voluntate.
<span class="br"></span><span class="lineNumber">16</span><span class="br"></span>Utcumque tolerabile esset si virginem peteres quae
nullo suspirarat<a class="footnoteLink" href="#note_LCL500_420_9" id="target_note_LCL500_420_9"><sup>9</sup></a> adfectu, quae adhuc rei publicae matrimonium
debet. Est praecipuum ius senectutis, quoniam
non omnia<a class="footnoteLink" href="#note_LCL500_420_10" id="target_note_LCL500_420_10"><sup>10</sup></a> subit omnis aetas: non perpetuo senatorem citat
consul; est sua legationibus requies. Cum hos habueris
annos, iam non militabis.</p>
</section><notes><section class="footnotes"><ul><li class="note" id="note_LCL500_420_8"><a class="footnoteCrossrefLink" href="#target_note_LCL500_420_8" title="Click to highlight in text"><sup class="lineRef">8</sup><span class="italic">Aer.</span>: captivita- Aβ</a></li><script type="text/javascript">document.getElementById('note_LCL500_420_8').style.display = "none";</script><li class="note" id="note_LCL500_420_9"><a class="footnoteCrossrefLink" href="#target_note_LCL500_420_9" title="Click to highlight in text"><sup class="lineRef">9</sup><span class="italic">SB</span><sup>4</sup>: -irat Aβ: -iravit <span class="italic">Ro.</span></a></li><script type="text/javascript">document.getElementById('note_LCL500_420_9').style.display = "none";</script><li class="note" id="note_LCL500_420_10"><a class="footnoteCrossrefLink" href="#target_note_LCL500_420_10" title="Click to highlight in text"><sup class="lineRef">10</sup><span class="italic">Pith.</span>: una Aβ</a></li><script type="text/javascript">document.getElementById('note_LCL500_420_10').style.display = "none";</script></ul></section></notes></section>