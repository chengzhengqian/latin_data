<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

erat sepeliri tyrannum nisi in foro etiam sepeliretur? Quonam
fato ego nostram civitatem, iudices, laborasse in illo
homine crediderim si, praeter ea quae adversus nos singulos
universosque fecit, partem speciosissimam civitatis et
celeberrimam nobis ablaturus est?</p>
<p><span class="br"></span><span class="lineNumber">9</span><span class="br"></span>Si mehercule aliqui liberalis civis, immo si optime meritus
in foro fulmine esset ictus, dicerem tamen excipienda
quaedam. Neque enim<a class="footnoteLink" href="#note_LCL500_256_5" id="target_note_LCL500_256_5"><sup>5</sup></a> omnes casus providere legum latores
potuerunt; nec templa excepta sunt. Forum, quod
mihi templum quoddam Pacis videtur, in quo iura exercentur,
propter quod leges valent, bustis occupabimus,
infaustis cineribus polluemus? Totum hercule potius relinquamus
tyranni sepulchro; mutemus locum iudiciorum.</p>
<span class="label"><span class="br"></span><span class="lineNumber">10</span><span class="br"></span>Pars altera</span>
<span class="label"><span class="sc">sermo</span></span>
<p>Ut sepeliatur superstitione sola effici potest: ut in comparatione
legum illud potentissime dicamus, eam legem magis
esse servandam quae deorum gratia scripta sit quam
quae hominum: adversus tyranni ultionem hominibus tantum
esse scriptam, et scriptam levissimam partem ultionis;
hoc vero quod constitutum est, ut quo quisque loco fulmine
ictus esset eodem sepeliretur, religionis esse.</p>
<span class="label"><span class="br"></span><span class="lineNumber">11</span><span class="br"></span><span class="sc">declamatio</span></span>
<p>Neque hoc propter personam neque in honorem alicuius
scripsisse potest legum lator videri, sed in reverentiam

</p></section><notes><section class="footnotes"><ul><li class="note" id="note_LCL500_256_5"><a class="footnoteCrossrefLink" href="#target_note_LCL500_256_5" title="Click to highlight in text"><sup class="lineRef">5</sup>n. enim <span class="italic">Hå.</span><sup>2</sup>: immo n. Aβ</a></li><script type="text/javascript">document.getElementById('note_LCL500_256_5').style.display = "none";</script></ul></section></notes></section>