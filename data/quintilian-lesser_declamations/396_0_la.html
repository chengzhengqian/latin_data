<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

deceptos. Sed posteaquam veriores amici intervenerint
et se interrogaverint quam actionis haberet fiduciam, pupillum
item seduxerint et querelae causas quaesierint, tum
demum apparuisse mutuum errorem; et se<a class="footnoteLink" href="#note_LCL501_326_3" id="target_note_LCL501_326_3"><sup>3</sup></a> quaedam certius
<span class="br"></span><span class="lineNumber">6</span><span class="br"></span>etiam ab uxore quaesisse. Detecta igitur fraude inimicorum
facile depositas, quae nullis fundamentis niterentur,
actiones et reditum in gratiam. Se tamen nondum
inimicos effugisse, a quibus reus factus sit.</p>
<p><span class="br"></span><span class="lineNumber">7</span><span class="br"></span>Accusator autem non committet si in pupillum dixerit:
id enim crimen illi obiciet quod ille noluerit diluere. Dicet
ergo propter amorem adulterae illum in domo tutoris
remansisse (nam ante quattuordecim annos incredibile est
crimen), remansisse ergo &lt;propter&gt;<a class="footnoteLink" href="#note_LCL501_326_4" id="target_note_LCL501_326_4"><sup>4</sup></a> amorem, nec illam
indulgentiam in retinendo pupillo fuisse tutoris sed conscientiam,
cum sciret male redditis rationibus non esse
<span class="br"></span><span class="lineNumber">8</span><span class="br"></span>offendendum pupillum. Mulieri autem multa donata,
quaecumque desideraverit concessa. His sceleribus invicem
cognitis, primo utrumque excanduisse, deinde tutorem
ex conscientia rationum omisisse potius matrimonii
vindictam quam mutuis caderent actionibus. Sic pares acceptasque
factas rationes.</p>
</section><notes><section class="footnotes"><ul><li class="note" id="note_LCL501_326_3"><a class="footnoteCrossrefLink" href="#target_note_LCL501_326_3" title="Click to highlight in text"><sup class="lineRef">3</sup>EÎ²: sed A</a></li><script type="text/javascript">document.getElementById('note_LCL501_326_3').style.display = "none";</script><li class="note" id="note_LCL501_326_4"><a class="footnoteCrossrefLink" href="#target_note_LCL501_326_4" title="Click to highlight in text"><sup class="lineRef">4</sup><span class="italic">Gron.: anne</span> ob <span class="italic">?</span></a></li><script type="text/javascript">document.getElementById('note_LCL501_326_4').style.display = "none";</script></ul></section></notes></section>