<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

adfectat probationem: alioqui praemio opus non esset.
<span class="br"></span><span class="lineNumber">22</span><span class="br"></span>Non †anus ulla†,<a class="footnoteLink" href="#note_LCL500_424_15" id="target_note_LCL500_424_15"><sup>15</sup></a> non index. Hinc est illud ‘nubat nisi mater
est.’ Una calumniae origo est, quod hanc exposuisse
constat. Rarum igitur est ut expositi vivant: caducum circa
initia animal homines sumus. Nam ferarum pecudumque
fetibus est statim ingressus et ad ubera impetus; nobis tollendus
infans et adversus frigora muniendus<a class="footnoteLink" href="#note_LCL500_424_16" id="target_note_LCL500_424_16"><sup>16</sup></a>: sic quoque
inter parentum manus gremiumque nutricis saepius labitur.
Unde nobis tantam felicitatem ut ad infantem mors arcessita
<span class="br"></span><span class="lineNumber">23</span><span class="br"></span>non veniat? Vos ponite ante oculos puerum statim
neglectum, cui mori domi expediret, inde nudum corpus,
sub caelo, inter feras et volucres. Video moveri, mulier,
lacrimas tuas. Nemo tibi mortalium posset ignoscere nisi
<span class="br"></span><span class="lineNumber">24</span><span class="br"></span>iussa fecisses. Alia tamen condicio est eorum quibus obvium
patrem quaerit exponentium paupertas; ille relinquitur
loco celebri, tunc et libet custodire longe et expectare
Fortunam. Aliter abicitur<a class="footnoteLink" href="#note_LCL500_424_17" id="target_note_LCL500_424_17"><sup>17</sup></a> quem iussit exponi qui relinquere
<span class="br"></span><span class="lineNumber">25</span><span class="br"></span>poterat heredem. Sis porro sublatus: ille qui te educat
scit parentes, perisse patrem audit. Cur tibi non petit
patrimonium? Cur istud tot annos tacet? An expectat donec
probare non possit? Age, quid futurum erat si perisset
et mater? Age, &lt;quid si&gt;<a class="footnoteLink" href="#note_LCL500_424_18" id="target_note_LCL500_424_18"><sup>18</sup></a> nollet filium mater agnoscere?
<span class="br"></span><span class="lineNumber">26</span><span class="br"></span>Nunc<a class="footnoteLink" href="#note_LCL500_424_19" id="target_note_LCL500_424_19"><sup>19</sup></a> huic quidem quanta fuerit materni nominis cupiditas








</p></section><notes><section class="footnotes"><ul><li class="note" id="note_LCL500_424_15"><a class="footnoteCrossrefLink" href="#target_note_LCL500_424_15" title="Click to highlight in text"><sup class="lineRef">15</sup>anulus ullus <span class="italic">Ro., alii alia</span></a></li><script type="text/javascript">document.getElementById('note_LCL500_424_15').style.display = "none";</script><li class="note" id="note_LCL500_424_16"><a class="footnoteCrossrefLink" href="#target_note_LCL500_424_16" title="Click to highlight in text"><sup class="lineRef">16</sup><span class="italic">Aer.</span>: nutri- Aβ</a></li><script type="text/javascript">document.getElementById('note_LCL500_424_16').style.display = "none";</script><li class="note" id="note_LCL500_424_17"><a class="footnoteCrossrefLink" href="#target_note_LCL500_424_17" title="Click to highlight in text"><sup class="lineRef">17</sup><span class="italic">tempt. Wi.</span>: abdicatur Aβ</a></li><script type="text/javascript">document.getElementById('note_LCL500_424_17').style.display = "none";</script><li class="note" id="note_LCL500_424_18"><a class="footnoteCrossrefLink" href="#target_note_LCL500_424_18" title="Click to highlight in text"><sup class="lineRef">18</sup><span class="italic">Aer.</span></a></li><script type="text/javascript">document.getElementById('note_LCL500_424_18').style.display = "none";</script><li class="note" id="note_LCL500_424_19"><a class="footnoteCrossrefLink" href="#target_note_LCL500_424_19" title="Click to highlight in text"><sup class="lineRef">19</sup><span class="italic">Wi</span>.: nam Aβ</a></li><script type="text/javascript">document.getElementById('note_LCL500_424_19').style.display = "none";</script></ul></section></notes></section>