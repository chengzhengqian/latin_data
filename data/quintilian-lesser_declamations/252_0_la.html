<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


intueremini eius apud quem dicenda esset causa,<a class="footnoteLink" href="#note_LCL501_38_1" id="target_note_LCL501_38_1"><sup>1</sup></a> sic
nunc quoque admoneam necesse est ut intueamur personam
<span class="br"></span><span class="lineNumber">3</span><span class="br"></span>quam nobis induimus. Pater hic qualis est? Non acer:
luxuriosum non abdicavit, non conviciatus est; etiam cum
aliquid admonendi gratia faceret, tacuit tamen. Non durus:
flevit enim. Quidquid contra colorem talis animi dixerimus,
quodam modo contra the ma dicemus. Consilium
itaque totius actionis ex iis capere debemus quae praecesserunt.
<span class="br"></span><span class="lineNumber">4</span><span class="br"></span>Quid aliud praecessit &lt;quam&gt;<a class="footnoteLink" href="#note_LCL501_38_2" id="target_note_LCL501_38_2"><sup>2</sup></a> mollis invidia? Ergo
cum approbaverimus non uno facto dementiam esse
convincendam, veniemus ad ordinem defensionis. Ante
actae vitae ratio constet. Hoc non propterea tantum dicendum
est quod sic defendi reus potest, sed etiam quod invidia
redit ad accusatorem: omnia enim quae pro se dixerit
in filium dicet.</p>
<span class="label"><span class="br"></span><span class="lineNumber">5</span><span class="br"></span><span class="sc">declamatio</span></span>
<p>Quid feci dementer? Iuvenis frugaliter vixi, patrimonium
auxi, uxorem duxi, filium sustuli, hunc amo. ‘Flens’ inquit
‘me per publicum sequeris.’ Poterant ista et separata defendi;
nam neque admirationi profecto cuiquam mortalium
esset quod pater filium sequerer et separatae ab hoc
<span class="br"></span><span class="lineNumber">6</span><span class="br"></span>lacrimae poterant videri non ad te pertinere. Sed ne ulla
arte suffugere crimen accusatoris mei videar, totum hoc










</p></section><notes><section class="footnotes"><ul><li class="note" id="note_LCL501_38_1"><a class="footnoteCrossrefLink" href="#target_note_LCL501_38_1" title="Click to highlight in text"><sup class="lineRef">1</sup><span class="italic">SB</span><sup>2</sup>: sententia Aβ</a></li><script type="text/javascript">document.getElementById('note_LCL501_38_1').style.display = "none";</script><li class="note" id="note_LCL501_38_2"><a class="footnoteCrossrefLink" href="#target_note_LCL501_38_2" title="Click to highlight in text"><sup class="lineRef">2</sup><span class="italic">Aer.</span></a></li><script type="text/javascript">document.getElementById('note_LCL501_38_2').style.display = "none";</script></ul></section></notes></section>