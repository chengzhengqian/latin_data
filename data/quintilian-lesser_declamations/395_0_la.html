<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>Fuisse quosdam utriusque inimicos hic tutor dicet, qui
ab initio moleste tulerint non ipsis potius relictam esse tutelam
et, quoniam ab hac praeda exclusi sint, distulerint
spes suas in diem ultimum tutelae, ut rudem et imperitam
<span class="br"></span><span class="lineNumber">2</span><span class="br"></span>pupilli aetatem fraudibus suis circumscriberent. Se autem
tutelae rationes, ut debebat, reddidisse. Ceterum metuentem
ne dimissus a se pupillus fraudibus et insidiis inimicorum
circumscriberetur, velut alteram eius tutelam gesturum
in domo retinuisse. Tunc vero consurrexisse illos qui
tutelam ipsis non commissam moleste tulerant, et graviter
excanduisse: ne peracto quidem tutelae tempore a domo
tutoris pupillum dimitti, nullam occasionem ad despoliandum
<span class="br"></span><span class="lineNumber">3</span><span class="br"></span>imperitum iuvenem dari. Cogitasse igitur quemadmodum
pupillum ac tutorem mutuo dolore distraherent.
Nam si rationes tantum infirmarent, videbant futurum ut
optima conscientia tutor non expectaret ultimam contentionem
iudicii, sed per communes amicos propinquosque
<span class="br"></span><span class="lineNumber">4</span><span class="br"></span>pupilli satisfaceret. Invenisse illos rationem qua mutuo dolore
distraherent: summisisse qui dicerent male tractatas
a tutore rationes; non omnia nosse pupillum qui taceat:
si litigare velit, futurum ut sua recipiat. Per alios deinde
internuntios sollicitatum maritalem animum, qui pupillum
<span class="br"></span><span class="lineNumber">5</span><span class="br"></span>falso crimine adulterii inquinarent. Se ut<a class="footnoteLink" href="#note_LCL501_324_1" id="target_note_LCL501_324_1"><sup>1</sup></a> maritum credulum
nihil tanti putasse ut &lt;non&gt;<a class="footnoteLink" href="#note_LCL501_324_2" id="target_note_LCL501_324_2"><sup>2</sup></a> suspicioni suae satisfaceret.
Diu hac fraude inimicorum pupillum tutoremque






</p></section><notes><section class="footnotes"><ul><li class="note" id="note_LCL501_324_1"><a class="footnoteCrossrefLink" href="#target_note_LCL501_324_1" title="Click to highlight in text"><sup class="lineRef">1</sup><span class="italic">SB</span><sup>4</sup>: utique AÎ²</a></li><script type="text/javascript">document.getElementById('note_LCL501_324_1').style.display = "none";</script><li class="note" id="note_LCL501_324_2"><a class="footnoteCrossrefLink" href="#target_note_LCL501_324_2" title="Click to highlight in text"><sup class="lineRef">2</sup><span class="italic">Gron.</span></a></li><script type="text/javascript">document.getElementById('note_LCL501_324_2').style.display = "none";</script></ul></section></notes></section>