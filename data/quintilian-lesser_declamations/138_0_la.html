<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

ista discedet), qualis uterque nostrum fuit? Non ego
sollicitus de muris pependi? Non ego omnes excepi ab acie
redeuntes? Non nuntios sollicitus captavi? At tu securus
eras, tamquam id quod volueras cum exponeres contigisset.
<span class="br"></span><span class="lineNumber">12</span><span class="br"></span>Age, redeuntis vulnera quis religavit, sanguinem quis
abluit? Ad templa quis duxit? Quis gratulatus est? Sciebasne
iam tum esse officium tuum, an confiteris ad te haec
non pertinuisse? Dissimules licet, et videatur alioqui hoc
contra causam meam: sciebas, et illum esse apud me passus
es.</p>
<p><span class="br"></span><span class="lineNumber">13</span><span class="br"></span>Haec decem milia agnovisti. Non te moverunt tituli
adulescentis, non illa gloria de eximia virtute quam ego
praeceperam. Hac fiducia alimenta solvisti; computas mecum,
ut solus omnium mortalium et expositum receperis
et lucrum feceris.</p>
</section>
<section class="div2">
<h2>279</h2>
<span class="label">Dives speciosi adulter</span>
<p>Adulterum aut occidere aut accepta pecunia dimittere liceat.
Dives pauperem, speciosi patrem, de stupro filii appellavit;
ille tacuit. Iterum adiecta pecunia appellavit; ille
tacuit. Tertio appellatus uxorem filio dedit. Puer divitem
cum uxore sua deprehensum accepta pecunia dimisit.
Abdicatur a patre.</p>
</section><notes></notes></section>