<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

adulteram inveni. Quid accidere gravius huic aetati potuit?
Velut exprobrare mihi visa est Fortuna quare uxorem post
iuvenem filium duxissem. Ex eo quod deprehendi illud
quoque colligo, diu adulteram fuisse: paulo ante profectus
eram, statim in cubiculo adulter, tamquam sciret me non
<span class="br"></span><span class="lineNumber">7</span><span class="br"></span>reversurum. Quantum hinc ceperim dolorem &lt;vel sic aestimate&gt;.<a class="footnoteLink" href="#note_LCL501_190_4" id="target_note_LCL501_190_4"><sup>4</sup></a>:
deprehendi quod ipsos adulteros puderet: tenebris
absconderunt tamquam nefas. Non est hoc ad mortem
satis? Adeo me laborasse iudicio ut nescirem quam ducerem!
Adeo me nescisse quid in domo mea ageretur ut non
fuerim deprehensurus nisi fugissem! Destituit me fides illa
quam speraveram fore solacium senectutis. Demens ego,
cum talem haberem uxorem, peregre profectus sum, abducebam
mecum etiam filium!</p>
<p><span class="br"></span><span class="lineNumber">8</span><span class="br"></span>Mori volo quia uxorem meam occidi qualemcumque.
Licuit, scio, sed non semper ad animum pertinent iura.
Occidere adulteros lex permittit: ego mihi sic irascor tamquam
<span class="br"></span><span class="lineNumber">9</span><span class="br"></span>nefas fecerim. Aut si quid in hac parte consolari vultis,
mori volo quod adulterum non occidi. Hoc tantum me
dicere putatis, quod me non vindicavi? [quod]<a class="footnoteLink" href="#note_LCL501_190_5" id="target_note_LCL501_190_5"><sup>5</sup></a> Nescio
quis fueritâ€”et forte perstet hic mecum et quod has manus
evaserit gratuletur. Quod non occidi? Vulneravi; ita ille et
salvus est et beneficio meo vivet. Paenitet quod non ab
adultero coepi: circa uxorem moratus sum, tamquam illa
plus sceleris fecisset; interim fugit ille iuvenis et velox.
<span class="br"></span><span class="lineNumber">10</span><span class="br"></span>Mori volo quod adulterum non invenio. Unde venit?
Quis hominum fuit? Non inveniri in civitate hominem vulneratum?</p>
</section><notes><section class="footnotes"><ul><li class="note" id="note_LCL501_190_4"><a class="footnoteCrossrefLink" href="#target_note_LCL501_190_4" title="Click to highlight in text"><sup class="lineRef">4</sup><span class="italic">Wi.</span> (aestimate <span class="italic">Aer.</span>)</a></li><script type="text/javascript">document.getElementById('note_LCL501_190_4').style.display = "none";</script><li class="note" id="note_LCL501_190_5"><a class="footnoteCrossrefLink" href="#target_note_LCL501_190_5" title="Click to highlight in text"><sup class="lineRef">5</sup><span class="italic">Ri.</span></a></li><script type="text/javascript">document.getElementById('note_LCL501_190_5').style.display = "none";</script></ul></section></notes></section>