<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
</section>
<section class="div2">
<h2>264</h2>
<span class="label">Fraus legis Voconiae</span>
<p>Ne liceat mulieri nisi dimidiam partem bonorum dare.
Quidam duas mulieres dimidiis partibus instituit heredes.
Testamentum cognati arguunt.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Antequam ius excutio et vim legis, quae per se satis manifesta
est, intueor, primum illud apud vos dixisse contentus
sum: adsum testamento. Eventum huic legi dabit religio
vestra, et excussa parte utraque sententiam formabit. Interest
tamen supremae hominis voluntati legem favere, ut,
quod de bonis suis constituit in supremis dominus, fecerit
<span class="br"></span><span class="lineNumber">2</span><span class="br"></span>iure. Nec me confundit quod ex diverso sunt propinqui.
Iactent, ut volent, sanguinis coniunctionem; ego intellego
quasdam fuisse causas propter quas is qui hos cognatos habebat
<span class="br"></span><span class="lineNumber">3</span><span class="br"></span>aliis moreretur heredibus. Ac si in hac parte haberent
fiduciam, arguerent testamentum tamquam impium,
tamquam inofficiosum. Nunc apparet neque de personis
earum quae heredes sunt institutae dici apud vos posse,
neque eorum qui sibi &lt;bona&gt;<a class="footnoteLink" href="#note_LCL500_168_1" id="target_note_LCL500_168_1"><sup>1</sup></a> contra testamentum vindicant
merita proferri. Solum enim ius excipiunt et circa
legem calumniantur.</p>
<p><span class="br"></span><span class="lineNumber">4</span><span class="br"></span>Quae lex tamen qualis est? ‘Ne liceat mulieri plus quam
dimidiam partem bonorum suorum relinquere.’ Etiamsi
forma iudicii unius est, apparet tamen duabus<a class="footnoteLink" href="#note_LCL500_168_2" id="target_note_LCL500_168_2"><sup>2</sup></a> cum






</p></section><notes><section class="footnotes"><ul><li class="note" id="note_LCL500_168_1"><a class="footnoteCrossrefLink" href="#target_note_LCL500_168_1" title="Click to highlight in text"><sup class="lineRef">1</sup><span class="italic">SB</span><sup>2</sup></a></li><script type="text/javascript">document.getElementById('note_LCL500_168_1').style.display = "none";</script><li class="note" id="note_LCL500_168_2"><a class="footnoteCrossrefLink" href="#target_note_LCL500_168_2" title="Click to highlight in text"><sup class="lineRef">2</sup><span class="italic">Sch., Gron.</span>: vobis A: no- β</a></li><script type="text/javascript">document.getElementById('note_LCL500_168_2').style.display = "none";</script></ul></section></notes></section>