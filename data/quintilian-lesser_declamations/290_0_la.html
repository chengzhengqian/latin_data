<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p><span class="br"></span><span class="lineNumber">14</span><span class="br"></span>Sed tolerabile erat si interrogaremur hoc tantum de hereditate:
altius convicium quaestio ista habet. Quid si non
communis ista infamia fuisset? Quid ergo? Negem fuisse
rumorem qui aspergeret hanc feminam? Tu scis an vera
sint. Et praesenti fortasse liti vel expediebat confiteri. Nam
si istud quod intellegi vis verum est, utique hereditas nostra
<span class="br"></span><span class="lineNumber">15</span><span class="br"></span>est. Sed pecunia potius periclitemur: nullum meritum
uxoris tuae adversus divitem fuit. Quasi vero meritis tantum
hereditates contingant. Interest an ametur qui amat?
Potuit hanc amasse feminam dives, salva huius conscientia:
erat speciosa, erat, potuit in hunc adfectum incidisse.
<span class="br"></span><span class="lineNumber">16</span><span class="br"></span>Multi sunt qui testamenta sic scribant tamquam illud ad
vitam eorum pertineat. Sic quidam heredes scribunt eos
quos captant tamquam intellecturos, quamquam<a class="footnoteLink" href="#note_LCL501_114_10" id="target_note_LCL501_114_10"><sup>10</sup></a> secreto
scriptos. Potuit<a class="footnoteLink" href="#note_LCL501_114_11" id="target_note_LCL501_114_11"><sup>11</sup></a> ergo amor in causa esse, potuit ipsa pudicitiae
admiratio in causa fuisse. †Sedit†<a class="footnoteLink" href="#note_LCL501_114_12" id="target_note_LCL501_114_12"><sup>12</sup></a> virtutum intellectum
rerum natura: nulla tanta vitia sunt quae non
meliora mirentur.</p>
<p><span class="br"></span><span class="lineNumber">17</span><span class="br"></span>Sed quatenus suspicamur, videor perspicere rationem
quare hoc tibi mandaverit. Nondum illa opinio, nondum
accusator; videlicet<a class="footnoteLink" href="#note_LCL501_114_13" id="target_note_LCL501_114_13"><sup>13</sup></a> haec tamquam ab advocatis audies









</p></section><notes><section class="footnotes"><ul><li class="note" id="note_LCL501_114_10"><a class="footnoteCrossrefLink" href="#target_note_LCL501_114_10" title="Click to highlight in text"><sup class="lineRef">10</sup><span class="italic">Aer.</span>: tamq- A(β)</a></li><script type="text/javascript">document.getElementById('note_LCL501_114_10').style.display = "none";</script><li class="note" id="note_LCL501_114_11"><a class="footnoteCrossrefLink" href="#target_note_LCL501_114_11" title="Click to highlight in text"><sup class="lineRef">11</sup>potest <span class="italic">coni. SB</span><sup>3</sup></a></li><script type="text/javascript">document.getElementById('note_LCL501_114_11').style.display = "none";</script><li class="note" id="note_LCL501_114_12"><a class="footnoteCrossrefLink" href="#target_note_LCL501_114_12" title="Click to highlight in text"><sup class="lineRef">12</sup>serit <span class="italic">Aer.</span>: insevit <span class="italic">Watt</span><sup>1</sup>: dedit <span class="italic">Ranc.</span></a></li><script type="text/javascript">document.getElementById('note_LCL501_114_12').style.display = "none";</script><li class="note" id="note_LCL501_114_13"><a class="footnoteCrossrefLink" href="#target_note_LCL501_114_13" title="Click to highlight in text"><sup class="lineRef">13</sup><span class="italic">SB</span><sup>4</sup>: videt Aβ</a></li><script type="text/javascript">document.getElementById('note_LCL501_114_13').style.display = "none";</script></ul></section></notes></section>