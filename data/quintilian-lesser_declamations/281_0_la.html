<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p><span class="br"></span><span class="lineNumber">11</span><span class="br"></span>‘At enim hoc hosti profuit.’ Si ideo feci ut hosti prodessem,
sane sim legi isti obligatus. Si cum aliquid facerem
pro universa re publica utile etiam hosti fuit, non, ut opinor,
damnis contendendum fuit. Videamus ergo an hoc pro
re publica fuerit. Nondum dico quae secutura fuerint si
non dedicassem; interim cum pietate vestra, Athenienses,
<span class="br"></span><span class="lineNumber">12</span><span class="br"></span>loquor. Templum non illud vetus, non illud praesentissimae
religionis, non illud [est]<a class="footnoteLink" href="#note_LCL501_96_12" id="target_note_LCL501_96_12"><sup>12</sup></a> a quo totius civitatis
nostrae petitur auctoritas, sed novum aliquod et adhuc
inexpertum; video in finibus nostris: est dedicandum.
Haec enim, priusquam dedicationis accipiant summam religionem,
opera sunt tantum: dedicatio est illa quae deum
inducit, quae sede destinata locat. Hoc ideo facere non
cuicumque permittitur, nisi castae manus, nisi familiaris
sacris animus accesserit. Dedicatio solis, ut nunc comperimus,
<span class="br"></span><span class="lineNumber">13</span><span class="br"></span>concessa Atheniensibus. 〚Hinc<a class="footnoteLink" href="#note_LCL501_96_13" id="target_note_LCL501_96_13"><sup>13</sup></a> ergo fieri reor, iudices,
quod, cum ceterarum civitatium templa, in ipsis posita
urbibus, frequenter cum totis ruere atque incendi moenibus
viderimus, nulla vindicta, nulla religio, nulla eos qui
fecerant supplicia consecuta sunt, hic sacrilegium pestilentia
<span class="br"></span><span class="lineNumber">14</span><span class="br"></span>vindicatum.〛 Dedicationem<a class="footnoteLink" href="#note_LCL501_96_14" id="target_note_LCL501_96_14"><sup>14</sup></a> destinabat: neque
enim aliter saltem templum esse existimaverat nisi dedicaretur.
De quocumque templo loquor: hoc templum non









</p></section><notes><section class="footnotes"><ul><li class="note" id="note_LCL501_96_12"><a class="footnoteCrossrefLink" href="#target_note_LCL501_96_12" title="Click to highlight in text"><sup class="lineRef">12</sup><span class="italic">SB</span>4: sit <span class="italic">Ro.</span></a></li><script type="text/javascript">document.getElementById('note_LCL501_96_12').style.display = "none";</script><li class="note" id="note_LCL501_96_13"><a class="footnoteCrossrefLink" href="#target_note_LCL501_96_13" title="Click to highlight in text"><sup class="lineRef">13</sup><span class="italic">Aer.</span>: hoc Aβ</a></li><script type="text/javascript">document.getElementById('note_LCL501_96_13').style.display = "none";</script><li class="note" id="note_LCL501_96_14"><a class="footnoteCrossrefLink" href="#target_note_LCL501_96_14" title="Click to highlight in text"><sup class="lineRef">14</sup><span class="italic">Aer.</span>: destina- Aβ</a></li><script type="text/javascript">document.getElementById('note_LCL501_96_14').style.display = "none";</script></ul></section></notes></section>