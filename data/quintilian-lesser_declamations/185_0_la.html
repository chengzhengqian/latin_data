<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<span class="label"><span class="br"></span><span class="lineNumber">3</span><span class="br"></span><span class="sc">declamatio</span></span>
<p>Sepulti ergo essent et aeterna quiete conditi iacuissent
parricidae manes iuxta patris latus, ut, quod diis hominibusque
videatur indignum, tumulo tectus videretur cui leges
terram negant, in cuius cruciatus cum omnia commenta
sit antiquitas citerior est tamen poena quam scelus,
cuius statim ora oculosque a iudicio lex iussit obduci, ne
<span class="br"></span><span class="lineNumber">4</span><span class="br"></span>hunc iucundum caeli aspectum polluerent taetri oculi, cui
lucem vivo, fluitanti mare, naufrago portum, morienti terram,
defuncto sepulcrum negat? Quem in poena sua iubet
vivere, huic tumulum et exequias persolvi fas fuit? Adeone
omnia &lt;iura&gt;<a class="footnoteLink" href="#note_LCL500_376_3" id="target_note_LCL500_376_3"><sup>3</sup></a> perierunt ut ex duobus meliore loco habendus
sit manifestior parricida?</p>
<p><span class="br"></span><span class="lineNumber">5</span><span class="br"></span>Tu vero, puella tam honesti adfectus, quidquid tacita
pietate suggeritur<a class="footnoteLink" href="#note_LCL500_376_4" id="target_note_LCL500_376_4"><sup>4</sup></a> vel his audientibus refer, mihi crede.
Modo approbasti nihil te de fratribus tuis solere mentiri.
‘Dies’ inquit ‘noctesque miseranda patris umbra circumvolabat,<a class="footnoteLink" href="#note_LCL500_376_5" id="target_note_LCL500_376_5"><sup>5</sup></a>
qualis erat cum mandatum daret. Modo minax
atque effera, repente summissa, his me vocibus, ut sciatis,
<span class="br"></span><span class="lineNumber">6</span><span class="br"></span>appellabat<a class="footnoteLink" href="#note_LCL500_376_5" id="target_note_LCL500_376_5"><sup>5</sup></a>: “Tu quidem, filia, parricidam postulasti; eodem
crimine, isdem argumentis, communibus utrique legibus
iudiciisque qui supererat damnatus est. Nunc unus
superest dolor, quod parricida sepultus est, quod aeterna
quiete compositus sepulcro meo parricida patrem premit.
Aude nunc aliquid, puella, fortius, et ab hoc utique me vindica



</p></section><notes><section class="footnotes"><ul><li class="note" id="note_LCL500_376_3"><a class="footnoteCrossrefLink" href="#target_note_LCL500_376_3" title="Click to highlight in text"><sup class="lineRef">3</sup><span class="italic">Ro.</span></a></li><script type="text/javascript">document.getElementById('note_LCL500_376_3').style.display = "none";</script><li class="note" id="note_LCL500_376_4"><a class="footnoteCrossrefLink" href="#target_note_LCL500_376_4" title="Click to highlight in text"><sup class="lineRef">4</sup><span class="italic">SB</span><sup>1</sup>: -ris Aβ: -it <span class="italic">Fr.</span></a></li><script type="text/javascript">document.getElementById('note_LCL500_376_4').style.display = "none";</script><li class="note" id="note_LCL500_376_5"><a class="footnoteCrossrefLink" href="#target_note_LCL500_376_5" title="Click to highlight in text"><sup class="lineRef">5</sup><span class="italic">SB</span><sup>4</sup>: -lat Aβ</a></li><script type="text/javascript">document.getElementById('note_LCL500_376_5').style.display = "none";</script></ul></section></notes></section>