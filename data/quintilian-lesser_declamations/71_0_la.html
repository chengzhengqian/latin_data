<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">Verecunde nomine severitatis<a class="footnoteLink" href="#note_LCL500_148_21" id="target_note_LCL500_148_21"><sup>21</sup></a> dissimulatur vestra
crudelitas; minus vos malos patres putavimus. Quod quidem
animadversioni sat est, pendunt poenas magnumque
<span class="br"></span><span class="lineNumber">27</span><span class="br"></span>supplicium miseri luunt. An vos in hoc demum creditis paternam
animadversionem, si esuriant, si inopia omnium
deficiant atque tabescant? Illud parum est, notari infamia?
Illud parum est, exulem esse domus suae, larum suorum?
Nunc vos putatis esse felicem quemquam horum aut
<span class="br"></span><span class="lineNumber">28</span><span class="br"></span>hilarem? Experiatur aliquis et revocet. Et haec quidem,
iudices, duris atque asperis patribus, illa melioribus<a class="footnoteLink" href="#note_LCL500_148_22" id="target_note_LCL500_148_22"><sup>22</sup></a>:
‘Speravi’ inquit adulescens ‘aliquam impetus vestri paenitentiam,
credidi futurum ut aliquando succurrerent initia
infantiae, blandimenta pueritiae. Reservavi filios iudiciis
vestris et, si quando ignosceretis, in integro habui. Vos
aestimate causas propter quas expulistis: si credetis, satis
poenarum dederunt. Ego illud praesto, illud promitto:
nihil postea turpiter fecerunt.’</p>
<p><span class="br"></span><span class="lineNumber">29</span><span class="br"></span>Ne tamen nimium iactare atque imputare videatur,
illum quoque misericordiae suae ordinem confitebitur.
‘Unus’ inquit ‘fuit primo qui sollicitaret hanc nimiam liberalitatem,
aequalis alioqui<a class="footnoteLink" href="#note_LCL500_148_23" id="target_note_LCL500_148_23"><sup>23</sup></a> et in studiis comes et in lusibus.
Hic fecit exemplum. Ausus est rogare proximus; nec
adhuc illud onerosum patrimonio videbatur. Inde factus
est ordo; et iam legem mihi videor dixisse misericordiae.
Cui negarem? Omnes idem rogabant, omnes idem excusabant,
<span class="br"></span><span class="lineNumber">30</span><span class="br"></span>omnes idem pollicebantur. Ego vero,’ inquit,
‘quamdiu fuerit hoc patrimonium, sic ero, sic utar; et si defecerint
omnia, non tamen pauperem me putabo neque
egentem, sed pro illis paternis possessionibus hos ostendam



</p></section><notes><section class="footnotes"><ul><li class="note" id="note_LCL500_148_21"><a class="footnoteCrossrefLink" href="#target_note_LCL500_148_21" title="Click to highlight in text"><sup class="lineRef">21</sup><span class="italic">Aer.</span>: servitutis Aβ</a></li><script type="text/javascript">document.getElementById('note_LCL500_148_21').style.display = "none";</script><li class="note" id="note_LCL500_148_22"><a class="footnoteCrossrefLink" href="#target_note_LCL500_148_22" title="Click to highlight in text"><sup class="lineRef">22</sup>Hå.<sup>2</sup>, Wi. (molli- <span class="italic">Sch.</span>): -ora Aβ</a></li><script type="text/javascript">document.getElementById('note_LCL500_148_22').style.display = "none";</script><li class="note" id="note_LCL500_148_23"><a class="footnoteCrossrefLink" href="#target_note_LCL500_148_23" title="Click to highlight in text"><sup class="lineRef">23</sup>β: aliqui A</a></li><script type="text/javascript">document.getElementById('note_LCL500_148_23').style.display = "none";</script></ul></section></notes></section>