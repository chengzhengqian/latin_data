<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

hostis in hanc egerit proditionem. Quod si nullo modo
apud quemquam bonorum virorum potest videri simile,
iam et quemadmodum in hostes inciderit videbimus et
<span class="br"></span><span class="lineNumber">7</span><span class="br"></span>quanta necessitate confessa sit. Ac satis erat primum illud
dicere: quae filium in proelium misit, cuius partus et sanguis
in proelio stetit, cuius filius, dum nihil carius habet patria,
dum propulsare hostem vel virtute<a class="footnoteLink" href="#note_LCL500_240_4" id="target_note_LCL500_240_4"><sup>4</sup></a> sua vel sanguine
vel postremo corpore ipso morari studet, spiritum pro nobis
in certamine amisit, ita profecto institutus, ita a matre
dimissus, hanc accusari aequum est, cuius<a class="footnoteLink" href="#note_LCL500_240_5" id="target_note_LCL500_240_5"><sup>5</sup></a> misereri satis
<span class="br"></span><span class="lineNumber">8</span><span class="br"></span>non possumus? Nocte egressa est. Quis hunc in matre
[quis]<a class="footnoteLink" href="#note_LCL500_240_6" id="target_note_LCL500_240_6"><sup>6</sup></a> miratur adfectum tamquam novum? Ego vero plura
confitebor, et quae forsitan plane admiratione [eius]<a class="footnoteLink" href="#note_LCL500_240_7" id="target_note_LCL500_240_7"><sup>7</sup></a>
digna sint. Noctem illam tenebrasque non timuit, horridam
ipsius loci in quo pugnatum erat imaginem tulit. Haec
per sanguinem humanum et per fracta tela et per mixta
virorum equorumque corpora quaesivit filium suum, et,
ne in totum nulla sua culpa incidisse in hostes videatur,
<span class="br"></span><span class="lineNumber">9</span><span class="br"></span>planxit et deos invocavit. Neminem puto hactenus irasci
calamitatibus. Cetera iam imputari ipsi non possunt. Hostibus
confessa est, nondum dico torta—illud satis est dicere:
femina. Si mehercule primae tantum minae ac timor
ille exercitus qui modo feliciter pugnaverat confudisset
feminam orbam, stupentem malis, erat tamen res digna
<span class="br"></span><span class="lineNumber">10</span><span class="br"></span>venia: confessa est cum torqueretur. Ubi tantum robur
animi, ubi tam firmam solidamque mentem quae non dolore







</p></section><notes><section class="footnotes"><ul><li class="note" id="note_LCL500_240_4"><a class="footnoteCrossrefLink" href="#target_note_LCL500_240_4" title="Click to highlight in text"><sup class="lineRef">4</sup><span class="italic">SB</span><sup>1</sup>: vel morte Aβ: virtute <span class="italic">Leo</span></a></li><script type="text/javascript">document.getElementById('note_LCL500_240_4').style.display = "none";</script><li class="note" id="note_LCL500_240_5"><a class="footnoteCrossrefLink" href="#target_note_LCL500_240_5" title="Click to highlight in text"><sup class="lineRef">5</sup><span class="italic">Gron.</span>: cui AB: cum CD</a></li><script type="text/javascript">document.getElementById('note_LCL500_240_5').style.display = "none";</script><li class="note" id="note_LCL500_240_6"><a class="footnoteCrossrefLink" href="#target_note_LCL500_240_6" title="Click to highlight in text"><sup class="lineRef">6</sup><span class="italic">Ro.</span></a></li><script type="text/javascript">document.getElementById('note_LCL500_240_6').style.display = "none";</script><li class="note" id="note_LCL500_240_7"><a class="footnoteCrossrefLink" href="#target_note_LCL500_240_7" title="Click to highlight in text"><sup class="lineRef">7</sup><span class="italic">del. coni. Wi.</span></a></li><script type="text/javascript">document.getElementById('note_LCL500_240_7').style.display = "none";</script></ul></section></notes></section>