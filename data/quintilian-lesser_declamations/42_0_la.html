<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

ius, Quirites, eos qui secreta ad rem publicam pertinentia
indicassent remanere in civitate iussisset, forsitan
dicendum mihi necessario existimarem qua gratia hic
pressus, quibus inimicitiis in exilium esset actus. Sed quid
<span class="br"></span><span class="lineNumber">5</span><span class="br"></span>necesse est repetere haec quae videtis? Et quod ad animum
quidem illius pertinet, satis vobis est, ut existimo,
probatus, quod quamquam damnatus, quamquam in exilium
actus, rei publicae tamen non potuit irasci: indicium
professus est. Viderimus an verum; interim tamen nihil
eum finxisse manifestum est quod persuaderi tam multis
<span class="br"></span><span class="lineNumber">6</span><span class="br"></span>utique potuerit. Causam qua condicione dixerit damnatus,
exul, contra potentem, contra gratiosum, quid necesse est
diu dicere, quando is exitus iudicii fuit ut non plures sententiae
pro adversario fuerint? Non enim causa victus est
sed legibus, sed publica humanitate; quae quidem ipsa me
in hoc exhortata est, ut rogationem ad vos de retinendo
cive ferrem in civitate tam misericorde.</p>
<p><span class="br"></span><span class="lineNumber">7</span><span class="br"></span>Negant rogationem esse recipiendam quae ad singulos
homines pertineat. Ego porro hoc in eo iure quod perpetuum
et in omnia tempora scribitur existimo esse servandum.
Potest enim dici mihi: ‘in honorem hominis unius
obligas tempora futura, et omnes eadem necessitate constringes.’
<span class="br"></span><span class="lineNumber">8</span><span class="br"></span>At<a class="footnoteLink" href="#note_LCL500_90_7" id="target_note_LCL500_90_7"><sup>7</sup></a> quotiens ad praesens tantummodo tempus
rogatio fertur, ne ferri quidem nisi de singulis potest. Quod
si hanc tollimus consuetudinem, nec duces ad exercitus
deligemus<a class="footnoteLink" href="#note_LCL500_90_8" id="target_note_LCL500_90_8"><sup>8</sup></a> nec provincias decernemus nec imperia prorogabimus:
omnia enim ista rogationibus ad singulos pertinentibus
consummantur.</p>
</section><notes><section class="footnotes"><ul><li class="note" id="note_LCL500_90_7"><a class="footnoteCrossrefLink" href="#target_note_LCL500_90_7" title="Click to highlight in text"><sup class="lineRef">7</sup><span class="italic">Aer.</span>: itaque A: ita β</a></li><script type="text/javascript">document.getElementById('note_LCL500_90_7').style.display = "none";</script><li class="note" id="note_LCL500_90_8"><a class="footnoteCrossrefLink" href="#target_note_LCL500_90_8" title="Click to highlight in text"><sup class="lineRef">8</sup><span class="italic">Wi.</span> (deleg- <span class="italic">Sch.</span>): ducemus Aβ</a></li><script type="text/javascript">document.getElementById('note_LCL500_90_8').style.display = "none";</script></ul></section></notes></section>