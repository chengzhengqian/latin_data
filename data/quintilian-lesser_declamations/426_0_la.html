<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
</section>
<section class="div2">
<h2>375</h2>
<span class="label">Fortis filius proditionis rei, frater desertoris</span>
<p>Proditionis reo patre alter ex filiis deseruit, alter fortissime
pugnavit. Rogavit pater ut abolitionem suam optaret. Ille
fratris impunitatem optavit et in iudicio adfuit patri. Pater
absolutus abdicat. Ille CD.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Fateor, non possum lusus arguere qui donari aetati possunt.
Non est luxuriosus, sed contumax: haec minus ferenda
sunt vitia. Dicas licet ‘fortis sum’: quid mihi prodest si
<span class="br"></span><span class="lineNumber">2</span><span class="br"></span>magis patrem contemnis? ‘Mea’ inquit ‘lex est.’ Quicquam
tibi me vivo tuum est? Ego te in aciem misi: mea est virtus,
mea lex, mea optio. Non iniquam rem postularem si dicerem
‘amicum reum vindica’: quid si patrem? 〚Etiam innocentem
<span class="br"></span><span class="lineNumber">3</span><span class="br"></span>urget conspiratio.〛<a class="footnoteLink" href="#note_LCL501_386_1" id="target_note_LCL501_386_1"><sup>1</sup></a> ‘Sed turpis est’ inquit ‘abolitio.’
Quid ad te? Ego meae condicionis arbiter sum. ‘Sed’
inquit ‘supervacua erat: innocens eras.’ Quid autem? Ego
quia nocens eram petieram? Verebar fortunam iudiciorum
<span class="br"></span><span class="lineNumber">4</span><span class="br"></span>et exempla. Etiam innocentem<a class="footnoteLink" href="#note_LCL501_386_2" id="target_note_LCL501_386_2"><sup>2</sup></a> urget conspiratio.<a class="footnoteLink" href="#note_LCL501_386_3" id="target_note_LCL501_386_3"><sup>3</sup></a> ‘Sed
fratris’ inquit ‘salutem optavi.’ Iam ergo noli dicere ‘supervacua
abolitio fuit.’ Alium enim mihi praetulisti, et innocenti
nocentem, reo damnatum, qui certo perire debebat;
si misereris tuorum, eos saltem adiuva de quibus iudex










</p></section><notes><section class="footnotes"><ul><li class="note" id="note_LCL501_386_1"><a class="footnoteCrossrefLink" href="#target_note_LCL501_386_1" title="Click to highlight in text"><sup class="lineRef">1</sup><span class="italic">vide</span> 3 <span class="italic">fin</span>.</a></li><script type="text/javascript">document.getElementById('note_LCL501_386_1').style.display = "none";</script><li class="note" id="note_LCL501_386_2"><a class="footnoteCrossrefLink" href="#target_note_LCL501_386_2" title="Click to highlight in text"><sup class="lineRef">2</sup>-tes <span class="italic">Gron.</span></a></li><script type="text/javascript">document.getElementById('note_LCL501_386_2').style.display = "none";</script><li class="note" id="note_LCL501_386_3"><a class="footnoteCrossrefLink" href="#target_note_LCL501_386_3" title="Click to highlight in text"><sup class="lineRef">3</sup>etiam . . . c. <span class="italic">huc transtulit ex</span> 2 <span class="italic">SB</span><sup>4</sup></a></li><script type="text/javascript">document.getElementById('note_LCL501_386_3').style.display = "none";</script></ul></section></notes></section>