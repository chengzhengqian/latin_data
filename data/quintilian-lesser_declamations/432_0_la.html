<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<span class="br"></span><span class="lineNumber">11</span><span class="br"></span> <p class="noindent">Pace maiestatis tuae dictum sit: non omnes tam fortes sumus,
non omnes bella sustinere possumus. Sed non quisquis
occidere hostem non potest continuo patrem potest.
Varia sunt ingenia: alii &lt;negotio, alii&gt;<a class="footnoteLink" href="#note_LCL501_398_11" id="target_note_LCL501_398_11"><sup>11</sup></a> otio delectantur:
ego tecum volebam militare. En parricidam! Sub iudicio<a class="footnoteLink" href="#note_LCL501_398_12" id="target_note_LCL501_398_12"><sup>12</sup></a>
<span class="br"></span><span class="lineNumber">12</span><span class="br"></span>tuo vivere volo. In hoc etiam ambitiosus apud te, pater,
amicos adhibui. Sed postquam iussus sum, ‘obsequendum
est’ inquam ‘patri, eamus in bellum; quid habeo quod pro
me timeam si de filio pater securus est?’ Vidi alios sterni,
alios fugari, universos exercitus caedi. Dedi me periculo,
<span class="br"></span><span class="lineNumber">13</span><span class="br"></span>subieci, tamquam vilis mihi, fortunae. Et ideo, puto, miser
vici. Tum vero in aestimatione periculorum ac vulnerum
‘quid? hic’ inquam ‘nemo vincere potest nisi mori voluerit?’
Redii in domum patris: nulla erat missio, ne post victoriam
quidem. ‘Si necesse est, moriamur,’ inquam ‘sed
<span class="br"></span><span class="lineNumber">14</span><span class="br"></span>domi: ibi certe pater sepeliet.’ Inter haec tamen paternam
clementiam sperans ‘videat’ inquam ‘pater, deprehendat:
qui roganti non credidit, morienti credat.’ Ipse me cum veneno
optuli, ut essem miserabilis. Sed, ut video, crudeliorem
feci patrem. Et nunc intellego: filium perire voluisti
cum in aciem misisti.</p>
<p><span class="br"></span><span class="lineNumber">15</span><span class="br"></span>Si perseveras, venenum redde: liceat meis instrumentis
mori. Sed miserere heredis, miserere viri fortis: iudicio
impetrem quod per amicos exorare non potui.</p>
</section><notes><section class="footnotes"><ul><li class="note" id="note_LCL501_398_11"><a class="footnoteCrossrefLink" href="#target_note_LCL501_398_11" title="Click to highlight in text"><sup class="lineRef">11</sup><span class="italic">Ri.</span></a></li><script type="text/javascript">document.getElementById('note_LCL501_398_11').style.display = "none";</script><li class="note" id="note_LCL501_398_12"><a class="footnoteCrossrefLink" href="#target_note_LCL501_398_12" title="Click to highlight in text"><sup class="lineRef">12</sup>β: dicio A: <span class="italic">anne</span> dicione tua <span class="italic">?</span></a></li><script type="text/javascript">document.getElementById('note_LCL501_398_12').style.display = "none";</script></ul></section></notes></section>