<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


praevaricatione dimissum. Ergo, quod ad meum consilium
pertinet, hic invitus egit: ea quae dicenda accepit pertulit.</p>
<span class="label"><span class="br"></span><span class="lineNumber">4</span><span class="br"></span><span class="sc">declamatio</span></span>
<p>Est videlicet, iudices, hoc quoque in potestate Fortunae,
ut in contrarium bona ipsa convertat. Maximum me a divite
accepisse beneficium quod mihi consummare studia
contigerat, quis negaverit?—cum interim maximorum
mihi malorum causam hoc ipsum attulit, quod videbar
disertus: adeo ut si mihi exuere hanc artem<a class="footnoteLink" href="#note_LCL501_174_2" id="target_note_LCL501_174_2"><sup>2</sup></a> persuasionis
liceret, amputare vocem et velut omnem usum loquendi
perdidisse maluerim quam cum homine de me optime
<span class="br"></span><span class="lineNumber">5</span><span class="br"></span>merito iam bis consisterem. Et prioris tamen iudicii manifesta
excusatio erat: iussus loquebar. Hodie quem modum
teneam actionis, quibus vocibus optime, ut iam saepe dixi,
de me merito satisfaciam reperire non possum. Vera sunt
enim illa quae dixit.</p>
<p><span class="br"></span><span class="lineNumber">6</span><span class="br"></span>Narratio</p>
<p>Pauper ego natus et contra facultatium rationem mearum
infelicis huius eloquentiae studiosus, huius liberalitate,
huius opibus peregrina studia, clarissima exempla,
otium, quo plurimum studiis confertur, sum consecutus.
Utinam non usque ad invidiam! Nam mihi cogitanti cur integerrimum
virum, optimum civem calumniator ille proditionis
reum fecerit nihil succurrit aliud quod secutus sit
<span class="br"></span><span class="lineNumber">7</span><span class="br"></span>quam ut ego agerem. Habebat enim ius optandi patronum,





</p></section><notes><section class="footnotes"><ul><li class="note" id="note_LCL501_174_2"><a class="footnoteCrossrefLink" href="#target_note_LCL501_174_2" title="Click to highlight in text"><sup class="lineRef">2</sup><span class="italic">Watt</span><sup>2</sup>: pa- Aβ</a></li><script type="text/javascript">document.getElementById('note_LCL501_174_2').style.display = "none";</script></ul></section></notes></section>