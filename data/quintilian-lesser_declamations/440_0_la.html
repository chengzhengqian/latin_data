<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


optavit, postea virum malae tractationis damnavit. Litem
morte aestimat.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Nimio amore et sollicita inquisitione hic offendit uxorem.
Venit illa in forum gratiosa; ne nos quidem obstitimus quo
minus vinceret, ut sciremus quanto dotem<a class="footnoteLink" href="#note_LCL501_414_1" id="target_note_LCL501_414_1"><sup>1</sup></a> aestimaret.
Iudices dixerunt: ‘Quid nos intercedimus? Optime ipsis
conveniet. Haec tamen, ne sine causa in forum videatur
venisse, ferat aliquid solacii: bene credimus illi eius patrimonium
cuius capiti pepercit.’ Veneramus hilares ad aestimationem.
<span class="br"></span><span class="lineNumber">2</span><span class="br"></span>At ista ‘quid mihi’ inquit ‘cum pecunia est?
Mortem desidero.’ Putat se ut occideret vicisse quae vicit
quia non occiderat. Obsequendum est tibi, adulescens: nihil
in mulierem dicam. Sed patiaris causam tuam defendi.</p>
<p><span class="br"></span><span class="lineNumber">3</span><span class="br"></span>Dicimus pecuniarias lites esse, litigatorem esse non
reum, non qui de capite sortiatur: illud iudicium vocari,
quaestionem, quidlibet potius quam litem. ‘Aestimet’ inquit.
Quam familiare, quam cotidianum verbum est! Si
quid commodatum non redditur, nota sunt verba postulantium:
‘quanti aestimet.’ Ergo pecuniarium verbum est.</p>
</section><notes><section class="footnotes"><ul><li class="note" id="note_LCL501_414_1"><a class="footnoteCrossrefLink" href="#target_note_LCL501_414_1" title="Click to highlight in text"><sup class="lineRef">1</sup>litem <span class="italic">SB</span><sup>3</sup></a></li><script type="text/javascript">document.getElementById('note_LCL501_414_1').style.display = "none";</script></ul></section></notes></section>