<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">Verum hoc esse manifestum est: petît alter prior, qui
sibi magis dignus videbatur; quo petente tacuisti; non
tamen optinuit id quod nullo iure poterat optinere, ut acciperet
<span class="br"></span><span class="lineNumber">5</span><span class="br"></span>legatum incertum. ‘Sed hoc ipso apparet’ inquit ‘deberi
mihi, quod ille cum iudicio contendisset victus est.’
Nondum diligenter verba testamenti legis. Non enim hoc
scriptum est tantum, ut alteri ex libertis darem, sed illud,
quo mihi et plena et (quo magis doleas) perpetua libertas
<span class="br"></span><span class="lineNumber">6</span><span class="br"></span>relicta est: darem utri vellem. Ergo si hoc non cadit in rerum naturam,
ut ego illi malim dare qui mecum contendit,
sperares; aut, si hoc probare potes, me tibi malle, forsitan
iudicio quoque non inique contendes. Si quidem neutrum
horum tale est ut contra me sit, satis sit utrique vestrum separatim
<span class="br"></span><span class="lineNumber">7</span><span class="br"></span>dicere: tibi nolo. ‘Sic ergo hoc respondebis semper?’
Puta me dicere: ‘Querere de te atque officiis tuis, qui
non aliter meruisti.’ Fortasse vexare vos voluit et legatum
sperare semper et alternis desperare. Sic tueri me volo ut
dicam ‘semper’: ante omnia enim testamento tempus non
est cautum quo solvam. Ac ne caveri quidem oportuit<a class="footnoteLink" href="#note_LCL501_52_3" id="target_note_LCL501_52_3"><sup>3</sup></a>;
nam qui dicit ‘utrimalueris’ et tempus non adicit, manifesto
illud quoque significat, cum volueris utri volueris solves.
<span class="br"></span><span class="lineNumber">8</span><span class="br"></span>Adhuc ergo ambo improbi estis, ambo calumniatores.
Quam sapienter tacueras! Si in hoc perseverasses, videreris
mihi verecundior, sperarem futurum ut diligentius
servares pecuniam quam non cupide acceperas; nunc incipit
mihi videri minus ille peccasse. Litigavit ante experimentum,
litigavit ante sententiam; tu non credis iudicibus.
<span class="br"></span><span class="lineNumber">9</span><span class="br"></span>‘Neuter ergo accipiet? Cum voluerit patronus alteri dari,






</p></section><notes><section class="footnotes"><ul><li class="note" id="note_LCL501_52_3"><a class="footnoteCrossrefLink" href="#target_note_LCL501_52_3" title="Click to highlight in text"><sup class="lineRef">3</sup><span class="italic">Watt</span><sup>2</sup>: potuit Aβ</a></li><script type="text/javascript">document.getElementById('note_LCL501_52_3').style.display = "none";</script></ul></section></notes></section>