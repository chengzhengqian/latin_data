<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

in adulterio deprehensam occidit maritus. Reus
est caedis. CD.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Cum reus agar caedis, nihil fortius confiteor quam a me
occisos homines, et, si quid numerus quoque adicere invidiae
potest, tres.<a class="footnoteLink" href="#note_LCL500_270_1" id="target_note_LCL500_270_1"><sup>1</sup></a> Verum istud non potest videri saevitia,
non crudelitas, quae per leges venit. Occidere adulterum
licet cum adultera. Ex alia parte nascitur origo huius calumniae.</p>
<p><span class="br"></span><span class="lineNumber">2</span><span class="br"></span>‘Praegnatem’ inquit ‘occidisti, et supplicia praegnatium
lex differre in diem partus iubet.’ Ut confiterer hoc esse
supplicium atque eo nomine appellandum, fortiter tamen
dicerem leges omnes quaecumque de suppliciis scriptae
sunt ad eos pertinere qui damnati sunt, qui in iudicio convicti,
qui per ministeria publica et carnificum manus occiduntur.
<span class="br"></span><span class="lineNumber">3</span><span class="br"></span>Nam et ceterorum supplicia ante iudicium non
solent esse et non nisi per magistratus exiguntur, non nisi
certa lege ordinantur<a class="footnoteLink" href="#note_LCL500_270_2" id="target_note_LCL500_270_2"><sup>2</sup></a>: hoc ius scriptum est mariti dolori,
hoc ius ille conditor conscriptorque legis huius noluit<a class="footnoteLink" href="#note_LCL500_270_3" id="target_note_LCL500_270_3"><sup>3</sup></a> esse
privatum. 〚Non magis ergo tempus aut diem praestituit<a class="footnoteLink" href="#note_LCL500_270_4" id="target_note_LCL500_270_4"><sup>4</sup></a>
adulterae quam manum carnificis, quam sententiam iudicis,







</p></section><notes><section class="footnotes"><ul><li class="note" id="note_LCL500_270_1"><a class="footnoteCrossrefLink" href="#target_note_LCL500_270_1" title="Click to highlight in text"><sup class="lineRef">1</sup><span class="italic">SB</span><sup>4</sup> (i.e. III): duos Aβ</a></li><script type="text/javascript">document.getElementById('note_LCL500_270_1').style.display = "none";</script><li class="note" id="note_LCL500_270_2"><a class="footnoteCrossrefLink" href="#target_note_LCL500_270_2" title="Click to highlight in text"><sup class="lineRef">2</sup><span class="italic">Wi.:</span> -ationum Aβ</a></li><script type="text/javascript">document.getElementById('note_LCL500_270_2').style.display = "none";</script><li class="note" id="note_LCL500_270_3"><a class="footnoteCrossrefLink" href="#target_note_LCL500_270_3" title="Click to highlight in text"><sup class="lineRef">3</sup><span class="italic">SB</span><sup>4</sup>: voluit Aβ</a></li><script type="text/javascript">document.getElementById('note_LCL500_270_3').style.display = "none";</script><li class="note" id="note_LCL500_270_4"><a class="footnoteCrossrefLink" href="#target_note_LCL500_270_4" title="Click to highlight in text"><sup class="lineRef">4</sup><span class="italic">Ro.</span>: -uisset Aβ</a></li><script type="text/javascript">document.getElementById('note_LCL500_270_4').style.display = "none";</script></ul></section></notes></section>