<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">ut pars ad ipsos de quibus loquor spectet, pars ad universam
rem publicam.</p>
<p><span class="br"></span><span class="lineNumber">10</span><span class="br"></span>Adversus istos hoc dixisse contentus sum: bellum
adversus Philippum suscepimus pro libertate totius
Graeciae, pro salute communi. Nam etiamsi in praesentia
amicam civitatem, nobiscum olim coniunctam, tueri videbamur,
eventus tamen belli ad omnes pertinebat. Et hoc
nobis, Athenienses, vetus atque a maioribus traditum est,
<span class="br"></span><span class="lineNumber">11</span><span class="br"></span>pro universa Graecia stare. Sic contra Persas semel iterumque
pugnavimus, ac privatis viribus defendimus publicam
salutem. Iam igitur ex hoc apparet profecto vobis
numquam maiore animo, numquam concitatiore spiritu
fuisse pugnandum. Non enim nobis cum hoste &lt;ex&gt; Graecia<a class="footnoteLink" href="#note_LCL501_234_10" id="target_note_LCL501_234_10"><sup>10</sup></a>
aliquo res erat, ubi, quamquam victi, leges tamen
similes linguamque certe eandem pateremur, sed cum homine
barbaro, cum homine crudeli, cum homine infesto.
Quamquam quid necesse est ista diutius dicere? Pugnare
<span class="br"></span><span class="lineNumber">12</span><span class="br"></span>enim placuit et placet. In hoc igitur proelio, quod, ut dixi,
pro universa Graecia susceperamus, nondum dico quantum
nocuerit istorum timor; interim cuius propositi fuerit
animum attendite. Longe felicissimum in bellis est vincere,
fortissimum, si victoria non detur, pro causa mori.
Est tamen tertium aliquod inter &lt;decora positum et&gt;<a class="footnoteLink" href="#note_LCL501_234_11" id="target_note_LCL501_234_11"><sup>11</sup></a>
dedecora: in patriam certe redire et, si vincere non detur,
<span class="br"></span><span class="lineNumber">13</span><span class="br"></span>effugere. Potest enim credi qui hoc fecit ad secundam<a class="footnoteLink" href="#note_LCL501_234_12" id="target_note_LCL501_234_12"><sup>12</sup></a> se
aciem reservasse et victum adversis animum reposuisse.</p>
</section><notes><section class="footnotes"><ul><li class="note" id="note_LCL501_234_10"><a class="footnoteCrossrefLink" href="#target_note_LCL501_234_10" title="Click to highlight in text"><sup class="lineRef">10</sup>ex (e <span class="italic">Obr.</span>) G. <span class="italic">Obr., Wi.</span>: -ciae Aβ: -co <span class="italic">Gron.</span></a></li><script type="text/javascript">document.getElementById('note_LCL501_234_10').style.display = "none";</script><li class="note" id="note_LCL501_234_11"><a class="footnoteCrossrefLink" href="#target_note_LCL501_234_11" title="Click to highlight in text"><sup class="lineRef">11</sup><span class="italic">coni. SB</span><sup>3</sup></a></li><script type="text/javascript">document.getElementById('note_LCL501_234_11').style.display = "none";</script><li class="note" id="note_LCL501_234_12"><a class="footnoteCrossrefLink" href="#target_note_LCL501_234_12" title="Click to highlight in text"><sup class="lineRef">12</sup>ad s. <span class="italic">Aer.</span>: s. ad Aβ</a></li><script type="text/javascript">document.getElementById('note_LCL501_234_12').style.display = "none";</script></ul></section></notes></section>