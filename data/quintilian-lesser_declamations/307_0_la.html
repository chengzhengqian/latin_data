<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">
<span class="br"></span><span class="lineNumber">9</span><span class="br"></span>meretrici.〛 Sed clam et ignorante te. Unde mihi tantam felicitatem
ut hoc crimen sit? Volo itaque interrogare, praesentibus
his quos habemus iudices, quid fieri oportuerit.
Rogare te debui? Exoratus igitur fuisses si petissem? Hoc
responde, hoc adnue, et crimen confitebor. Aluisses ergo si
scisses. Credo. Quantulum enim erat cotidianam stipem et
hoc exiguum quo anima in posterum diem prorogaretur
<span class="br"></span><span class="lineNumber">10</span><span class="br"></span>praestare filii tui matri! Etsi<a class="footnoteLink" href="#note_LCL501_148_12" id="target_note_LCL501_148_12"><sup>12</sup></a> hoc animo fuisti<a class="footnoteLink" href="#note_LCL501_148_13" id="target_note_LCL501_148_13"><sup>13</sup></a>; tu voluisti,
tu dedisti. Nec enim cuiquam credibile videri potest
ignorasse te an ego vere amarem. Me sine dubio et verecundia
et metus inhibuit aliquatenus verum statim dicere.
Sed cum<a class="footnoteLink" href="#note_LCL501_148_14" id="target_note_LCL501_148_14"><sup>14</sup></a> pecuniam acciperem, illae me subierunt cogitationes,
quam indulgenter, quam prudenter faceres, ut infelicem
feminam aleres, nec videreris in gratiam redisse.
<span class="br"></span><span class="lineNumber">11</span><span class="br"></span>‘Tu tamen’ inquit ‘mentitus es patri et amorem meretricis
finxisti.’ Ita innocentior eram si verum dixissem? Plena est
huiusmodi artibus vita, plena sunt etiam theatra: circumscribuntur
et servorum artibus patres et mendaciis filiorum,
et ignoscunt cum meretricibus pecunia datur, cum
aliqua a lenone redimitur ancilla. Dixi amorem esse meretricis,
acceptam pecuniam matri dedi. Innocentior ergo
eram si pecuniam matri petitam meretrici dedissem?
<span class="br"></span><span class="lineNumber">12</span><span class="br"></span>Possit videri sine dubio durum et asperum me, cum
ipse sim in periculo, etiam &lt;pro&gt;<a class="footnoteLink" href="#note_LCL501_148_15" id="target_note_LCL501_148_15"><sup>15</sup></a> alio rogare; quaecum-









</p></section><notes><section class="footnotes"><ul><li class="note" id="note_LCL501_148_12"><a class="footnoteCrossrefLink" href="#target_note_LCL501_148_12" title="Click to highlight in text"><sup class="lineRef">12</sup><span class="italic">SB</span><sup>3</sup>: et si Aβ</a></li><script type="text/javascript">document.getElementById('note_LCL501_148_12').style.display = "none";</script><li class="note" id="note_LCL501_148_13"><a class="footnoteCrossrefLink" href="#target_note_LCL501_148_13" title="Click to highlight in text"><sup class="lineRef">13</sup><span class="italic">Aer.</span>: fuit Aβ</a></li><script type="text/javascript">document.getElementById('note_LCL501_148_13').style.display = "none";</script><li class="note" id="note_LCL501_148_14"><a class="footnoteCrossrefLink" href="#target_note_LCL501_148_14" title="Click to highlight in text"><sup class="lineRef">14</sup><span class="italic">Ri.</span>: ut Aβ</a></li><script type="text/javascript">document.getElementById('note_LCL501_148_14').style.display = "none";</script><li class="note" id="note_LCL501_148_15"><a class="footnoteCrossrefLink" href="#target_note_LCL501_148_15" title="Click to highlight in text"><sup class="lineRef">15</sup><span class="italic">Aer.</span></a></li><script type="text/javascript">document.getElementById('note_LCL501_148_15').style.display = "none";</script></ul></section></notes></section>