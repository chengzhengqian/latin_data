<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


aliquando. Sic extrahitur hostis, sic impetus subitos partis
adversae frangit mora, sic interclusos commeatibus in
deditionem venire fame cogimus. Itaque hercule rnilitem
legimus robustum, legimus iuvenem: imperatorem facimus
senem. In illis enim vis corporum et manus sola spectatur,
in his consilium et ratio, quae bona procedentis
<span class="br"></span><span class="lineNumber">8</span><span class="br"></span>aetatis in locum virium subeunt. Ipsum praeterea nomen
imperatoris satis significat non exigi<a class="footnoteLink" href="#note_LCL501_46_8" id="target_note_LCL501_46_8"><sup>8</sup></a> manum ipsius: imperare
enim debet et praecipere. In summam, ab eo qui
provocatus ab hoste non pugnaverit supplicium optime
exigit imperator. Ergo si hoc solum apud vos dicerem: ‘non
pugnavit dux, non pugnavit senex, non fecit summae rei
discrimen’, satis tamen iusta defensio videretur.</p>
<p><span class="br"></span><span class="lineNumber">9</span><span class="br"></span>Adhuc tamen propius accedere ad interpretationem legis
volo et, quatenus pars diversa scripto innititur, etiam
ipsa verba scrutari. Quid tandem dicit lex? ‘Qui ab hoste
provocatus non pugnaverit.’ Ab hoste igitur, non a transfuga:
nec umquam habuerim hunc ego perditissimo parricidae
honorem, ut illum in numero ponam eorum hominum
<span class="br"></span><span class="lineNumber">10</span><span class="br"></span>qui pro re publica sua, qui pro patria pugnabant. Et
si verba ipsa intuemur, hoc satis est; si vero introspicere
voluntatem voluerimus, ecquid manifestum est non hoc
sensisse legum latorem, ut ulla necessitate posset cogi pater
cum filio dimicare? An vero is qui scripsit hostem non
videtur scripsisse<a class="footnoteLink" href="#note_LCL501_46_9" id="target_note_LCL501_46_9"><sup>9</sup></a> alienum? Summa hac nominis utique






</p></section><notes><section class="footnotes"><ul><li class="note" id="note_LCL501_46_8"><a class="footnoteCrossrefLink" href="#target_note_LCL501_46_8" title="Click to highlight in text"><sup class="lineRef">8</sup><span class="italic">Gron.</span>: -gere Aβ</a></li><script type="text/javascript">document.getElementById('note_LCL501_46_8').style.display = "none";</script><li class="note" id="note_LCL501_46_9"><a class="footnoteCrossrefLink" href="#target_note_LCL501_46_9" title="Click to highlight in text"><sup class="lineRef">9</sup>voluisse <span class="italic">Watt</span><sup>2</sup></a></li><script type="text/javascript">document.getElementById('note_LCL501_46_9').style.display = "none";</script></ul></section></notes></section>