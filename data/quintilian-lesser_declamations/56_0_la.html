<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

nisi preces adhibuero, nisi auctoritatem paternam
summisero? Multum peccaveras etiamsi praestitisses.</p>
<p><span class="br"></span><span class="lineNumber">3</span><span class="br"></span>Nunc vero quid a te petieram? Ut mihi praemio cederes.
&lt;Non impetravi.&gt;<a class="footnoteLink" href="#note_LCL500_118_4" id="target_note_LCL500_118_4"><sup>4</sup></a> Non dico quid fuerit secuturum.
Sane ita sit constituta lex ut in iudicio contendamus, ut citra
periculum feratur de nostra virtute sententia: non erat
<span class="br"></span><span class="lineNumber">4</span><span class="br"></span>aequum cedere te, ut non dicam patri, seni? Tibi approbandae
virtutis multa tempora supersunt, tu sperare id
quod hodie cesseris potes: mihi indulsit Fortuna hunc supremum
honorem. Inter extraneos quoque et alienos est
aliquod privilegium aetatis. Honores prior peterem, ad signandum
advocatus prior &lt;signarem, sententiam prior&gt;<a class="footnoteLink" href="#note_LCL500_118_5" id="target_note_LCL500_118_5"><sup>5</sup></a>
rogarer. In his etiam minimis observationibus inhumane
non cederes &lt;honorem sedis&gt;,<a class="footnoteLink" href="#note_LCL500_118_6" id="target_note_LCL500_118_6"><sup>6</sup></a> honorem lateris.</p>
<p><span class="br"></span><span class="lineNumber">5</span><span class="br"></span>Age vero, non praeter hoc etiam dignior praemio fuit
virtus mea? Non est tam admirabile cum fortiter facit iuvenis.
Hoc aetas postulat, hoc robur iuventae poscit; paene
turpe est non fecisse. Hoc est honore dignius, vicisse annos
et ultra aetatem durantes agere virtutes. Eo tempore fortiter
feci quo cogi non possem ut militarem. Utrum tandem
vis magnum esse quod ego feci an minus esse quod tu
fecisti?</p>
<p><span class="br"></span><span class="lineNumber">6</span><span class="br"></span>Videamus nunc quis<a class="footnoteLink" href="#note_LCL500_118_7" id="target_note_LCL500_118_7"><sup>7</sup></a> fuerit secuturus exitus si in ista
contentione praemii idem animi ego quoque habuissem.</p>
</section><notes><section class="footnotes"><ul><li class="note" id="note_LCL500_118_4"><a class="footnoteCrossrefLink" href="#target_note_LCL500_118_4" title="Click to highlight in text"><sup class="lineRef">4</sup><span class="italic">SB</span><sup>2</sup></a></li><script type="text/javascript">document.getElementById('note_LCL500_118_4').style.display = "none";</script><li class="note" id="note_LCL500_118_5"><a class="footnoteCrossrefLink" href="#target_note_LCL500_118_5" title="Click to highlight in text"><sup class="lineRef">5</sup><span class="italic">lac. sic suppl. Ri.</span></a></li><script type="text/javascript">document.getElementById('note_LCL500_118_5').style.display = "none";</script><li class="note" id="note_LCL500_118_6"><a class="footnoteCrossrefLink" href="#target_note_LCL500_118_6" title="Click to highlight in text"><sup class="lineRef">6</sup><span class="italic">SB</span><sup>1</sup></a></li><script type="text/javascript">document.getElementById('note_LCL500_118_6').style.display = "none";</script><li class="note" id="note_LCL500_118_7"><a class="footnoteCrossrefLink" href="#target_note_LCL500_118_7" title="Click to highlight in text"><sup class="lineRef">7</sup><span class="italic">SB</span><sup>3</sup>: ȩquis A: h(a)ec qui β</a></li><script type="text/javascript">document.getElementById('note_LCL500_118_7').style.display = "none";</script></ul></section></notes></section>