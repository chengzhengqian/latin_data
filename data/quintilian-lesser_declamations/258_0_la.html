<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
</section>
<section class="div2">
<h2>318</h2>
<span class="label">Legatum inter libertos</span>
<p>Testamento quidam instituit heredem amicum et petît ab
eo ut ex duobus libertis quos relinquebat utri vellet decem
milia daret. Unus ex libertis petît; iudicio contendit. Victus
est. Petit alter.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Quae mihi iura, quam vetera cum patrono eorum fuerint,
non est dicendum: heres sum. Quantopere hi post libertatem
satisfecerint, videlicet hac contumelia qua mecum
consistunt aeque manifestum. Neuter apud illum meruit
ut decem milia acciperet. Quare ergo hoc testamento cavit
ut darem hanc summam utri vellem? Non poterat aliter
<span class="br"></span><span class="lineNumber">2</span><span class="br"></span>efficere ut mihi isti obsequerentur. Excogitavit ergo optimus
omnium amicorum quomodo isti tamquam patrono
mihi obsequerentur, cum alioqui praedivinaret hoc quod
accidit, nullam apud istos fore amicitiae suae,<a class="footnoteLink" href="#note_LCL501_50_1" id="target_note_LCL501_50_1"><sup>1</sup></a> nullam
nostrae coniunctionis reverentiam.</p>
<p><span class="br"></span><span class="lineNumber">3</span><span class="br"></span>Ratio ergo testamenti talis est; ne ius quidem dubium
erat, etiam antequam veniret in iudicium.<a class="footnoteLink" href="#note_LCL501_50_2" id="target_note_LCL501_50_2"><sup>2</sup></a> Petis a me decem
milia ex testamento patroni tui. Interrogo an dari iusserit
tibi. Quantaelibet sis impudentiae, non mentieris.</p>
<p><span class="br"></span><span class="lineNumber">4</span><span class="br"></span>Quare ne illa quidem tibi actio quae invidiam facere solet
legatum non solventibus relicta est, ut dicas: ‘quod ego
merui, quod ego iure peto.’ Repetis quod tibi non est relictum.</p>
</section><notes><section class="footnotes"><ul><li class="note" id="note_LCL501_50_1"><a class="footnoteCrossrefLink" href="#target_note_LCL501_50_1" title="Click to highlight in text"><sup class="lineRef">1</sup><span class="italic">Obr.</span>: summae Αβ</a></li><script type="text/javascript">document.getElementById('note_LCL501_50_1').style.display = "none";</script><li class="note" id="note_LCL501_50_2"><a class="footnoteCrossrefLink" href="#target_note_LCL501_50_2" title="Click to highlight in text"><sup class="lineRef">2</sup><span class="italic">Sch.</span>: dubium Aβ</a></li><script type="text/javascript">document.getElementById('note_LCL501_50_2').style.display = "none";</script></ul></section></notes></section>