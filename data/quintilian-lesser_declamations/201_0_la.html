<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

enim fuisse creditis metus qui effecerunt ut concurrere
illis expediret? O misera condicio! Magna necessitate victa
<span class="br"></span><span class="lineNumber">8</span><span class="br"></span>libertas est. Tunc rogaverunt donec iste crudelis lanista
‘concurrite,’ inquit; ‘in istas [innocentes]<a class="footnoteLink" href="#note_LCL500_408_6" id="target_note_LCL500_408_6"><sup>6</sup></a> manus initis
prudentes: non continget innocentibus mori.’ Quae miserorum
inter binos metus cunctationes! Occidere coacti
sunt eos quorum miserebantur. Quid ego faciem tristissimi
illius temporis narrem, quid vulnera, quid sanguinem,
quid gemitus? Tu saltem, Fortuna, melius: uno uterque
<span class="br"></span><span class="lineNumber">9</span><span class="br"></span>fato iacet. Te tamen, dives, interrogo quid de illo facturus
fueris qui superfuisset? Hoc est puras manus habere, hoc
nobis pro innocentia imputas? Nocentem fecisti ipsam
infelicitatem et, tamquam parum esset exigere poenas,
supplicia infamasti, id denique coegisti quod defendere
non potuissent nisi coacti.</p>
<p><span class="br"></span><span class="lineNumber">10</span><span class="br"></span>Iniusti supplicii ago. Non est mihi lex interpretanda:
omne iniustum supplicium est quod non est exactum secundum
legem. Da igitur ius mihi quo perire debuerint.
‘Exulem intra fines liceat occidere.’ Quod satis est, non
occidisti; quidquid aliud factum est contra legem est. Sit
aliquid mitius, sit aliquid clementius: non licet; nec tibi
<span class="br"></span><span class="lineNumber">11</span><span class="br"></span>licebit ignoscere. ‘Exulem intra fines liceat occidere.’
Neminem, iudices, eorum qui iura condiderunt tam asperum
et trucem existimo fuisse ut tantum scelus crederet
posse fieri. Metu sine dubio fines nostros clusit exulibus;</p>
</section><notes><section class="footnotes"><ul><li class="note" id="note_LCL500_408_6"><a class="footnoteCrossrefLink" href="#target_note_LCL500_408_6" title="Click to highlight in text"><sup class="lineRef">6</sup><span class="italic">SB</span><sup>1</sup>,<span class="italic">Wi.</span></a></li><script type="text/javascript">document.getElementById('note_LCL500_408_6').style.display = "none";</script></ul></section></notes></section>