<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">Erratis, commilitones: blanditus est mihi imperator; decepit
te fama, civitas. Ego fortiter, homo senex? Ego fortiter,
<span class="br"></span><span class="lineNumber">16</span><span class="br"></span>desertoris pater?〛 At putate me hoc optinere non posse:
non utor honore virtutis, non subeo onera viri fortis. Nolite
mihi dare praemia: non occido desertorem tamquam vir
<span class="br"></span><span class="lineNumber">17</span><span class="br"></span>fortis. Dimittite me a merito meo, liberate me nomine. 〚Et
sane quam habetis aliam vindictam.〛 Lex occidi a viro forti
desertorem voluit tamquam inutilissimum, tamquam inimicissimum.
Neque enim poenam hanc viro forti constituit,
neque imposuit recusanti, neque ullam necessitatem
nolenti. Quid enim facietis si non occidero? Quis est huius
<span class="br"></span><span class="lineNumber">18</span><span class="br"></span>constitutionis exitus? Legem nullam habetis. Sed vindicare
vos vultis: adhibete carnificem, occidite utrumque.
Bene hercule exhortamini: est quare arma senex resumam.
‘Fortiter fecisti, plurimum rei publicae tuae praestitisti,
velis nolis.’ Quid igitur haec ad parricidium? ‘Et filium occide,
et parum sit tibi perdere.’ Vehemens erat si dicerem:
‘nolo occidere’; ignoscetis mihi dicenti: ‘non possum; manus
illa, quae fortis dicebatur, defecit.’</p>
<p><span class="br"></span><span class="lineNumber">19</span><span class="br"></span>Scio nunc me, iudices, reprehendi a bonis patribus
tamquam praemium optare nesciam. Melior enim et indulgentior
pater hoc diceret: ‘Donate meritis meis filium.
Ita ego quod fortiter feci, quod tantum hostilis sanguinis
fudi, quod inter momenta victoriae fui, non est pro opera
<span class="br"></span><span class="lineNumber">20</span><span class="br"></span>duorum?’ Ego, si melior essem pater, illud quoque simpliciter
confiterer, deseruisse filium mea culpa. Quid enim
necesse fuit educere in aciem adulescentulum? Quid necesse
fuit rudes annos cum gravissimo hoste acerbissimo
proelio componere? Aut certe si tantus gloriae amor, si





</p></section><notes></notes></section>