<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

credo) ignorantiae meae periculum; persuaserat sibi nihil
<span class="br"></span><span class="lineNumber">6</span><span class="br"></span>me fecisse temerariae libidinis causa. Nec me malo hoc
animo negasse ex hoc ipso apparere vobis potest: negavi
postquam ista nuptias optavit. Gratias ago et iudicibus:
emendaverunt contumaciae meae detrimentum: amiseram
puellae optimae condicionem si vicissem. Ergo, quod
superest, gratulemur.</p>
<p><span class="br"></span><span class="lineNumber">7</span><span class="br"></span>Ius esse raptae optandi adversus raptorem, hoc iam non
negamus; sed illud quoque aeque conveniat necesse est,
bis adversus eundem raptorem optandi non esse ius. Et si
hoc in confesso fuerit, illud quoque teneamus, optasse iam
puellam.</p>
<span class="label"><span class="br"></span><span class="lineNumber">8</span><span class="br"></span><span class="sc">sermo</span></span>
<p>Haec sunt quae inter utramque partem necessario conveniunt.</p>
<span class="label"><span class="br"></span><span class="lineNumber">9</span><span class="br"></span><span class="sc">declamatio</span></span>
<p>Negat optionis expletum esse ius, quod ante optaverit
quam certum esset rapuisse eum contra quem optabat.
Ego autem in lege nullam animadverto differentiam, et
hoc unum exceptum, ut rapta raptoris mortem &lt;vel nuptias&gt;<a class="footnoteLink" href="#note_LCL500_448_6" id="target_note_LCL500_448_6"><sup>6</sup></a>
optet. Viderimus an in controversiam res adducta sit
postea; interim certum est hunc fuisse raptorem. Ergo
cum et tu rapta esses et hic raptor esset et lex raptae optare
permitteret et tu optaveris, non video quare non finitum
<span class="br"></span><span class="lineNumber">10</span><span class="br"></span>ius sit. ‘At postea tu negasti te esse raptorem.’ Ideo victus
sum. Feci, si vis, improbe (differo enim istius rei defensionem),



</p></section><notes><section class="footnotes"><ul><li class="note" id="note_LCL500_448_6"><a class="footnoteCrossrefLink" href="#target_note_LCL500_448_6" title="Click to highlight in text"><sup class="lineRef">6</sup><span class="italic">SB</span><sup>3</sup></a></li><script type="text/javascript">document.getElementById('note_LCL500_448_6').style.display = "none";</script></ul></section></notes></section>