<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

potestate, non debeo tamen incidere in poenam huius offensionis.</p>
<span class="label"><span class="br"></span><span class="lineNumber">8</span><span class="br"></span><span class="sc">sermo</span></span>
<p>Tertio loco quaerimus illud, an pugnare viris fortibus
etiam necesse sit. Haec quoque quaestio in multis controversiis
tractata est. Secundum nos erit scriptum legis.</p>
<span class="label"><span class="br"></span><span class="lineNumber">9</span><span class="br"></span><span class="sc">declamatio</span></span>
<p>‘Si plures fortiter fecerint, de praemio armis contendant.’
Iubemur pugnare; cogimur, etiam si ego noluero. Hoc
unum acturi sumus, ut me adversarius timere putet. ‘At
enim de praemio iubet contendere; et si praemium remittitur,
non est necessaria pugna.’ At id ipsum lex complexa
est, ne praemium remittatur, cum de praemio contendere
armis iubet.</p>
<span class="label"><span class="br"></span><span class="lineNumber">10</span><span class="br"></span><span class="sc">hsermo</span></span>
<p>Post haec dicemus domui<a class="footnoteLink" href="#note_LCL500_232_9" id="target_note_LCL500_232_9"><sup>9</sup></a> etiam honestam esse hanc
contentionem; adiuvabimus propositionem nostram ipsius
patris iudicio.</p>
<span class="label"><span class="br"></span><span class="lineNumber">11</span><span class="br"></span><span class="sc">declamatio</span></span>
<p>Primo filio pugnare permisisti. Iterum, quamvis experimentum
triste, quod nunc maxime mihi opponis, iam
haberes, pugnare tamen permisisti. Quid est cur de me
pessime sentias?</p>
<p><span class="br"></span><span class="lineNumber">12</span><span class="br"></span>Omnis abdicationis causa ex timore tuo pendet. Et
est quidem istud inconsultum et sibi repugnans, abdicari
filium indulgentia patris et aliquem carere liberis orbitatis
metu. Verum hanc quoque detrahere tibi sollicitudinem
volo.</p>
</section><notes><section class="footnotes"><ul><li class="note" id="note_LCL500_232_9"><a class="footnoteCrossrefLink" href="#target_note_LCL500_232_9" title="Click to highlight in text"><sup class="lineRef">9</sup><span class="italic">Sch.</span>: domi Aβ</a></li><script type="text/javascript">document.getElementById('note_LCL500_232_9').style.display = "none";</script></ul></section></notes></section>