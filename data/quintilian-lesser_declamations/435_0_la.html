<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>Sed inimicum occidi. Quem? Pauperem, qui nihil in
curia, nihil in contione<a class="footnoteLink" href="#note_LCL501_404_1" id="target_note_LCL501_404_1"><sup>1</sup></a> poterat. Inimici sunt ex pari. Sed
puta inimicum fuisse: statim ad caedem confugiendum
est? Verborum contentiones armis finiuntur? Etiam hostibus
<span class="br"></span><span class="lineNumber">3</span><span class="br"></span>parcitur: Caesar Catoni voluit ignoscere. Deinde mea
manu occido? Tam efferati animi sum? Non venenum est,
non percussor? Et dives sum. Deinde cum uxore? Ne illi
quidem parco? Deinde quemadmodum? Rapio de publico?
Non clamat, non Quiritium fidem invocat? Et tanti
facinoris parasitum conscium advoco, et eundem postea
eicio? Non timeo indicem?</p>
<p><span class="br"></span><span class="lineNumber">4</span><span class="br"></span>‘Quemadmodum ergo’ inquit ‘uxorem corrupit?’ Alieni
facti rationem a me exigis. Qui scio an hoc genere vindicare
se voluerit qui aliter non poterat? ‘Pauper’ inquit
‘fuit.’ Quasi tantum pretiis<a class="footnoteLink" href="#note_LCL501_404_2" id="target_note_LCL501_404_2"><sup>2</sup></a> mulieres corrumpantur, praesertim
divites: immo illecebris et blanditiis magis capiuntur.
Utique, si quis domesticorum adiuvit, per parasitum
factum; et ideo eiectus, ideo a nullo receptus, quod eum
laesisset a quo liberalissime exceptus est.</p>
<p><span class="br"></span><span class="lineNumber">5</span><span class="br"></span>‘At enim dixit parasitus.’ Primum unus testis est, deinde
parasitus. ‘Tortus dixit.’ Eo minus credo: mentiuntur plerumque
torti. Deinde hic habuit mentiendi causam, quod
expulsus est, quod sacrilegium propter inopiam admisit,
nec fefellit. Hinc reus factus sum.<a class="footnoteLink" href="#note_LCL501_404_3" id="target_note_LCL501_404_3"><sup>3</sup></a></p>
</section><notes><section class="footnotes"><ul><li class="note" id="note_LCL501_404_1"><a class="footnoteCrossrefLink" href="#target_note_LCL501_404_1" title="Click to highlight in text"><sup class="lineRef">1</sup><span class="italic">Pith.</span>: contenti- Aβ</a></li><script type="text/javascript">document.getElementById('note_LCL501_404_1').style.display = "none";</script><li class="note" id="note_LCL501_404_2"><a class="footnoteCrossrefLink" href="#target_note_LCL501_404_2" title="Click to highlight in text"><sup class="lineRef">2</sup>A: -ii b: -io <span class="italic">Aer.</span></a></li><script type="text/javascript">document.getElementById('note_LCL501_404_2').style.display = "none";</script><li class="note" id="note_LCL501_404_3"><a class="footnoteCrossrefLink" href="#target_note_LCL501_404_3" title="Click to highlight in text"><sup class="lineRef">3</sup>nec . . . sum<span class="italic">transp. SB</span><sup>3</sup>: <span class="italic">post</span> validius (<span class="italic">infra</span>) <span class="italic">habent</span> Aβ</a></li><script type="text/javascript">document.getElementById('note_LCL501_404_3').style.display = "none";</script></ul></section></notes></section>