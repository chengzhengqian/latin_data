<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">rem, ne viderer vir fortis desertori ignoscere. Contentus
fui post tot merita, favente tota civitate, ut tantum innocens
<span class="br"></span><span class="lineNumber">25</span><span class="br"></span>essem. Et ecce iam miserantes video iudicum vultus;
quorundam deprehenduntur lacrimae. Potui plus optare,
potui. Sic quoque ego te, fili, occidi. At tu, quisquis es in
quem transferetur hoc infelix ministerium, supremas audi
patris miserrimi voces. Hoc saltem fortunae meae praesta:
semel ferias.</p>
</section>
<section class="div2">
<h2>316</h2>
<span class="label">Flens luxuriosi pater</span>
<p>Flens pater per publicum filium luxuriosum sequebatur.
Dementiae reus est.</p>
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>Hoc genus controversiarum paene divisionem non exigit.
Illa communis fere omnibus ex lege dementiae pendentibus
controversiis quaestio est, quid dementia sit; et an
haec dementia sit. In eo quo quaerimus quid sit dementia,
et finitionibus utrimque positis et omni tractatu, hanc controversiam
dividemus ut quaeratur utrum dementia ea demum
accipi debeat quae habeat aequalem mentis errorem
<span class="br"></span><span class="lineNumber">2</span><span class="br"></span>an etiam ex singulis vel paucis intellegi possit. Haec saepe
tractata sunt: ad crimen ipsum veniamus. Intellego et indignari
posse hunc patrem quod reus dementiae a luxurioso
fiat et eum multa graviter et aspere dicere contra filium
posse: recipit adversarii persona; sed videamus an recipiat
nostra. Nam sicut paulo ante praecipiebam vobis ut personam

</p></section><notes></notes></section>