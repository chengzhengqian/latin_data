<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">enim palam scripta est, ut is qui in templo iniuriam fecerit
decem milia det civitati. Mihi hoc satis est, qui civitatis
<span class="br"></span><span class="lineNumber">3</span><span class="br"></span>nomine litigo. Sed totam legem a nobis pars diversa legi
desiderat. ‘Decem milia’ inquit ‘ipsi qui iniuriam acceperit,
decem civitati.’ Et hoc excludere temptat civitatem,
quod ipse qui iniuriam acceperit non habeat actionem,
sane contumeliosus et pro cetera morum suorum petulantia
adversus magistratum vestrum audax, qui praescribere
<span class="br"></span><span class="lineNumber">4</span><span class="br"></span>temptet civitati tamquam ignominiosae. Facile, ut opinor,
constabit nihil ad nostram actionem pertinere quam legem
habeat ipse qui pulsatus sit. Existimemus enim esse aliquem
non ignominiosum in templo pulsatum, sed vel dedisse
huius iniuriae veniam vel alio aliquo impedimento
agere noluisse: num ideo ne civitas quidem ius suum tuebitur,
ut omnia impune fecerit?</p>
<p><span class="br"></span><span class="lineNumber">5</span><span class="br"></span>Verum ne ipse quidem adversarius tantum in exemptione<a class="footnoteLink" href="#note_LCL500_176_1" id="target_note_LCL500_176_1"><sup>1</sup></a>
fiduciae habet quantum in ipsa iniuriae interpretatione.
Non<a class="footnoteLink" href="#note_LCL500_176_2" id="target_note_LCL500_176_2"><sup>2</sup></a> enim iniuriam dicit<a class="footnoteLink" href="#note_LCL500_176_3" id="target_note_LCL500_176_3"><sup>3</sup></a> esse, quod ignominiosum
pulsaverit cui actio non est. Ego, iudices, plurimum interesse
existimo utrum quid facere liceat an vindicare non
<span class="br"></span><span class="lineNumber">6</span><span class="br"></span>liceat. Non enim continuo, si ignominioso actio non datur,
licet adversus ignominiosum facere quod quisque velit.
Tale est ignominiosum pulsare quale furtum sine teste
facere: ut damnari quidem non possit, admittere tamen
non debuerit.</p>
<p><span class="br"></span><span class="lineNumber">7</span><span class="br"></span>Quin ex hoc ipso quod ignominioso actio non datur apparet
esse rei publicae actionem. Quid enim lex eripuit si





</p></section><notes><section class="footnotes"><ul><li class="note" id="note_LCL500_176_1"><a class="footnoteCrossrefLink" href="#target_note_LCL500_176_1" title="Click to highlight in text"><sup class="lineRef">1</sup><span class="italic">Ro.</span>: exemplum A: -lo β</a></li><script type="text/javascript">document.getElementById('note_LCL500_176_1').style.display = "none";</script><li class="note" id="note_LCL500_176_2"><a class="footnoteCrossrefLink" href="#target_note_LCL500_176_2" title="Click to highlight in text"><sup class="lineRef">2</sup><span class="italic">Aer.</span>: nos Aβ</a></li><script type="text/javascript">document.getElementById('note_LCL500_176_2').style.display = "none";</script><li class="note" id="note_LCL500_176_3"><a class="footnoteCrossrefLink" href="#target_note_LCL500_176_3" title="Click to highlight in text"><sup class="lineRef">3</sup><span class="italic">Ri.</span>: dicimus Aβ</a></li><script type="text/javascript">document.getElementById('note_LCL500_176_3').style.display = "none";</script></ul></section></notes></section>