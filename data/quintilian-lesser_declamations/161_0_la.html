<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

non debet, ius haereat.</p>
<p><span class="br"></span><span class="lineNumber">3</span><span class="br"></span>Quaeritur quis<a class="footnoteLink" href="#note_LCL500_328_1" id="target_note_LCL500_328_1"><sup>1</sup></a> sit causa mortis. Accusator dicit: per
quem factum sit ut aliquis moreretur 〚si quis quod natura
mortiferum sit adversus aliquem fecerit〛. Quae si sequenda
definitio est, accusabitur et ille qui alicui suaserit peregrinationem,
deinde is aut naufragio perierit aut latrocinio,
ipsi convictus infamabuntur ex quibus cruditas et
interitus. Nihil igitur hic factum est quod omnibus mortiferum.
Nam sicut telum omnibus mortiferum est, ita causa
mortis est quae occidit omnes. Detrahe huic amorem: nihil
erit propter quod moriatur.</p>
<p><span class="br"></span><span class="lineNumber">4</span><span class="br"></span>Volo tamen causam facere difficiliorem. Non deposuerit
apud me filiam, nihil praeceperit; tamquam melior amicus
defendere filiam in qua pater furebat volui: non enim
amor erat qui sic stimulabat. Abduxi, custodivi, 〚nonne
recipere non debuit qui periit quod non recepit?〛 non reddidi.
Duxisset in ius, per iudicem peteret. Hoc si fecisset,
<span class="br"></span><span class="lineNumber">5</span><span class="br"></span>mea laus erat. Sed libenter cedo: ipse fecit rem admirabilem,
fecit ut in laudem verteret hoc ipsum, quod turpiter
amabat. Quem tum enim illi animum fuisse putatis cum in
illo furore tenuit tamen adfectum patris? Perduxit ad amicum,
<span class="br"></span><span class="lineNumber">6</span><span class="br"></span>deposuit. ‘At enim petivit postea.’ Si animum illius
metiri velimus, intellegemus non fuisse petiturum nisi
quod sciebat me non<a class="footnoteLink" href="#note_LCL500_328_2" id="target_note_LCL500_328_2"><sup>2</sup></a> redditurum: secutus est illum impetum
animi sui. ‘At enim petiit.<a class="footnoteLink" href="#note_LCL500_328_3" id="target_note_LCL500_328_3"><sup>3</sup></a>’ Adice receptam<a class="footnoteLink" href="#note_LCL500_328_4" id="target_note_LCL500_328_4"><sup>4</sup></a>
</p></section><notes><section class="footnotes"><ul><li class="note" id="note_LCL500_328_1"><a class="footnoteCrossrefLink" href="#target_note_LCL500_328_1" title="Click to highlight in text"><sup class="lineRef">1</sup><span class="italic">Fr.</span>: qui A: quid β</a></li><script type="text/javascript">document.getElementById('note_LCL500_328_1').style.display = "none";</script><li class="note" id="note_LCL500_328_2"><a class="footnoteCrossrefLink" href="#target_note_LCL500_328_2" title="Click to highlight in text"><sup class="lineRef">2</sup>D: <span class="italic">om.</span> Aβ</a></li><script type="text/javascript">document.getElementById('note_LCL500_328_2').style.display = "none";</script><li class="note" id="note_LCL500_328_3"><a class="footnoteCrossrefLink" href="#target_note_LCL500_328_3" title="Click to highlight in text"><sup class="lineRef">3</sup><span class="italic">Aer.</span>: prodiit Aβ</a></li><script type="text/javascript">document.getElementById('note_LCL500_328_3').style.display = "none";</script><li class="note" id="note_LCL500_328_4"><a class="footnoteCrossrefLink" href="#target_note_LCL500_328_4" title="Click to highlight in text"><sup class="lineRef">4</sup><span class="italic">SB<sup>3</sup>, auct. Wi.</span> (-ta): precetera A: pro c- β</a></li><script type="text/javascript">document.getElementById('note_LCL500_328_4').style.display = "none";</script></ul></section></notes></section>