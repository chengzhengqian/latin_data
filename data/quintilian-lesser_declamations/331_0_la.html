<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
</section>
<section class="div2">
<h2>336</h2>
<span class="label">Ager communis et novae tabulae</span>
<p>Pactus cum fratre maiore ut agrum communem paternum
ille susciperet et omni aeri alieno satisfaceret, tabularum
novarum lege lata partem agri petit. Ille CD.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Ager, quem communem nobis esse dico, patris nostri fuit.
Is duos liberos reliquit, aequum utrique ius, &lt;eadem utrique
bona,&gt;<a class="footnoteLink" href="#note_LCL501_196_1" id="target_note_LCL501_196_1"><sup>1</sup></a> eadem utrique onera aeris alieni, id est,<a class="footnoteLink" href="#note_LCL501_196_2" id="target_note_LCL501_196_2"><sup>2</sup></a> ut
nunc est, nihil.</p>
<p><span class="br"></span><span class="lineNumber">2</span><span class="br"></span>‘Cessisti’ inquit ‘mihi.’ Si hoc sine ulla conventione fecissem,
si nulla opponi huic tuae voci posset exceptio, dicerem:
circumscripsisti fratrem, nec difficile fuit, minorem.
Quod si nulla vi coactus, nullis insidiis, id quod solum nobis
pater reliquerat tibi uni concessi, debes referre animo
<span class="br"></span><span class="lineNumber">3</span><span class="br"></span>gratiam. Hoc fratri bene diceretur; sed quatenus exuis nomen
istud et nos ad ius solum vocas, sub condicione cessi:
sic enim tamquam alieni loquamur. Stari voce mea sit aequum<a class="footnoteLink" href="#note_LCL501_196_3" id="target_note_LCL501_196_3"><sup>3</sup></a>
conventione pactorum. Quod quale fuit? Ut agrum
possideres ita, ut opinor, ut aes alienum quod patris [tui]<a class="footnoteLink" href="#note_LCL501_196_4" id="target_note_LCL501_196_4"><sup>4</sup></a>
fuit solveres. Nullam igitur huius agri habuisti adhuc propriam
possessionem, quia quaecumque sub condicione
traduntur ita demum fieri possunt propria ac peculiaria si
condicio consummata est. Fuit igitur usque ad tabulas novas






</p></section><notes><section class="footnotes"><ul><li class="note" id="note_LCL501_196_1"><a class="footnoteCrossrefLink" href="#target_note_LCL501_196_1" title="Click to highlight in text"><sup class="lineRef">1</sup><span class="italic">SB</span><sup>1</sup> (<span class="italic">cf. SB</span><sup>2</sup>)</a></li><script type="text/javascript">document.getElementById('note_LCL501_196_1').style.display = "none";</script><li class="note" id="note_LCL501_196_2"><a class="footnoteCrossrefLink" href="#target_note_LCL501_196_2" title="Click to highlight in text"><sup class="lineRef">2</sup>i.e. SB<sup>1</sup> (cf. <span class="italic">SB</span><sup>2</sup>): mihi Aβ</a></li><script type="text/javascript">document.getElementById('note_LCL501_196_2').style.display = "none";</script><li class="note" id="note_LCL501_196_3"><a class="footnoteCrossrefLink" href="#target_note_LCL501_196_3" title="Click to highlight in text"><sup class="lineRef">3</sup>in <span class="italic">add. Hå.</span><sup>2</sup>: et <span class="italic">coni. SB</span><sup>3</sup></a></li><script type="text/javascript">document.getElementById('note_LCL501_196_3').style.display = "none";</script><li class="note" id="note_LCL501_196_4"><a class="footnoteCrossrefLink" href="#target_note_LCL501_196_4" title="Click to highlight in text"><sup class="lineRef">4</sup><span class="italic">Obr.</span></a></li><script type="text/javascript">document.getElementById('note_LCL501_196_4').style.display = "none";</script></ul></section></notes></section>