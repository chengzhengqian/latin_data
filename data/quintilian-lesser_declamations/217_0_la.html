<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

ita haec manifesta legis voluntas est, ut id testamentum
<span class="br"></span><span class="lineNumber">10</span><span class="br"></span>valeat post quod nullum testamentum est. Neque est incredibile
sine dubio, etiam ante hoc testamentum quo ego
heres factus sum, scripsisse illum alia testamenta, hominem
frequenter hoc facientem. Ita et ultimum videri potest
si post alia scriptum est, et si primum scriptum est,
quia nullum tamen est quod vincat et potentius sit postea
&lt;scriptum&gt;,<a class="footnoteLink" href="#note_LCL500_440_6" id="target_note_LCL500_440_6"><sup>6</sup></a> pro ultimo habendum est.</p>
<p><span class="br"></span><span class="lineNumber">11</span><span class="br"></span>Sublatum dicunt prius testamentum posteriore testamento;
neque ego infitior, si iure factum est testamentum,
hoc est, si testamentum est, potentissimam esse defuncti
proximam quamque voluntatem. Sed nego ullum postea
<span class="br"></span><span class="lineNumber">12</span><span class="br"></span>factum testamentum. Quid est enim testamentum? Ut
opinor, voluntas defuncti consignata iure legibusque civitatis.
Non dixerim ego testamentum cui numerus signatorum
deest, non dixerim testamentum cui libripens et emptor
familiae et cetera iuri necessaria: tabulae erunt fortasse
et scriptum erit. Et hoc, ut paulo ante dicebam, vestra
quoque manifestum confessione est, non esse illud testamentum:
facto enim illo dicitis<a class="footnoteLink" href="#note_LCL500_440_7" id="target_note_LCL500_440_7"><sup>7</sup></a> propinquum vestrum intestatum
<span class="br"></span><span class="lineNumber">13</span><span class="br"></span>fuisse. Hoc propius colligamus. Putemus enim
factum esse unum hoc testamentum quod damnastis: num
dubium erit quin ad vos bona pertinuerint tamquam intestati,
id est, quin ita heredes futuri fueritis tamquam ille
omnino testamentum non fecisset? Quod si hoc pro non
<span class="br"></span><span class="lineNumber">14</span><span class="br"></span>facto est, nec testamentum quidem videri potest. Fingamus
fuisse ultimum testamentum: ‘quando?’, quaerimus.</p>
</section><notes><section class="footnotes"><ul><li class="note" id="note_LCL500_440_6"><a class="footnoteCrossrefLink" href="#target_note_LCL500_440_6" title="Click to highlight in text"><sup class="lineRef">6</sup><span class="italic">SB</span><sup>1</sup>, factum <span class="italic">Wi.</span></a></li><script type="text/javascript">document.getElementById('note_LCL500_440_6').style.display = "none";</script><li class="note" id="note_LCL500_440_7"><a class="footnoteCrossrefLink" href="#target_note_LCL500_440_7" title="Click to highlight in text"><sup class="lineRef">7</sup><span class="italic">Ro.</span>: -tur Aβ</a></li><script type="text/javascript">document.getElementById('note_LCL500_440_7').style.display = "none";</script></ul></section></notes></section>