<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">Effeci ne deesset qui pulsaret senem: ille quem praesidio
sustuleram, ille quem vindicem etiam adversus alienos
speraveram, tam aperte pulsaverat ut ne infitiari quidem
posset. Stultus eadem indulgentia etiamnum perseverabam,
et quaerentibus amicis &lt;a&gt;<a class="footnoteLink" href="#note_LCL501_376_9" id="target_note_LCL501_376_9"><sup>9</sup></a> quo essem pulsatus mentiebar.
<span class="br"></span><span class="lineNumber">7</span><span class="br"></span>‘Quid tu?’ inquiunt ‘expectas donec occidat?’</p>
<p>Rapuerunt me in forum, ostenderunt verberati oris notas.
Iste fassus est; iudex damnavit; carnifex manus abstulit:
nihil in illo iudicio meum nisi fletus fuit. Dum iactatur
tota civitate parricidium, invenit impietas originem suam.
En, ut videtis, iterum pulsat: ‘talionem’ inquit ‘peto.’</p>
<p><span class="br"></span><span class="lineNumber">8</span><span class="br"></span>Quid agis? Crudelitatis arguis? Quem saltem<a class="footnoteLink" href="#note_LCL501_376_10" id="target_note_LCL501_376_10"><sup>10</sup></a> pulsavi?
Misereri soleo etiam alienorum. Ego te, cum meus esses,
debilitavi. Num per vinum? Num per furorem? Num iratus?
Talio iniuriae ultio est; in hoc scripta est lex, ne quis
<span class="br"></span><span class="lineNumber">9</span><span class="br"></span>impune petulans sit. Hoc ergo dicis, &lt;manus&gt;<a class="footnoteLink" href="#note_LCL501_376_11" id="target_note_LCL501_376_11"><sup>11</sup></a> me iniuria
abstulisse? Lege incidi: nec ego sed carnifex. Quidquid
lege factum est vindicari lege non solet. Et qua lege? ‘Qui
patrem pulsaverit.’ ‘Sed tu’ inquit ‘pater non fuisti.’ Puta:
iudicia tamen iudiciis rescindi non possunt.</p>
<span class="label"><span class="br"></span><span class="lineNumber">10</span><span class="br"></span><span class="sc">sermo</span></span>
<p>Hic de sanctitate iudiciorum.</p>
<span class="label"><span class="br"></span><span class="lineNumber">11</span><span class="br"></span><span class="sc">declamatio</span></span>
<p>Sera post damnationem innocentiae defensio est. Istud







</p></section><notes><section class="footnotes"><ul><li class="note" id="note_LCL501_376_9"><a class="footnoteCrossrefLink" href="#target_note_LCL501_376_9" title="Click to highlight in text"><sup class="lineRef">9</sup><span class="italic">ed. princ.</span></a></li><script type="text/javascript">document.getElementById('note_LCL501_376_9').style.display = "none";</script><li class="note" id="note_LCL501_376_10"><a class="footnoteCrossrefLink" href="#target_note_LCL501_376_10" title="Click to highlight in text"><sup class="lineRef">10</sup><span class="italic">anne</span> tandem <span class="italic">?</span></a></li><script type="text/javascript">document.getElementById('note_LCL501_376_10').style.display = "none";</script><li class="note" id="note_LCL501_376_11"><a class="footnoteCrossrefLink" href="#target_note_LCL501_376_11" title="Click to highlight in text"><sup class="lineRef">11</sup><span class="italic">SB</span><sup>1</sup> (<span class="italic">ante</span> abstulisse)</a></li><script type="text/javascript">document.getElementById('note_LCL501_376_11').style.display = "none";</script></ul></section></notes></section>