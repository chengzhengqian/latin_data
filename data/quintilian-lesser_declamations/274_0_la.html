<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

strictis faucibus rapiendus ad supplicium veneficus videretur,
qui nunc etiam spolia occisi hominis tenet et, subito
locuples, ait se tantundem habere quantum me qui nuper
divisi?</p>
<p><span class="br"></span><span class="lineNumber">31</span><span class="br"></span>Mihi quid relictum est praeter luctus et lacrimas? Ultimum
ergo illud nobis, frater miserrime, convivium erat?
Sicine digressi sumus? In has spes discessimus? 〚Habui
occasionem †merendi diu† insidiatus essem. Potui tibi
venenum dare de quo nihil suspicareris.〛<a class="footnoteLink" href="#note_LCL501_82_28" id="target_note_LCL501_82_28"><sup>28</sup></a></p>
</section>
<section class="div2">
<h2>322</h2>
<span class="label">Abdico te nisi desinis</span>
<p>Stricto gladio et cruento processit adulescens in contionem
et dixit occisum a se patrem quod ab eo tyrannis
adfectaretur. Perduxit magistratum in domum, ostendit
apparatum tyrannidis. Cum excuteretur corpus, inventae
sunt tabellae ad filium, in quibus erat hoc: ‘abdico te nisi
desinis, et si contradixeris indicabo causas.’ Reus est iuvenis
adfectatae tyrannidis.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Quod circa probationem criminis huiusmodi difficillimum
solet esse, certum est: adfectatam tyrannidem; certum est
adfectatam esse in hac domo; omnisque eo deducitur
quaestio, ut dispiciatis utrum a patre huius an ab hoc sit
adfectata.</p>
<p><span class="br"></span><span class="lineNumber">2</span><span class="br"></span>Nihil de moribus huius adhuc dico: aetates comparate.</p>
</section><notes><section class="footnotes"><ul><li class="note" id="note_LCL501_82_28"><a class="footnoteCrossrefLink" href="#target_note_LCL501_82_28" title="Click to highlight in text"><sup class="lineRef">28</sup><span class="italic">ita secl. SB</span><sup>3</sup>, <span class="italic">auct. Wi.</span></a></li><script type="text/javascript">document.getElementById('note_LCL501_82_28').style.display = "none";</script></ul></section></notes></section>