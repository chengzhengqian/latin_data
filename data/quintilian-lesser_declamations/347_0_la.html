<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


memoriam decem mensum, quae tot periculorum, tot sollicitudinum
<span class="br"></span><span class="lineNumber">30</span><span class="br"></span>recordationes ad vos, iudices, adfert. Numerate
huius adulescentis annos, breve nimium videatur;
numerate omnes dies, singula temporum momenta: tamdiu
mater testimonium dicit. Nulla potest esse tam longa
simulatio.</p>
<p><span class="br"></span><span class="lineNumber">31</span><span class="br"></span>Si leges sinant permittatisque vos, se torqueri velit,<a class="footnoteLink" href="#note_LCL501_228_48" id="target_note_LCL501_228_48"><sup>48</sup></a> se
imponi ignibus, se verberibus lacerari postulet. Quid agis,
mulier? Temere facis: femina es et anus. Prima forsitan
<span class="br"></span><span class="lineNumber">32</span><span class="br"></span>tormenta sustineas: vincet dolor et ad suprema deficies. O
admirabilem, iudices, vocem! ‘Torqueat’ inquit ‘modo:
mater sum. Aliud est nutrix et ancilla et torquente domino.’
Age, cum in hac voce supremum posueris spiritum,
cui iuvenem reddituri sumus? Volesne illum ad hunc patrem
reverti et ad illam novercam?</p>
</section>
<section class="div2">
<h2>339</h2>
<span class="label">Rogatio Demosthenis</span>
<p>Rogationem fert Demosthenes ne illi qui apud Chaeroneam
capti erant a Philippo et gratis remissi consiliis publicis
intersint. CD.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Priusquam causas rogationis meae persequar, Athenienses,
succurrit mihi laudare vos et accognoscere. Post adversum



</p></section><notes><section class="footnotes"><ul><li class="note" id="note_LCL501_228_48"><a class="footnoteCrossrefLink" href="#target_note_LCL501_228_48" title="Click to highlight in text"><sup class="lineRef">48</sup><span class="italic">Wi.</span>: volet Aβ</a></li><script type="text/javascript">document.getElementById('note_LCL501_228_48').style.display = "none";</script></ul></section></notes></section>