<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>Duo nobis efficienda sunt, ut conscium habuerit, ut hunc
habuerit.</p>
<span class="label"><span class="br"></span><span class="lineNumber">2</span><span class="br"></span><span class="sc">declamatio</span></span>
<p>Scio vos, iudices, posse mirari cur ex hoc in iudicio quaeratur.
Prospexerat enim lex ut conscius per tormenta potius
quaereretur. Sed quatenus nequitia obviam itum<a class="footnoteLink" href="#note_LCL500_430_2" id="target_note_LCL500_430_2"><sup>2</sup></a> est legi,
reliquum est ut hic reus sit.</p>
<p><span class="br"></span><span class="lineNumber">3</span><span class="br"></span>Ac primum omnium nego fieri potuisse ut proditor
conscios non haberet. Intuemini naturam, intuemini magnitudinem
sceleris. Prodere populum, civitatem, exercitum,
non est unius. In hoc mihi non<a class="footnoteLink" href="#note_LCL500_430_3" id="target_note_LCL500_430_3"><sup>3</sup></a> est laborandum. Nam
lex quae torqueri iubet donec conscios indicet non dubitat
<span class="br"></span><span class="lineNumber">4</span><span class="br"></span>conscios esse. Vidit enim quanta esset inter se quodammodo
sceleratorum fides, quamdiu tacerent. Itaque non sic
scriptum est: ‘proditor torqueatur’, sed: ‘torqueatur donec
conscios indicet’: adeo ille qui nondum indicavit adhuc
non est pro torto. Ergo ut maioribus nostris visum est, [si]<a class="footnoteLink" href="#note_LCL500_430_4" id="target_note_LCL500_430_4"><sup>4</sup></a>
conscios habuit.</p>
<p><span class="br"></span><span class="lineNumber">5</span><span class="br"></span>Videamus quos habuerit. Nullum factum deprendi,
nullum conscientiae signum putemus, mortuum esse antequam
torqueretur: quaeramus quos conscios habuerit.
Nonne illud genus quaestionis praecipiendum est, quem
habuerit amicum? Non temere debet indicasse tantae rei
conscientiam. Longa consuetudo, vetus amicitia facit ut






</p></section><notes><section class="footnotes"><ul><li class="note" id="note_LCL500_430_2"><a class="footnoteCrossrefLink" href="#target_note_LCL500_430_2" title="Click to highlight in text"><sup class="lineRef">2</sup>o. i. <span class="italic">Bu.</span>: -am est A<sup>1</sup>: -atum A<sup>2</sup>β</a></li><script type="text/javascript">document.getElementById('note_LCL500_430_2').style.display = "none";</script><li class="note" id="note_LCL500_430_3"><a class="footnoteCrossrefLink" href="#target_note_LCL500_430_3" title="Click to highlight in text"><sup class="lineRef">3</sup><span class="italic">Aer.</span>: nunc Aβ: non ne B</a></li><script type="text/javascript">document.getElementById('note_LCL500_430_3').style.display = "none";</script><li class="note" id="note_LCL500_430_4"><a class="footnoteCrossrefLink" href="#target_note_LCL500_430_4" title="Click to highlight in text"><sup class="lineRef">4</sup><span class="italic">del. Ro., Ri.</span>: iste <span class="italic">Sch.</span></a></li><script type="text/javascript">document.getElementById('note_LCL500_430_4').style.display = "none";</script></ul></section></notes></section>