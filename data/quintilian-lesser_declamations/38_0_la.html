<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

sacra vetate, de ambitu leges conscribite: comitia nostra
decem milibus rapta sunt atque translata. Quam sanctum
istud sacerdotium fore putatis quod stupro debetur?</p>
</section>
<section class="div2">
<h2>253</h2>
<span class="label">Tyrannicida volens dedi</span>
<p>In duabus civitatibus vicinis tyranni erant. In altera cum
quidam tyrannum occidisset, alter vicinae civitatis tyrannus
petît eum in deditionem et bellum minatus est nisi
darent. Fert ipse rogationem ut dedatur.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Ut meo nomine sum vobis, Quirites, obligatus quod quamquam
necessarium et ad salutem pertinens civitatis remedium
praesentis timoris respectu tamen mei praetermisistis,
ita ipsius rei publicae nomine irascor neminem extitisse
priorem qui pro salute communi me offendere auderet.
<span class="br"></span><span class="lineNumber">2</span><span class="br"></span>Neque id satis est, sed invenio qui adulentur et ne a me
quidem latam hanc rogationem existiment respectu mei
recipiendam. Cum quibus mihi consistere fortius atque
etiam, si ita res exigat, acerbius necesse est, cum in id
quoque periculum venire intellegam rogationem<a class="footnoteLink" href="#note_LCL500_82_1" id="target_note_LCL500_82_1"><sup>1</sup></a> meam,
an hoc velim.</p>
<p><span class="br"></span><span class="lineNumber">3</span><span class="br"></span>Satis erat mihi dicere: rogationem fero utilem civitati.
Ista enim speciosa dictu et vana quadam imagine honesti




</p></section><notes><section class="footnotes"><ul><li class="note" id="note_LCL500_82_1"><a class="footnoteCrossrefLink" href="#target_note_LCL500_82_1" title="Click to highlight in text"><sup class="lineRef">1</sup><span class="italic">Aer.</span>: opt- Aβ</a></li><script type="text/javascript">document.getElementById('note_LCL500_82_1').style.display = "none";</script></ul></section></notes></section>