<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

oratoribus esse conversos: sive illam Atheniensium civitatem,
quondam late principem, intueri placeat, accisas eius
vires animadvertemus vitio contionantium; sive populi
Romani statum excutere voluerimus, nonne gravissimas
seditiones, nonne turbidissimas contiones eloquentissimus
quisque habuit, nonne illi Gracchi ad evertendam
<span class="br"></span><span class="lineNumber">20</span><span class="br"></span>rem publicam his veluti armis succincti accesserunt? Quid
ego dicam quantum civitati obfuerit<a class="footnoteLink" href="#note_LCL500_204_19" id="target_note_LCL500_204_19"><sup>19</sup></a> eloquentia? Sibi nocuit.
Summos utriusque partis oratores videamus. Nonne
Demosthenen illum oppressum veneno suo scimus, nonne
Ciceronem in illis in quibus totiens placuerat rostris poena
sua<a class="footnoteLink" href="#note_LCL500_204_20" id="target_note_LCL500_204_20"><sup>20</sup></a> expositum?</p>
<p><span class="br"></span><span class="lineNumber">21</span><span class="br"></span>Haec dixisse satis erat: nam si civitati nihil utilitatis adferunt
hi cum quibus contendi, satis erat relictum esse me
solum. Aliqua tamen de medicina dicam, non mehercule
iactandi mei causa, sed commendandae artis ipsius. Cuius
auctores ante omnia accepimus deos, sive (ut maxime reor)
&lt;re vera dederunt&gt;,<a class="footnoteLink" href="#note_LCL500_204_21" id="target_note_LCL500_204_21"><sup>21</sup></a> ut haec infirmitas hominum haberet
adiumenta aliqua atque solacia, sive tantum huic arti tribuere
maiores ut eam vix crederent humanis potuisse
ingeniis inveniri, sive ipsa medicina per se sacrum est.
<span class="br"></span><span class="lineNumber">22</span><span class="br"></span>Contendamus sane apud securos: si quem (quod absit omnibus)
subita deprehenderit valetudo, oratoremne consulet?
Quid nunc ego enumerem contra quot Fortunae
iniurias medicina advocetur?—illam valetudinem qua spiritus
frangitur, an illam qua visus periclitatur, an illam qua






</p></section><notes><section class="footnotes"><ul><li class="note" id="note_LCL500_204_19"><a class="footnoteCrossrefLink" href="#target_note_LCL500_204_19" title="Click to highlight in text"><sup class="lineRef">19</sup><span class="italic">Sch.</span>: profu- Aβ</a></li><script type="text/javascript">document.getElementById('note_LCL500_204_19').style.display = "none";</script><li class="note" id="note_LCL500_204_20"><a class="footnoteCrossrefLink" href="#target_note_LCL500_204_20" title="Click to highlight in text"><sup class="lineRef">20</sup>parte sui <span class="italic">Sch.</span></a></li><script type="text/javascript">document.getElementById('note_LCL500_204_20').style.display = "none";</script><li class="note" id="note_LCL500_204_21"><a class="footnoteCrossrefLink" href="#target_note_LCL500_204_21" title="Click to highlight in text"><sup class="lineRef">21</sup><span class="italic">SB</span><sup>2</sup></a></li><script type="text/javascript">document.getElementById('note_LCL500_204_21').style.display = "none";</script></ul></section></notes></section>