<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">
<span class="br"></span><span class="lineNumber">12</span><span class="br"></span>sponsor solvissem. Nunc ad te trans√Æt patrimonium, coepisti
vicem habere heredis. Quid enim interest iure testamenti
a defuncto veniat ad te hereditas an lege a vivente?
Si patrimonium mihi persequi licet, ad te redeam necesse
est. Ita istud quod accipere non potes, si posses accipere,
solveres.</p>
<span class="label"><span class="br"></span><span class="lineNumber">13</span><span class="br"></span><span class="sc">sermo</span></span>
<p>Haec de iure; illa iam de circumscriptione huius sponsoris.</p>
<span class="label"><span class="br"></span><span class="lineNumber">14</span><span class="br"></span><span class="sc">declamatio</span></span>
<p>Ego fortiter spopondi sine periculo pro eo homine qui
bona habebat. Tu quousque avaritiam perduxisti? Parum
est faenerare civibus? Sine aliqua tua fraude factum videbitur
ut qui aliena pecunia utebatur incideret in hoc potissimum
adulterium? Sed inciderit sane (neque enim mihi
causa pro illo hodie dicenda est): quod protulisti habes, et
plus quam protulisti habes. Est quod in rationes tuas tamquam
creditor referas; est quod in lucrum tamquam maritus
referas.</p>
</section>
<section class="div2">
<h2>274</h2>
<span class="label">Tyrannus fulminatus</span>
<p>Quo quis loco fulmine ictus fuerit, eodem sepeliatur. Tyranni




</p></section><notes></notes></section>