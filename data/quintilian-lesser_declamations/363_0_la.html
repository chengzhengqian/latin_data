<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<span class="label"><span class="br"></span><span class="lineNumber">3</span><span class="br"></span><span class="sc">declamatio</span></span>
<p>Circumscriptum esse me probare prius volo quam ab isto
circumscriptum. Pactus sum. Hoc pactum non servatur,
nec potest repeti: pecuniam impendi sub pacto; neque pecuniam
repetere possum neque id propter quod impendi
habeo. Navigavi, laboravi (sic interim loquor) quoniam
promittebatur aliquid; hoc quod promissum erat praestari
non potest: curcumscriptio est.</p>
<p><span class="br"></span><span class="lineNumber">4</span><span class="br"></span>Hactenus causa fundamenta cepit<a class="footnoteLink" href="#note_LCL501_260_1" id="target_note_LCL501_260_1"><sup>1</sup></a>; sequentia illa sunt,
ut probem me et ab hoc circumscriptum esse et indignissime
circumscriptum. Animadvertitis, iudices, fiduciam
circumscriptoris: ‘alius rapuit, alia optavit’: ideo circumscriptio
est. Neque enim umquam decurritur ad hanc legem
nisi cum rectum ius nequitia exclusum est. Si non
<span class="br"></span><span class="lineNumber">5</span><span class="br"></span>alius rapuisset, ex pacto reprehenderem. Sed nihil haec cavillatio
proderit tibi, qua crimen in generum et in filiam
transfers. Nam si apparuerit iudicibus omnia te volente
facta esse qui promisisti, manifestum erit a te esse circumscriptum
eum qui tibi credidit.</p>
<p><span class="br"></span><span class="lineNumber">6</span><span class="br"></span>Igitur ab initio propensiorem te fuisse diviti non suspicionibus
probo, non eo quod credibile est. Capta filia tua,
quam posuisti condicionem? Eius futuram qui redemisset.
Id elegisti discrimen inter duos petitores quod facilius posset
praestare dives. Deceptus es in hoc: ego redemi, ego
<span class="br"></span><span class="lineNumber">7</span><span class="br"></span>reduxi. Quo alio modo efficere potuisti ne mihi nuberet







</p></section><notes><section class="footnotes"><ul><li class="note" id="note_LCL501_260_1"><a class="footnoteCrossrefLink" href="#target_note_LCL501_260_1" title="Click to highlight in text"><sup class="lineRef">1</sup><span class="italic">Aer.</span>: c(o)episset Aβ</a></li><script type="text/javascript">document.getElementById('note_LCL501_260_1').style.display = "none";</script></ul></section></notes></section>