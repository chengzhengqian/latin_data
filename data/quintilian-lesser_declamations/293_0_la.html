<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


possunt. Obicias oportet aliquid quo publicum fuerit
per me laesum; in hoc nihil obicis mihi praeter mortis
hominum. Quod crimen an verum sit, postea viderimus;
interim, ut dixi, legi et iuri coniunctum non est.</p>
<p><span class="br"></span><span class="lineNumber">6</span><span class="br"></span>Mora tamen mea aliquid detrimenti civitas acceperit.<a class="footnoteLink" href="#note_LCL501_120_7" id="target_note_LCL501_120_7"><sup>7</sup></a>
Si hoc defenderem infirmitate animi mei, satis defensionis
esset non odio me civitatis fecisse. Filium meum immolandum
esse dixerat deus. Putate id egisse<a class="footnoteLink" href="#note_LCL501_120_8" id="target_note_LCL501_120_8"><sup>8</sup></a> me, ne immolaretur:
hostias caedi mirabamini? Quid? Vos non maluissetis<a class="footnoteLink" href="#note_LCL501_120_9" id="target_note_LCL501_120_9"><sup>9</sup></a>?
Exorari<a class="footnoteLink" href="#note_LCL501_120_10" id="target_note_LCL501_120_10"><sup>10</sup></a> posse sollemnibus sacris existimabamus
deos. Quid? Vos haec remedia non temptassetis<a class="footnoteLink" href="#note_LCL501_120_11" id="target_note_LCL501_120_11"><sup>11</sup></a>? Secum
quisque cogitet quantum mihi impositum onus, qualis
<span class="br"></span><span class="lineNumber">7</span><span class="br"></span>exacta vox. Sed ne mentitus quidem sum. Sacra exigi a diis
immortalibus dixi: non sacra exigebantur, non sacris placati
sunt? Alioqui nihil me fecisse subripiendae hostiae gratia
cui non manifestum est? Indicavi filio maximi animi. Ergo
ne hac quidem venia dignus est pater, si hoc filio voluit deberi,
<span class="br"></span><span class="lineNumber">8</span><span class="br"></span>quod moriebatur? Quod quidem neque consilii mei
neque voluntatis primum fuit. Credite eum qui legatus
missus sit, credite eum qui responsum acceperit, renuntiaverit,
nihil animo suo, nihil propria mente fecisse: hoc profecto
quaerebatur exemplum, ut narraretur iuvenis qui pro
re publica mortem non recusavit, qui in conspectu civium
visceribus suis ferrum immersit. Non potuisse aliter finiri
<span class="br"></span><span class="lineNumber">9</span><span class="br"></span>pestilentiam quomodo vultis approbem? Sic finita est. Non
enim profecto dii immortales poenam petebant, nec in







</p></section><notes><section class="footnotes"><ul><li class="note" id="note_LCL501_120_7"><a class="footnoteCrossrefLink" href="#target_note_LCL501_120_7" title="Click to highlight in text"><sup class="lineRef">7</sup><span class="italic">SB</span><sup>4</sup>: -pit Aβ</a></li><script type="text/javascript">document.getElementById('note_LCL501_120_7').style.display = "none";</script><li class="note" id="note_LCL501_120_8"><a class="footnoteCrossrefLink" href="#target_note_LCL501_120_8" title="Click to highlight in text"><sup class="lineRef">8</sup><span class="italic">Aer.</span>: esse Aβ</a></li><script type="text/javascript">document.getElementById('note_LCL501_120_8').style.display = "none";</script><li class="note" id="note_LCL501_120_9"><a class="footnoteCrossrefLink" href="#target_note_LCL501_120_9" title="Click to highlight in text"><sup class="lineRef">9</sup><span class="italic">Aer.</span>: -uistis Aβ</a></li><script type="text/javascript">document.getElementById('note_LCL501_120_9').style.display = "none";</script><li class="note" id="note_LCL501_120_10"><a class="footnoteCrossrefLink" href="#target_note_LCL501_120_10" title="Click to highlight in text"><sup class="lineRef">10</sup><span class="italic">SB</span><sup>3</sup>: -are Aβ</a></li><script type="text/javascript">document.getElementById('note_LCL501_120_10').style.display = "none";</script><li class="note" id="note_LCL501_120_11"><a class="footnoteCrossrefLink" href="#target_note_LCL501_120_11" title="Click to highlight in text"><sup class="lineRef">11</sup><span class="italic">SB</span><sup>3</sup>: -astis Aβ</a></li><script type="text/javascript">document.getElementById('note_LCL501_120_11').style.display = "none";</script></ul></section></notes></section>