<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


superest ut illa nobis intuenda sint, an omnia praestari iis
qui beneficium dederint oporteat; an id de quo cognoscitis
praestari<a class="footnoteLink" href="#note_LCL501_178_9" id="target_note_LCL501_178_9"><sup>9</sup></a> oportuerit; ac postremo, an potuerit.</p>
<p><span class="br"></span><span class="lineNumber">12</span><span class="br"></span>Non omnia esse praestanda etiam parentibus dico.
Alioqui nihil est periculosius acceptis beneficiis, si in omnem
nos alligant servitutem. Nam etiam scelerum, si ita
videatur iis qui nos meritis obligavere, adferunt necessitatem.
<span class="br"></span><span class="lineNumber">13</span><span class="br"></span>Quapropter illa in confesso erunt, neque facturum
aliquid adversus rem publicam ex voluntate eius a quo
beneficium acceperit eum qui acceperit, neque impium
erga parentes necessitate tali futurum, neque inhonestum,
neque ea quae fieri non poterunt praestaturum.</p>
<p><span class="br"></span><span class="lineNumber">14</span><span class="br"></span>Quod si luce ipsa, iudices, clarius est, iam intueamur an
hoc quod me praestare debuisse dicit praestari oportuerit.
Fortior sic ageret: advocationem negare contra reum proditionis
non debui; oportebat non deesse legibus vocem,
oportebat esse aliquem qui in summis rei publicae, ut tum
<span class="br"></span><span class="lineNumber">15</span><span class="br"></span>videbatur, periculis excuteret veritatem. Dicebatur proditor
aliquis; clamabat delator: ‘si mihi vox esset, si quid eloquentiae
natura tribuisset, iam vobis ostendissem quae
cum hoste commercia, quod discrimen totius rei publicae,
quam haec omnia quae in conspectu sunt in ultimo periculo
essent.’ Hicine eum qui accusare<a class="footnoteLink" href="#note_LCL501_178_10" id="target_note_LCL501_178_10"><sup>10</sup></a> posse videbatur
tacere oporteret?</p>
<p><span class="br"></span><span class="lineNumber">16</span><span class="br"></span>Mihi aliter agendum est. Ego utilitatibus publicis contra



</p></section><notes><section class="footnotes"><ul><li class="note" id="note_LCL501_178_9"><a class="footnoteCrossrefLink" href="#target_note_LCL501_178_9" title="Click to highlight in text"><sup class="lineRef">9</sup><span class="italic">Aer.</span>: praesetari <span class="italic">ut vid.</span> A<sup>2</sup>: interpraet- A<sup>1</sup>: pr(a)ecari β</a></li><script type="text/javascript">document.getElementById('note_LCL501_178_9').style.display = "none";</script><li class="note" id="note_LCL501_178_10"><a class="footnoteCrossrefLink" href="#target_note_LCL501_178_10" title="Click to highlight in text"><sup class="lineRef">10</sup><span class="italic">Gron.</span>: -ari Aβ</a></li><script type="text/javascript">document.getElementById('note_LCL501_178_10').style.display = "none";</script></ul></section></notes></section>