<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

sua; excepere servuli, sed alieni. Forsitan et illa cogitaverit:
‘semper ergo alieno munere vivendum est.’</p>
<p><span class="br"></span><span class="lineNumber">6</span><span class="br"></span>Interim sive illud Olynthi<a class="footnoteLink" href="#note_LCL500_342_3" id="target_note_LCL500_342_3"><sup>3</sup></a> fatum fuit sive impatientia
ipsius, nullius maior iniuria est quam mea. Perdidi beneficium,
et adhuc suspectus sum. Habiturum me putabam
qui veniret in locum liberorum.</p>
</section>
<section class="div2">
<h2>293</h2>
<span class="label">Tyrannis victae civitatis</span>
<p>Viro forti praemium. Quidam fortiter fecit. Petit praemio
tyrannidem victae civitatis.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Omnia danda esse viris fortibus dico: nec immerito danda,
utique ex victis. Non aerarium inquieto, non sacerdotium
rapio: peto ut sint hostes in mea potestate. Ac primum omnium
interrogo: quis est iste qui prohibet? Iuste peterem
etiam eversionem hostium: ac tum nescio quis iste non stetit
<span class="br"></span><span class="lineNumber">2</span><span class="br"></span>in acie, illi si vicissent, tyrannide se vindicarent. Sic
agere volo tamquam futurus crudelis: meruerunt. Vindicari
potestis sine invidia: de me querantur, cui aliquid iam
irascuntur. Tyrannidem imponere volo. Asperiora narrabo:
plurimos ex illa civitate manu hac occidi. Sed numquid
vobis videor avarus, libidinosus? Aliter crevi. Eadem ergo
ratione hoc peto qua fortiter feci. Sic praesidia imponemus:
tamdiu tyrannus ero quamdiu poterunt rebellare.</p>
</section><notes><section class="footnotes"><ul><li class="note" id="note_LCL500_342_3"><a class="footnoteCrossrefLink" href="#target_note_LCL500_342_3" title="Click to highlight in text"><sup class="lineRef">3</sup>B(C): -ii AD (<span class="italic">cf. SB</span><sup>1</sup>)</a></li><script type="text/javascript">document.getElementById('note_LCL500_342_3').style.display = "none";</script></ul></section></notes></section>