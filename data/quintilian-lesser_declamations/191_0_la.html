<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p><span class="br"></span><span class="lineNumber">9</span><span class="br"></span>Ubi ergo circumscriptio est? Quam quidem legem arbitror
propter eos maxime latam qui circa forenses insidias
aliquem scripto callidiore cepissent. Ceterum, ut longius
interpretatio veniat, non tamen erit dubium circumscriptionem
esse inevitabilem fraudem, id est, in qua factum
<span class="br"></span><span class="lineNumber">10</span><span class="br"></span>eius demum aestimetur qui accusatur. Singula ergo aestimemus.
Invitavi ad cenam—quae hic circumscriptio
est?—pauper divitem. Venisti. Ago gratias: habuisti honorem,
et illud humile limen intrasti, et adisti mensam, ad
quam cum venire coepimus deos invocamus. Alicuius<a class="footnoteLink" href="#note_LCL500_388_9" id="target_note_LCL500_388_9"><sup>9</sup></a> †in
me† humanitatis est nostra frugalitas, quae vobis utique
velut refectionem quandam et quietem praebet. Inter vestras
quoque epulas non semper illa ponuntur peregrinis
petita litoribus et silvis: aliquando haec vilia quae rure mittuntur
<span class="br"></span><span class="lineNumber">11</span><span class="br"></span>adhibetis, quae emere nos pauperes possumus. Cenasti
tamen hilaris; ut vis videri, etiam liberalius bibisti.
Quare tamen invitavi? Quoniam promerenda nobis est
vestra potentia. Si qui me detulisset reum, defenderes; si
quam iniuriam timerem, rogassem te per ius<a class="footnoteLink" href="#note_LCL500_388_10" id="target_note_LCL500_388_10"><sup>10</sup></a> mensae
communis. Non est igitur in hoc circumscriptio, quod ad
cenam invitavi.</p>
<p><span class="br"></span><span class="lineNumber">12</span><span class="br"></span>Cetera utique ad crimen legemque non pertinent. Sequitur
ergo ut sit proximum crimen quod in ministerio fuerit
filia mea. Iterum accusabitur paupertas. Quid ergo nos
facere iubes? Emere non possumus; etiam si quid ex cotidianis
supererat laboribus, educatio exhausit. Mutuemur
ergo et alienis ministeriis lautitias vestras imitemur, quantum




</p></section><notes><section class="footnotes"><ul><li class="note" id="note_LCL500_388_9"><a class="footnoteCrossrefLink" href="#target_note_LCL500_388_9" title="Click to highlight in text"><sup class="lineRef">9</sup><span class="italic">SB</span><sup>1</sup>, <span class="italic">Watt</span><sup>1</sup>: alioqui ius Aβ</a></li><script type="text/javascript">document.getElementById('note_LCL500_388_9').style.display = "none";</script><li class="note" id="note_LCL500_388_10"><a class="footnoteCrossrefLink" href="#target_note_LCL500_388_10" title="Click to highlight in text"><sup class="lineRef">10</sup><span class="italic">Pith.</span>: prius Aβ</a></li><script type="text/javascript">document.getElementById('note_LCL500_388_10').style.display = "none";</script></ul></section></notes></section>