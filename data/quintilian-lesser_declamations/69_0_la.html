<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

asperiora aliqua constituite supplicia. Hos si pascere non
licet, parum est abdicare. 〚Audite, audite, patres, quae optimum
adulescentem ad misericordiam moverint, quae ad
<span class="br"></span><span class="lineNumber">19</span><span class="br"></span>liberalitatem; aliquid et discite.〛 Nulli horum obiectum
est quod venenum patri parasset, nulli quod percussorem
in fata parentis sui conduxisset. Credite,<a class="footnoteLink" href="#note_LCL500_144_15" id="target_note_LCL500_144_15"><sup>15</sup></a> iudices: alioqui
puto non tam levem subituros fuisse poenam sub tam asperis
patribus. Quid est igitur? Amavit ille meretricem et
intra concessos adulescentiae lusus, licet aliud parentibus
videatur, natura tamen datos, forsitan minus tenuerit cupiditatium
<span class="br"></span><span class="lineNumber">20</span><span class="br"></span>frenos: en quod fames emendet! Ille ductus aequalitate
cum sodalibus iniit paulo tempestiviora convivia:
en quod mendicitas coerceat! Ille liberalius vixit et, quoniam<a class="footnoteLink" href="#note_LCL500_144_16" id="target_note_LCL500_144_16"><sup>16</sup></a>
crimen istud hoc tempore est, aliquid fortasse
donavit. Non vultis in his causis, in hac criminum summa,
misereatur hominum qui dicunt: ‘et tu<a class="footnoteLink" href="#note_LCL500_144_17" id="target_note_LCL500_144_17"><sup>17</sup></a> iuvenis es’?</p>
<p><span class="br"></span><span class="lineNumber">21</span><span class="br"></span>At nimium diu, iudices, sic defendo optimum iuvenem
tamquam istud abdicatis praestiterit. Non iam abdicatis,<a class="footnoteLink" href="#note_LCL500_144_18" id="target_note_LCL500_144_18"><sup>18</sup></a>
rei publicae (fortius libet agere) imputo—et magis imputarem
si tales essent quales eos accusator esse contenderet.
Nihil est periculosius, iudices, in hominibus mutata
subito fortuna, nihil ad vilitatem<a class="footnoteLink" href="#note_LCL500_144_19" id="target_note_LCL500_144_19"><sup>19</sup></a> sui pronius miseris delicatis.
<span class="br"></span><span class="lineNumber">22</span><span class="br"></span>Iuvenes in magnis patrimoniis atque in summa nati
dignitate, subito excussi non dico opibus sed necessariis
etiam ad victum spiritumque ultimum sustinendum, non








</p></section><notes><section class="footnotes"><ul><li class="note" id="note_LCL500_144_15"><a class="footnoteCrossrefLink" href="#target_note_LCL500_144_15" title="Click to highlight in text"><sup class="lineRef">15</sup><span class="italic">Sch.</span>: -tis Aβ</a></li><script type="text/javascript">document.getElementById('note_LCL500_144_15').style.display = "none";</script><li class="note" id="note_LCL500_144_16"><a class="footnoteCrossrefLink" href="#target_note_LCL500_144_16" title="Click to highlight in text"><sup class="lineRef">16</sup><span class="italic">SB</span><sup>2</sup>: quomodo Aβ</a></li><script type="text/javascript">document.getElementById('note_LCL500_144_16').style.display = "none";</script><li class="note" id="note_LCL500_144_17"><a class="footnoteCrossrefLink" href="#target_note_LCL500_144_17" title="Click to highlight in text"><sup class="lineRef">17</sup><span class="italic">Pith.</span>: cum A: dum β</a></li><script type="text/javascript">document.getElementById('note_LCL500_144_17').style.display = "none";</script><li class="note" id="note_LCL500_144_18"><a class="footnoteCrossrefLink" href="#target_note_LCL500_144_18" title="Click to highlight in text"><sup class="lineRef">18</sup><span class="italic">Gron.</span>: nolo iam abdicare Aβ</a></li><script type="text/javascript">document.getElementById('note_LCL500_144_18').style.display = "none";</script><li class="note" id="note_LCL500_144_19"><a class="footnoteCrossrefLink" href="#target_note_LCL500_144_19" title="Click to highlight in text"><sup class="lineRef">19</sup><span class="italic">Aer.</span>: util- Aβ</a></li><script type="text/javascript">document.getElementById('note_LCL500_144_19').style.display = "none";</script></ul></section></notes></section>