<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

restitissem, ego ruere<a class="footnoteLink" href="#note_LCL501_180_11" id="target_note_LCL501_180_11"><sup>11</sup></a> haec omnia supra me maluissem
quam tanta merita asperiore ulla voce violare. Sed
necessitati quid faciam? Lex optandi patronum ius dabat:
me delator optaverat. Doce quid faciam. Delator ius habet.
Contra omnem meam deprecationem publica auctoritas
<span class="br"></span><span class="lineNumber">17</span><span class="br"></span>nititur. Conscientia mehercule facere hoc viderer ac
timuisse ne, si illi causae vox contigisset, in medium scelera
prodirent. Ego vero suscepi causam, nec timui ne vincerem.<a class="footnoteLink" href="#note_LCL501_180_12" id="target_note_LCL501_180_12"><sup>12</sup></a>
Non igitur obicere debes mihi in quod coactus
sum; illa quae fuerunt in mea potestate, si deprehendisti,
ostende: si vultus infestus, si vox incitatior, si quid ultra necessitatem.
<span class="br"></span><span class="lineNumber">18</span><span class="br"></span>Neque ista ego imputo: non enim poteram,
neque erat adversus innocentiam tuam ingenio locus. Itaque
discessi a iudicio laetior quam reus ipse et velut editis
necessitate operis ad gratulationem cucurri.</p>
<p>Nec me ei in reliquum eximo tempus. Debere confiteor:
da quem defendam, da pro quo loquar. Si quid
adversus illum nocentissimum delatorem invenire possumus,
impera quod vis, in quantumcumque tua ista vox est.</p>
</section>
<section class="div2">
<h2>334</h2>
<span class="label">Proditoris accusator ex defensore</span>
<p>Cum damnato proditionis patronus exulet. Adfuit reo proditionis.</p>
</section><notes><section class="footnotes"><ul><li class="note" id="note_LCL501_180_11"><a class="footnoteCrossrefLink" href="#target_note_LCL501_180_11" title="Click to highlight in text"><sup class="lineRef">11</sup><span class="italic">Wi.</span> (vero ruere <span class="italic">iam Walter</span>): vere Aβ</a></li><script type="text/javascript">document.getElementById('note_LCL501_180_11').style.display = "none";</script><li class="note" id="note_LCL501_180_12"><a class="footnoteCrossrefLink" href="#target_note_LCL501_180_12" title="Click to highlight in text"><sup class="lineRef">12</sup><span class="italic">Gron.</span>: -rer Aβ</a></li><script type="text/javascript">document.getElementById('note_LCL501_180_12').style.display = "none";</script></ul></section></notes></section>