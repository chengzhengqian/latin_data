<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


eversis exustisque templis, non profecto acciperemus. Pluris
nobis pietas, pluris nobis opinio, pluris disciplina civitatis
<span class="br"></span><span class="lineNumber">17</span><span class="br"></span>fuisset. Moritur miles Alexandri: sed templum sine
numine, sine religione, sed templum adhuc est inter praesidia
hostium, sed non adire<a class="footnoteLink" href="#note_LCL501_100_19" id="target_note_LCL501_100_19"><sup>19</sup></a> mihi, non colere, non agnoscere,
<span class="br"></span><span class="lineNumber">18</span><span class="br"></span>non agere gratias licet. Vos porro cur perire exercitum
Alexandri, cur perseverare istam pestilentiam vultis?
Nempe ne bellum haberetis. Habetis pacem. Beneficium
dedistis; ex illo quem gravissimum hostem timebamus habemus
<span class="br"></span><span class="lineNumber">19</span><span class="br"></span>potentissimum amicum. Sint sane pertinacia odia,
Alexander responso satisfecerat: quod ad ipsum pertinuit,
templum restituerat, quod ad secundam quoque partem
responsi pertinebat, fecerat potestatem dedicandi. Mercedem
quanta maxima dari poterat rei publicae dedit. Tam
iniustos vos creditis deos immortales ut non fuerint cogitaturi
cuius culpa templum vacaret? Nam, ut dixi, si pestilentiam
finiri dii immortales noluissent, aut nullum responsum
aut aliud certe dedissent. Demonstrata satisfactio et
in hoc valet, ut accipienda sit.</p>
<p><span class="br"></span><span class="lineNumber">20</span><span class="br"></span>Vereor, iudices, ne quid fingere ex necessitate periculi
videar, verumtamen me religionis meae dissimulare quae
acciderunt non sinit ratio. Alexandrum apud me valuisse
solum putatis, aut ullam mercedem? Ego illum recessurum
putabam, etiamsi non pacisceretur. Deus, deus ille
(testor ipsum et praesentissimi conscientiam numinis), ille
adegit, ille iussit, ille in has partes<a class="footnoteLink" href="#note_LCL501_100_20" id="target_note_LCL501_100_20"><sup>20</sup></a> misit: secundum hoc
quodammodo fuit responsum.</p>
</section><notes><section class="footnotes"><ul><li class="note" id="note_LCL501_100_19"><a class="footnoteCrossrefLink" href="#target_note_LCL501_100_19" title="Click to highlight in text"><sup class="lineRef">19</sup><span class="italic">Ro.</span>: ire Aβ</a></li><script type="text/javascript">document.getElementById('note_LCL501_100_19').style.display = "none";</script><li class="note" id="note_LCL501_100_20"><a class="footnoteCrossrefLink" href="#target_note_LCL501_100_20" title="Click to highlight in text"><sup class="lineRef">20</sup>B: preces Aβ</a></li><script type="text/javascript">document.getElementById('note_LCL501_100_20').style.display = "none";</script></ul></section></notes></section>