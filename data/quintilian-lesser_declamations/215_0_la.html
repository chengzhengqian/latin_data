<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p>Dum hoc agis, ne amicus tuus fateatur, ipse confessus es.</p>
</section>
<section class="div2">
<h2>308</h2>
<span class="label">Duo testamenta</span>
<p>Testamenta ultima rata sint. Intestatorum sine liberis mortuorum
bona proximi teneant. Quidam primo testamento
instituit heredem amicum, secundo facto alterum. Decessit.
Posterius testamentum damnatum est. Ambigunt de
bonis priore testamento heres scriptus et propinqui.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Et in more civitatis et in legibus positum est ut, quotiens
fieri potuerit, defunctorum testamento stetur, idque non
mediocri ratione. Neque enim aliud videtur solacium mortis
quam voluntas ultra mortem; alioqui potest grave videri
etiam ipsum patrimonium, si non integram legem habet,
ut, cum omne ius nobis in id permittatur viventibus, auferatur
<span class="br"></span><span class="lineNumber">2</span><span class="br"></span>morientibus. Proximum locum a testamentis habent
propinqui, et ita, si intestatus quis ac sine liberis decesserit:
non quoniam utique iustum sit ad hos pervenire bona
defunctorum, sed quoniam relicta et velut in medio posita
nulli proprius<a class="footnoteLink" href="#note_LCL500_436_1" id="target_note_LCL500_436_1"><sup>1</sup></a> videntur contingere. Nihil est ergo quod
nos onerare temptent nomine isto propinquitatis, iactatione
sanguinis et naturae homines binis iam tabulis exheredati.
<span class="br"></span><span class="lineNumber">3</span><span class="br"></span>Et sane quotiens quaestio iuris est certi et a
maioribus constituti, nihil necesse est laudare leges quibus
utimur et ad quas vobis iudicandum est.</p>
</section><notes><section class="footnotes"><ul><li class="note" id="note_LCL500_436_1"><a class="footnoteCrossrefLink" href="#target_note_LCL500_436_1" title="Click to highlight in text"><sup class="lineRef">1</sup><span class="italic">SB</span><sup>3</sup>: propius AÎ²</a></li><script type="text/javascript">document.getElementById('note_LCL500_436_1').style.display = "none";</script></ul></section></notes></section>