<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

laesus sum; etiamsi non vindicta dolori meo deberetur, debeatur
tamen solacium. Videamus tamen et quare fiat ista
<span class="br"></span><span class="lineNumber">12</span><span class="br"></span>res. Eandem meretricem amaverunt duo iuvenes, filii nostri.
Quaerebatur utrius esset. Volo te consulere an, cum
scieris, pecuniam filio tuo dederis, volo scire an, cum vidisses
filium meum (ut putas) mori volentem, tale aliquid de
tuo timueris. Filius meus propter amorem dicit se mori
velle: amat et tuus. Hic deprehendam patrem: tu si periculum
mortis putasses, tum vero ad filium tuum cucurrisses.
<span class="br"></span><span class="lineNumber">13</span><span class="br"></span>Quae fuit ergo ratio? Non tu filium meum servasti, sed
tuum emendasti. Una erat ratio, credo, illius ab eo quo
flagrabat impetu &lt;avertendi&gt;,<a class="footnoteLink" href="#note_LCL501_272_11" id="target_note_LCL501_272_11"><sup>11</sup></a> si amor transferretur, si
potestas illius deformitatis adimeretur.</p>
<p><span class="br"></span><span class="lineNumber">14</span><span class="br"></span>Vivit itaque filius tuus et honeste vivit et iam sine fabula
vivit. At tu mihi nurum meretricem dedisti, tu domum
meam lupanar fecisti: et, ne parum sit has iniurias intulisse,
etiamnum vis adfirmare iudicibus filium meum, nisi
redempta meretrice, non fuisse victurum.</p>
</section>
<section class="div2">
<h2>345</h2>
<span class="label">Pauper ad tyrannicidium mercede conductus</span>
<p>Tyrannicida optet quod volet. Dives adulescenti pauperi
dedit pecuniam ut tyrannum occideret: [et]<a class="footnoteLink" href="#note_LCL501_272_1" id="target_note_LCL501_272_1"><sup>1</sup></a> occidit. De
praemio ambigunt.</p>
</section><notes><section class="footnotes"><ul><li class="note" id="note_LCL501_272_11"><a class="footnoteCrossrefLink" href="#target_note_LCL501_272_11" title="Click to highlight in text"><sup class="lineRef">11</sup><span class="italic">Ro.</span></a></li><script type="text/javascript">document.getElementById('note_LCL501_272_11').style.display = "none";</script><li class="note" id="note_LCL501_272_1"><a class="footnoteCrossrefLink" href="#target_note_LCL501_272_1" title="Click to highlight in text"><sup class="lineRef">1</sup><span class="italic">Ri.</span></a></li><script type="text/javascript">document.getElementById('note_LCL501_272_1').style.display = "none";</script></ul></section></notes></section>