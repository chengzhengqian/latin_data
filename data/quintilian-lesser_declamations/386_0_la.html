<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">Itaque si dicis qua lege alia accusare debuerim, merito
excludis hanc qua ago.<a class="footnoteLink" href="#note_LCL501_305_7" id="target_note_LCL501_305_7"><sup>7</sup></a> Sed neque hanc actionem meam
admittis neque aliud demonstras quo recedam ab hac lege
depulsus: hoc contendis, ut istud, etiamsi scelus sit, facere
<span class="br"></span><span class="lineNumber">5</span><span class="br"></span>licuerit. Atqui hoc etiamsi &lt;sit&gt;<a class="footnoteLink" href="#note_LCL501_305_8" id="target_note_LCL501_305_8"><sup>8</sup></a> non proprie conscriptum,
consuetudine iudiciorum consequens est, quotiens aliqua
propria actio in rem non detur, uti proxima et simili. Nulla
tanta esse potuit prudentia maiorum (quamquam fuit
<span class="br"></span><span class="lineNumber">6</span><span class="br"></span>summa) ut ad omne genus nequitiae occurrat.<a class="footnoteLink" href="#note_LCL501_305_9" id="target_note_LCL501_305_9"><sup>9</sup></a> Ideoque
per universum et per genera singula conscripta sunt iura.
Caedes videtur significare sanguinem et ferrum; si quis
alio genere homo fuerit occisus, ad illam legem revertemur:
si [inciderit in latrones aut]<a class="footnoteLink" href="#note_LCL501_305_10" id="target_note_LCL501_305_10"><sup>10</sup></a> in aquas praecipitatus,
si in aliquam immensam altitudinem deiectus fuerit, eadem
lege vindicabitur qua ille qui ferro percussus sit. Igitur
et alia similia. Lex de aqua frigida scripta non erat: redeamus
necesse est tamen ad eam quae venena coercet,<a class="footnoteLink" href="#note_LCL501_305_11" id="target_note_LCL501_305_11"><sup>11</sup></a>
cum aqua frigida id effecerit quod venenum.</p>
<p><span class="br"></span><span class="lineNumber">7</span><span class="br"></span>Haec, ut remittam non fuisse hoc veneficium; nunc
vero venenum quomodo interpretari et intellegere possumus?
Ut opinor, potionem mortis causa datam. Non quaeritur
qualis sit, sed quid efficiat. Nam ipsorum venenorum
plura genera, plura nomina sunt, diversi etiam effectus.
Aliud ex radicibus herbarum contrahitur, aliud ex animalibus
mortiferis reservatur; sunt quae frigore sanguinem gelent,








</p></section><notes></notes></section>