<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">
<span class="br"></span><span class="lineNumber">12</span><span class="br"></span>quam liberam dimittere. Haec dicerem etiamsi piratae
tantum vicariam petissent; nunc vero, cum adiecerint ut
eam vicariam mitteres quae in matrimonio archipiratae
esset, dubitari non potest quin tu eam miseris tamquam
liberam futuram.</p>
<p><span class="br"></span><span class="lineNumber">13</span><span class="br"></span>Haec quod ad ius, illa quod ad merita. Digna est quae
sit libera: filium tibi restituit. Si tantum filii tui pretium
fuisset, videretur tamen bene meruisse; nunc quam multa
addidit ad fidem! Poterat et remanere apud piratas et obligare
illos hoc indicii sui beneficio. Sed non confessione
tantum effectum est ut filia tua videretur: quemadmodum
complexa est illa catenatum, quotiens fratrem vocavit,
quam veras lacrimas profudit! Optime meruerat de te et
hoc ipso, quod reversa est.</p>
<span class="label"><span class="br"></span><span class="lineNumber">14</span><span class="br"></span><span class="sc">sermo</span></span>
<p>Hic parce quidem stringendus erit pudor patris, stringendus
erit tamen, tamquam cupidi et avari et hereditatem
istam adfectantis: hoc ideo non amare nec destricte<a class="footnoteLink" href="#note_LCL501_256_9" id="target_note_LCL501_256_9"><sup>9</sup></a> primum
quod potest esse hic dominus illius, si ita iudicibus
videbitur, deinde quod nobis res cum eo est cui gratias agimus,
cuius voluntate dicimus nos in libertate fuisse.</p>
<p><span class="br"></span><span class="lineNumber">15</span><span class="br"></span>In summa parte declamationis<a class="footnoteLink" href="#note_LCL501_256_10" id="target_note_LCL501_256_10"><sup>10</sup></a> advocamus etiam adulescentem
illum [quasi advocatum]<a class="footnoteLink" href="#note_LCL501_256_11" id="target_note_LCL501_256_11"><sup>11</sup></a> qui nostro beneficio
redemptus est.</p>
</section><notes><section class="footnotes"><ul><li class="note" id="note_LCL501_256_9"><a class="footnoteCrossrefLink" href="#target_note_LCL501_256_9" title="Click to highlight in text"><sup class="lineRef">9</sup><span class="italic">SB</span><sup>4</sup> (<span class="italic">cf. TLL</span> V.1.772.13): dis- Aβ</a></li><script type="text/javascript">document.getElementById('note_LCL501_256_9').style.display = "none";</script><li class="note" id="note_LCL501_256_10"><a class="footnoteCrossrefLink" href="#target_note_LCL501_256_10" title="Click to highlight in text"><sup class="lineRef">10</sup><span class="italic">Aer</span>.: advocat- Aβ</a></li><script type="text/javascript">document.getElementById('note_LCL501_256_10').style.display = "none";</script><li class="note" id="note_LCL501_256_11"><a class="footnoteCrossrefLink" href="#target_note_LCL501_256_11" title="Click to highlight in text"><sup class="lineRef">11</sup><span class="italic">Wi.</span></a></li><script type="text/javascript">document.getElementById('note_LCL501_256_11').style.display = "none";</script></ul></section></notes></section>