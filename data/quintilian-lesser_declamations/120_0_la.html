<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">Non enim aliter salvo pudore ad sponsorem venit creditor
<span class="br"></span><span class="lineNumber">4</span><span class="br"></span>quam si recipere a debitore non possit. Inhumane exigis,
iniuste petis. Pecuniam quam credideras recepisti; nihil
mea interest qua via. Quidquid est istud quod a te ad debitorem
tuum pervenit, penes te est. Sponsor porro in hoc
accipitur, ne creditor in damno sit. Vis scire quam sponsorem
appellare non possis? Debitorem appellare non potes.
<span class="br"></span><span class="lineNumber">5</span><span class="br"></span>Et quoniam confitendum est eandem esse causam meam
quam debitoris, nec tu aliud videri vis, volo sic agere tamquam
petas a debitore, semota illa ratione, quod honestior
persona sponsoris est, detracto eo quod debitor adulter
<span class="br"></span><span class="lineNumber">6</span><span class="br"></span>est, quod deprehensus est, quod punitus est. Fingamus
ergo petere te a debitore cuius nos sponsores sumus. Respondere
pro debitore tuo volo. ‘Recepisti omnia; quaecumque
possedi ad te transierunt. In his quae possedi erat
debitum tuum. Totum habes; immo plus habes.’</p>
<p><span class="br"></span><span class="lineNumber">7</span><span class="br"></span>Adversum haec quid respondes? ‘Lege mihi bona debitoris
tradita sunt, quoniam eum in adulterio deprehendi.’
Non facimus legi isti<a class="footnoteLink" href="#note_LCL500_246_1" id="target_note_LCL500_246_1"><sup>1</sup></a> controversiam. Quid tamen continet?
Ut ad te bona debitoris pertineant. Bona porro quae
sunt? Ut opinor, ea quae detractis alienis deprehensi<a class="footnoteLink" href="#note_LCL500_246_2" id="target_note_LCL500_246_2"><sup>2</sup></a> sunt.
Finge alium creditorem fuisse eius quem tu deprehendisti.
Num dubium est quin, quamvis ad te bona pertinerent
adulteri, recepturus tamen suum creditor fuerit? Ponamus
nunc<a class="footnoteLink" href="#note_LCL500_246_3" id="target_note_LCL500_246_3"><sup>3</sup></a> debitorem sine sponsore. Rationem, ut opinor, deposceres<a class="footnoteLink" href="#note_LCL500_246_4" id="target_note_LCL500_246_4"><sup>4</sup></a>:
detracto aere alieno omni, detractis oneribus
bonorum, quod residuum ex patrimonio fuisset, id tibi lex







</p></section><notes><section class="footnotes"><ul><li class="note" id="note_LCL500_246_1"><a class="footnoteCrossrefLink" href="#target_note_LCL500_246_1" title="Click to highlight in text"><sup class="lineRef">1</sup><span class="italic">Fr.</span>: istam Aβ</a></li><script type="text/javascript">document.getElementById('note_LCL500_246_1').style.display = "none";</script><li class="note" id="note_LCL500_246_2"><a class="footnoteCrossrefLink" href="#target_note_LCL500_246_2" title="Click to highlight in text"><sup class="lineRef">2</sup><span class="italic">Fornerius</span>: -sa Aβ</a></li><script type="text/javascript">document.getElementById('note_LCL500_246_2').style.display = "none";</script><li class="note" id="note_LCL500_246_3"><a class="footnoteCrossrefLink" href="#target_note_LCL500_246_3" title="Click to highlight in text"><sup class="lineRef">3</sup><span class="italic">Ri.</span>: enim n. A: enim β</a></li><script type="text/javascript">document.getElementById('note_LCL500_246_3').style.display = "none";</script><li class="note" id="note_LCL500_246_4"><a class="footnoteCrossrefLink" href="#target_note_LCL500_246_4" title="Click to highlight in text"><sup class="lineRef">4</sup><span class="italic">coni. Wi.</span>: deponeres Aβ</a></li><script type="text/javascript">document.getElementById('note_LCL500_246_4').style.display = "none";</script></ul></section></notes></section>