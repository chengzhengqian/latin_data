<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

potest? &lt;A&gt;<a class="footnoteLink" href="#note_LCL500_390_11" id="target_note_LCL500_390_11"><sup>11</sup></a> quis? Apud vos illi greges ministrorum,
<span class="br"></span><span class="lineNumber">13</span><span class="br"></span>apud vos aurum et argentum. Ministerium ergo fuit ex
meo. Non est istud deforme pauperibus; nam et si in aliud
diei tempus incidisses, tum quoque tibi videretur ancilla:
vidisses pensa facientem. Filia igitur ministravit, sicut mihi
solet. Nisi veritus essem ne tibi invidiam fieri putares, nisi
me frequenti humanitate in honore posuisses, ego ministrassem.
<span class="br"></span><span class="lineNumber">14</span><span class="br"></span>Hinc quoque remove quod tu fecisti: non est circumscriptio
quod interrogatus verecunde respondi, et,
cum mihi tecum coepisset novus usus, erubui videri sine
ancilla. Hoc mali habet ambitus. Peccasse me fateor; dicendum
fuit verum. Sed hac poena potes esse contentus:
<span class="br"></span><span class="lineNumber">15</span><span class="br"></span>non impune feci. Et quae a me facta sunt haec sunt; hic me
circumscriptionis accusa, nihil ipse feceris. Num enim, si
tu nihil concupisses, non rapuisses, poterat mihi obici circumscriptio?
Hoc ergo exigis, ut ego nocens sim non ex
meo facto sed ex tuo.</p>
<p><span class="br"></span><span class="lineNumber">16</span><span class="br"></span>Age, res quidem ipsa crimine caret sed animus suspectus
est. Quid est igitur? Me credibile est circumscribendi
mente fecisse? Invitavi ut raperes? Neque enim poterat
dubitari quin quaereres quae ministraret; et, cum interrogasses,
certum erat fore ut protinus cupiditas aliqua in animum
tuum descenderet; et, cum concupisses, ut raperes.
Quae si nulla ratione, nulla divinatione provideri potuerunt,
apparet non propter id factum quod sperari non potuit.</p>
</section><notes><section class="footnotes"><ul><li class="note" id="note_LCL500_390_11"><a class="footnoteCrossrefLink" href="#target_note_LCL500_390_11" title="Click to highlight in text"><sup class="lineRef">11</sup><span class="italic">SB</span><sup>4</sup></a></li><script type="text/javascript">document.getElementById('note_LCL500_390_11').style.display = "none";</script></ul></section></notes></section>