<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


pecunia. Si de cupiditate sola loquendum mihi foret, dicerem:
‘hereditatem concupisti, homo locuples.’ Nunc
hereditatem concupisti id solum habiturus quod scelere
acquisisses. Quid enim? iam te metiri incipis et longam domus
nostrae patientiam calcas? Ecquid scis quid paulo
ante fueris? Nunc te circumfluens pecunia, nunc ista mancipia
et quidquid quaesisti scelere ditabunt?〛<a class="footnoteLink" href="#note_LCL501_76_19" id="target_note_LCL501_76_19"><sup>19</sup></a></p>
<p><span class="br"></span><span class="lineNumber">20</span><span class="br"></span>Venenum dicor dedisse in cena mea. O di immortales!
Erat quidem honestius illa defensione patrocinari causae
meae. Venenum aliquis inter lares suos, inter sacra mensae,
coronatis pariter quos colebamus dis immortalibus,
venenum aliquis hilaris hilari dedit? Non hoc ipsum obstitit
<span class="br"></span><span class="lineNumber">21</span><span class="br"></span>conatibus meis, quod non credebatur? Venenum aliquis
circumstante familia, praesentibus ministeriis daret, foedaturus
continuo cadavere illud convivium suum? Ut severa
nobis antiquitas tradidit, infestos animos placavere
mensae, et homines qui inter se armis atque exercitibus
<span class="br"></span><span class="lineNumber">22</span><span class="br"></span>conflixerant tuti tamen iacuere media cenae fide. Sic defendi
decebat innocentiam. Sed quatenus tamquam maligni
loquimur, quatenus tamquam suspecti, in praesentia
seponite mentem meam, seponite fraternitatem, seponite
ante actam vitam. Tamquam de venefico<a class="footnoteLink" href="#note_LCL501_76_20" id="target_note_LCL501_76_20"><sup>20</sup></a> loquor. Quo minus
loco, quo minus tempore dare fratri meo debuerim






</p></section><notes><section class="footnotes"><ul><li class="note" id="note_LCL501_76_19"><a class="footnoteCrossrefLink" href="#target_note_LCL501_76_19" title="Click to highlight in text"><sup class="lineRef">19</sup><span class="italic">ita secl. SB</span><sup>4</sup> (<span class="italic">cf. SB</span><sup>3</sup>)</a></li><script type="text/javascript">document.getElementById('note_LCL501_76_19').style.display = "none";</script><li class="note" id="note_LCL501_76_20"><a class="footnoteCrossrefLink" href="#target_note_LCL501_76_20" title="Click to highlight in text"><sup class="lineRef">20</sup><span class="italic">Ro.</span>: -cio Aβ</a></li><script type="text/javascript">document.getElementById('note_LCL501_76_20').style.display = "none";</script></ul></section></notes></section>