<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Si ab alio redemptus esset pater &lt;et&gt;<a class="footnoteLink" href="#note_LCL500_110_2" id="target_note_LCL500_110_2"><sup>2</sup></a> statim ut redisset a
gravissima fortuna [et]<a class="footnoteLink" href="#note_LCL500_110_2" id="target_note_LCL500_110_2"><sup>2</sup></a> abdicare me instituisset, dicerem
tamen: ‘Quid intra tam breve tempus commisi? Quid tam
scelerate a me factum est ut ira patris praecederet ipsam
gratulationem?’ Nunc certum habeo indigna quaedam expectare
vos facinora, cum abdicetur filius qui redemit. Est
sine dubio istud non meum beneficium, et omne redempti
<span class="br"></span><span class="lineNumber">2</span><span class="br"></span>patris munus ad socerum redit. Ego tamen navigavi, ego
periculosa maria ingressus sum ut redimerem patrem,
quemadmodum ipsum dicere audistis; quaedam etiam
non patiendo<a class="footnoteLink" href="#note_LCL500_110_3" id="target_note_LCL500_110_3"><sup>3</sup></a> passus sum. Quae ei ratio abdicationis est?</p>
<p><span class="br"></span><span class="lineNumber">3</span><span class="br"></span>‘Non obsequeris’ inquit ‘mihi.’ Si hoc ad abdicandum
satis esset, supervacua erant omnino iudicia ipsa. Cur enim
nobis defensionis potestatem dedistis si nihil nostris consiliis
libertatis relictum est? Servi mehercule quaedam liberius
ex bona mente faciunt, et aliquando indicium fidei
<span class="br"></span><span class="lineNumber">4</span><span class="br"></span>putant pretio empta mancipia non paruisse. Filios vero
quis dubitavit umquam esse plerumque suae potestatis?
Ut ea praeteream quae sub tam bono patre ne argumenti
quidem causa referenda sunt, nec dicam ‘non coges templa
incendere, non coges operibus publicis manus adferre’:
leviora certe nostrae †mediocritatis†<a class="footnoteLink" href="#note_LCL500_110_4" id="target_note_LCL500_110_4"><sup>4</sup></a> esse manifestum
est, ut sententiam iudices dicere &lt;quam&gt;<a class="footnoteLink" href="#note_LCL500_110_5" id="target_note_LCL500_110_5"><sup>5</sup></a> velimus, ut







</p></section><notes><section class="footnotes"><ul><li class="note" id="note_LCL500_110_2"><a class="footnoteCrossrefLink" href="#target_note_LCL500_110_2" title="Click to highlight in text"><sup class="lineRef">2</sup><span class="italic">Pith.</span></a></li><script type="text/javascript">document.getElementById('note_LCL500_110_2').style.display = "none";</script><li class="note" id="note_LCL500_110_3"><a class="footnoteCrossrefLink" href="#target_note_LCL500_110_3" title="Click to highlight in text"><sup class="lineRef">3</sup><span class="italic">SB</span><sup>1</sup>: facienda Aβ: patienda <span class="italic">Aer.</span></a></li><script type="text/javascript">document.getElementById('note_LCL500_110_3').style.display = "none";</script><li class="note" id="note_LCL500_110_4"><a class="footnoteCrossrefLink" href="#target_note_LCL500_110_4" title="Click to highlight in text"><sup class="lineRef">4</sup>auctoritatis <span class="italic">Ro.</span>: volunta- <span class="italic">SB</span><sup>3</sup></a></li><script type="text/javascript">document.getElementById('note_LCL500_110_4').style.display = "none";</script><li class="note" id="note_LCL500_110_5"><a class="footnoteCrossrefLink" href="#target_note_LCL500_110_5" title="Click to highlight in text"><sup class="lineRef">5</sup><span class="italic">Watt</span><sup>1</sup>, <span class="italic">Wi., auct. Ro.</span></a></li><script type="text/javascript">document.getElementById('note_LCL500_110_5').style.display = "none";</script></ul></section></notes></section>