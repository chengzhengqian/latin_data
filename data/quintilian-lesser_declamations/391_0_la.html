<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">Nihil debui minus quam in metu ipse<a class="footnoteLink" href="#note_LCL501_316_11" id="target_note_LCL501_316_11"><sup>11</sup></a> metum prodere.</p>
</section>
<section class="div2">
<h2>352</h2>
<span class="label">Reus tyrannidis qui deliberavit victor arma deponere</span>
<p>Ex suspicione tyrannidis sit actio. Quaedam civitas, quae
bello laborabat, cum duobus proeliis victa esset, adulescens
dives nobilis cum servorum et clientium manu armata
processit in proelium. Fugavit hostes. Populus redeunti
portas clusit. Cum aperturum promitteret si arma posuisset,
respondit dives se deliberaturum. Triduo deliberavit.
Rediit in civitatem positis armis. Reus est tyrannidis.</p>
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>Divitem hunc dicemus natum honesta domo, patre militari,
forti viro; a primis statim annis adsuevisse studio armorum,
magnum per se militiae usum collegisse. Cum autem
subito bellum incidisset, factum alium ducem non iudicio
sed quodam casu et incerta populi aura (nec sane vacasse
tam &lt;in&gt;<a class="footnoteLink" href="#note_LCL501_316_1" id="target_note_LCL501_316_1"><sup>1</sup></a> subito dilectum ducum agere)—factum ducem
qui nullum militiae usum haberet; nec aliunde victam duobus
<span class="br"></span><span class="lineNumber">2</span><span class="br"></span>proeliis urbem. Tum demum intellexisse populum
qualem haberet ducem; et ante omnes amicos paternos
frementes venisse ad divitem, palam questos de duce,








</p></section><notes><section class="footnotes"><ul><li class="note" id="note_LCL501_316_11"><a class="footnoteCrossrefLink" href="#target_note_LCL501_316_11" title="Click to highlight in text"><sup class="lineRef">11</sup><span class="italic">SB</span><sup>4</sup>: ipsum Aβ</a></li><script type="text/javascript">document.getElementById('note_LCL501_316_11').style.display = "none";</script><li class="note" id="note_LCL501_316_1"><a class="footnoteCrossrefLink" href="#target_note_LCL501_316_1" title="Click to highlight in text"><sup class="lineRef">1</sup><span class="italic">SB</span><sup>2</sup></a></li><script type="text/javascript">document.getElementById('note_LCL501_316_1').style.display = "none";</script></ul></section></notes></section>