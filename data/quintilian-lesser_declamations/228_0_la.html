<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p>Neque nos fugit velut in contrarium ire litem. Nam si
quis ex nobis istum servum vocaret, multa habebat profecto
quae pro se diceret, per quae ingenuus videretur. Quid
enim lex dicit? ‘Addictus donec solverit serviat’, ut opinor,
non ‘servus sit.’ Plurimum autem refert. Nam<a class="footnoteLink" href="#note_LCL500_462_2" id="target_note_LCL500_462_2"><sup>2</sup></a> servire merito
dicimus et eos qui in piratas inciderint et eos qui ab
hoste sint capti: id quidem quod ingenuis natura dedit,
nulla Fortunae iniuria eripi potest. Id quamvis nulli non
vestrum existimo esse manifestum, quibusdam tamen confessis
<span class="br"></span><span class="lineNumber">5</span><span class="br"></span>argumentis ostendere volo. Ante omnia [servus]<a class="footnoteLink" href="#note_LCL500_462_3" id="target_note_LCL500_462_3"><sup>3</sup></a> hic
habet nomen, est in censu, est<a class="footnoteLink" href="#note_LCL500_462_4" id="target_note_LCL500_462_4"><sup>4</sup></a> in tribu: quorum nihil (ut
opinor) deprehendi in servo potest. ‘At intervenit ea condicio
ut servire debeat donec solverit.’ Hoc ipsum servi
non est, habere in sua potestate quando desinat servire.
<span class="br"></span><span class="lineNumber">6</span><span class="br"></span>Fingite enim, iudices, aut oblatam esse ab illo pecuniam
aut ex hoc testamento pronuntiatione vestra liberum fieri:
num inter libertinos futurus est? Non, ut opinor. Atqui si
illud in confesso est, eum qui a servitute in libertatem veniat
non esse alio quam libertini loco, hic solutus hac necessitate
tam ingenuus futurus sit quam fuit, manifesto ne
<span class="br"></span><span class="lineNumber">7</span><span class="br"></span>hodie quidem servus est. Alia quoque complura sunt quae
intueri licet, si velitis. Servus aut domi natus est aut relictus
hereditate aut emptus. Hunc ex quo genere servorum ponitis?</p>
</section><notes><section class="footnotes"><ul><li class="note" id="note_LCL500_462_2"><a class="footnoteCrossrefLink" href="#target_note_LCL500_462_2" title="Click to highlight in text"><sup class="lineRef">2</sup><span class="italic">Obr.</span>: an Aβ</a></li><script type="text/javascript">document.getElementById('note_LCL500_462_2').style.display = "none";</script><li class="note" id="note_LCL500_462_3"><a class="footnoteCrossrefLink" href="#target_note_LCL500_462_3" title="Click to highlight in text"><sup class="lineRef">3</sup><span class="italic">Gron.</span></a></li><script type="text/javascript">document.getElementById('note_LCL500_462_3').style.display = "none";</script><li class="note" id="note_LCL500_462_4"><a class="footnoteCrossrefLink" href="#target_note_LCL500_462_4" title="Click to highlight in text"><sup class="lineRef">4</sup><span class="italic">Fr.</span>: aut Aβ</a></li><script type="text/javascript">document.getElementById('note_LCL500_462_4').style.display = "none";</script></ul></section></notes></section>