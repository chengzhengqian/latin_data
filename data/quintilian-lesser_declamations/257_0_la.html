<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


minora complexus est. Non ergo cogi potest quisquam
lege ut cum filio suo pugnet.</p>
<p><span class="br"></span><span class="lineNumber">11</span><span class="br"></span>Hic tamen non defenditur adfectus et pietatis simulatione.
‘Ego vero’ inquit ‘pugnavi, sed quo modo pugnare
oportebat vestrum imperatorem. Unius sanguinem exigitis:
exercitum cecidi. Par gladiatorum simile postulatis:
totius civitatis victoriam rettuli. Numerate captivos, numerate
spolia, et aestimate an damnari debuerim quia plus
<span class="br"></span><span class="lineNumber">12</span><span class="br"></span>praestiti. Quae sunt enim quae lex postulet? Illa quidem
pugnam tantummodo meam. Verumtamen videtur tacitum
hoc scribentis fuisse votum, ut et hostis occideretur.
Utrumque praestiti: et ego pugnavi et ille occisus est.</p>
<p><span class="br"></span><span class="lineNumber">13</span><span class="br"></span>‘Sed non continget ea perditissimo iuveni quam quaerebat
invidia, ut videretur scelere occisus, ut nobilem facinori
suo exitum daret: iaceat in turba. Vos oro qui illud
pugnae genus exigebatis, utrum tandem eventum concepistis
animo? Vicisset iuvenis senem, vicisset sceleratus
pium? Quantum res publica detrimenti, quantum lacrimarum,
quantum luctus amisso duce haberet et fractis
<span class="br"></span><span class="lineNumber">14</span><span class="br"></span>militum animis et inclinata in posterum spe! An vero imperator
vester<a class="footnoteLink" href="#note_LCL501_48_10" id="target_note_LCL501_48_10"><sup>10</sup></a> occidisset illum temerarium iuvenem et
sceleratum? Eratne tanti ut publice commissum parricidium
videretur? Non iram numinum, non sterilitatem
morbosque et alia quibus magna scelera expiari solent
timeremus? Ab hoc omine commisissem<a class="footnoteLink" href="#note_LCL501_48_11" id="target_note_LCL501_48_11"><sup>11</sup></a> aciem?’</p>
</section><notes><section class="footnotes"><ul><li class="note" id="note_LCL501_48_10"><a class="footnoteCrossrefLink" href="#target_note_LCL501_48_10" title="Click to highlight in text"><sup class="lineRef">10</sup><span class="italic">Ro.</span>: nos- Aβ</a></li><script type="text/javascript">document.getElementById('note_LCL501_48_10').style.display = "none";</script><li class="note" id="note_LCL501_48_11"><a class="footnoteCrossrefLink" href="#target_note_LCL501_48_11" title="Click to highlight in text"><sup class="lineRef">11</sup><span class="italic">Fr.</span>: -et <span class="italic">fere</span> Aβ</a></li><script type="text/javascript">document.getElementById('note_LCL501_48_11').style.display = "none";</script></ul></section></notes></section>