<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

abdicat multa vehementer graviterque dixit, cum fieret
tacebat. Non existimo adeo inimicum filio suo patrem,
quamvis abdicet, ut aliquid turpiter suspicetur praeter id
maledictum quod ipse audivit, quod intra verba constitit.
<span class="br"></span><span class="lineNumber">15</span><span class="br"></span>Maximo atque admirabili potius experimento gravitatem
huius pueri severitatemque, iudices, colligetis,<a class="footnoteLink" href="#note_LCL500_290_7" id="target_note_LCL500_290_7"><sup>7</sup></a> quia is qui
tantum nefas concupierat ipsum puerum appellare non
ausus est. Facilius illi fuit loqui cum hoc patre, hoc severo,
et loqui non semel et pecuniam polliceri et adicere pretium.
<span class="br"></span><span class="lineNumber">16</span><span class="br"></span>Tum iste tamen non adiit magistratus, non vociferatione
saltem invidiam facere apud populum conatus est:
tanto facilius est exigere magnum animum quam praestare.
Si hominem occidere facile est, tum feriri oportuit
cum de stupro filii tui loquebatur, cum tuarum id partium,
tui animi, tuarum etiam virium fuit. Nam fingamus sane istud
matrimonium fuisse: quis tamen omnium mortalium
hoc exigat, ut fortius uxor quam filius vindicetur?
<span class="br"></span><span class="lineNumber">17</span><span class="br"></span>Sic ego hunc defenderem, iudices, si occidere noluisset.
Rursus mihi ad id redeundum est ex quo defensionem
huius ingressus sum. Ecquid vos cogitatis aetatem, ecquid
videtis annos, ecquid semoto illo nuptiarum mimo atque
inani tantummodo nomine virum esse aestimatis<a class="footnoteLink" href="#note_LCL500_290_8" id="target_note_LCL500_290_8"><sup>8</sup></a> et
18 dignum qui abdicetur quod hominem non occiderit? Itane
tu pater bonus es, qui caritate filii neglecta imitatus es pueri




</p></section><notes><section class="footnotes"><ul><li class="note" id="note_LCL500_290_7"><a class="footnoteCrossrefLink" href="#target_note_LCL500_290_7" title="Click to highlight in text"><sup class="lineRef">7</sup><span class="italic">Watt</span><sup>2</sup>: dilig- Aβ</a></li><script type="text/javascript">document.getElementById('note_LCL500_290_7').style.display = "none";</script><li class="note" id="note_LCL500_290_8"><a class="footnoteCrossrefLink" href="#target_note_LCL500_290_8" title="Click to highlight in text"><sup class="lineRef">8</sup><span class="italic">SB</span><sup>3</sup> (puta- <span class="italic">SB</span><sup>1</sup>): cogita- Aβ</a></li><script type="text/javascript">document.getElementById('note_LCL500_290_8').style.display = "none";</script></ul></section></notes></section>