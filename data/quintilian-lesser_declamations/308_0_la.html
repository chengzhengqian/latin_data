<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


que tamen occasio, quaecumque tamen necessitas est, si
iam ego offendi, si quid quod parum simpliciter rogaverim
irasceris, illam commendo miseram: non ut reducas (fuit
ista spes aliquando, et forsitan, si felicior essem, maneret
[illud]<a class="footnoteLink" href="#note_LCL501_150_16" id="target_note_LCL501_150_16"><sup>16</sup></a> adhuc), &lt;sed&gt;,<a class="footnoteLink" href="#note_LCL501_150_16" id="target_note_LCL501_150_16"><sup>16</sup></a> quod egens et abdicatus necesse
<span class="br"></span><span class="lineNumber">13</span><span class="br"></span>habeo deprecari, ut alas, etiamsi irasceris. Qualem enim
miserae illius existimas vitam, cum cibos cotidianos petit et
semper in posterum egens est? Equidem vereor, iudices,
ne post hanc meam calamitatem, quam praesertim excepisse
me propter misericordiam sui credit, finiat invisam
<span class="br"></span><span class="lineNumber">14</span><span class="br"></span>diu vitam et cibos accipere desinat, etiamsi dabis. Nam si
perseverabit (rogo ignoscatis, etiamsi hoc forsitan apud
animum patris mei asperum videri possit), haerebo miserae
comes cotidiano labori.</p>
</section>
<section class="div2">
<h2>331</h2>
<span class="label">Bis damnatus iniuriarum tertio absolutus</span>
<p>Qui capitis reum non damnaverit, ipse puniatur. Qui ter
iniuriarum damnatus fuerit, capite puniatur. Bis damnatus
iniuriarum tertio a quodam postulatus absolutus est. Agit
cum accusatore tamquam capitis accusatus.</p>
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>Bis damnato huic demus oportet patronum; nam etiamsi
proxime absolutus est, bis tamen damnatus est.</p>
</section><notes><section class="footnotes"><ul><li class="note" id="note_LCL501_150_16"><a class="footnoteCrossrefLink" href="#target_note_LCL501_150_16" title="Click to highlight in text"><sup class="lineRef">16</sup><span class="italic">Aer.</span></a></li><script type="text/javascript">document.getElementById('note_LCL501_150_16').style.display = "none";</script></ul></section></notes></section>