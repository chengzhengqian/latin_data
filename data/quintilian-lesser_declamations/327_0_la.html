<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


donec filius meus sanaretur ne viderer aliqua conscientia
mori velle.</p>
<p><span class="br"></span><span class="lineNumber">3</span><span class="br"></span>Mori volo. Nihil me commisisse manifestum est. Et iam
satis rationem videor reddidisse. Mori volo senex; habet
suos vita terminos, dum membra sufficiunt, dum in officio
vires sunt. Quotamquamque partem habeo viventis? Cum
adhuc haberem uxorem, matrimonio inutilis eram, nec mirum
si quem concupivit iuniorem. Occidere adulterum
non potui: non miraretur me mori velle si quis vidisset
fugientem. Quam tarde feci! Felicissimus fuissem si me
<span class="br"></span><span class="lineNumber">4</span><span class="br"></span>latrones occidissent. Accedit illud: filium habeo. Mori volo
dum salvus est, dum illum relinquere superstitem possum.
Paene illum nuper amisi: quid futurum erat si non potuissem
sanare? Bene dii quod leve fuit vulnus! Non accidet
hoc mihi iterum. Ego scio in quibus cogitationibus fuerim:
si in maius periculum filius meus venisset, non expectassem
vos ut perirem. Nondum de adversis loquor; haec ipsa
me ad mortem ducunt quae ex voto contigerunt.</p>
<p><span class="br"></span><span class="lineNumber">5</span><span class="br"></span>Veniamus nunc ad querelas. Infelix sum: peregre proficisci
volui, &lt;in&gt;<a class="footnoteLink" href="#note_LCL501_188_3" id="target_note_LCL501_188_3"><sup>3</sup></a> latrones incidi, vivere me miror. Accessit
dolor: a filio meo diductus sum. Non queror de ipso: omnis
mihi ratio adversus Fortunam est. Intervenerunt latrones,
non stetit mecum filius cum pro me pugnarem. Feci aliquid
et ipse scelerate: solus reversus sum, tamquam scirem
<span class="br"></span><span class="lineNumber">6</span><span class="br"></span>filium salvum esse. Insecuta est alia fortuna: uxorem





</p></section><notes><section class="footnotes"><ul><li class="note" id="note_LCL501_188_3"><a class="footnoteCrossrefLink" href="#target_note_LCL501_188_3" title="Click to highlight in text"><sup class="lineRef">3</sup><span class="italic">ed. Princ.</span></a></li><script type="text/javascript">document.getElementById('note_LCL501_188_3').style.display = "none";</script></ul></section></notes></section>