<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Priusquam venio ad aestimationem criminis et propriam
iudicii huiusce summam, necesse habeo id dicere quod in
oculos uniuscuiusque vestrum, iudices, incurrit: abdicatur
puer. Nolite illum aestimare ex hoc quod maritus est; in
quo illud praecipue, iudices, vereor, ne apud animos vestros
suspectus sit impudentiae ac videatur intra hos annos
nimium cito virum egisse: uxorem pater impuberi dedit.
<span class="br"></span><span class="lineNumber">2</span><span class="br"></span>Quid igitur haec aetas committere potuit tanta animadversione
dignum? Lex abdicationis adversus ferociam iuvenum
constituta est. Haec vero infirmitas adeo nocentis
nomen non recipit ut vix recipiat innocentis.</p>
<p><span class="br"></span><span class="lineNumber">3</span><span class="br"></span>Si tamen perseveras abdicare tamquam iuvenem,
superest ut ego quoque tamquam iuvenem defendam.
Vultis igitur, iudices, dicam illa omnibus fere abdicationum
iudiciis vulgata pro liberis: ‘non ego luxuriatus sum,
non ego meretricem amavi, non paterna bona vitiis consumpsi’?
Sed si hoc proposuero, respondebitur (potest
enim): ‘adulteros’ inquit ‘non occidisti.’</p>
<p><span class="br"></span><span class="lineNumber">4</span><span class="br"></span>Dicamus et tamquam pro marito. Non habes ius abdicandi
propter hoc quod lex huic permisit. Vereor ne risum
mereatur haec defensio mea, tamquam hic utrumlibet potuerit.
Sed potuerit sane. Marito vel occidere adulterum
vel accepta pecunia dimittere licet. Non potes propter id
<span class="br"></span><span class="lineNumber">5</span><span class="br"></span>irasci quod iura huic permiserunt. Loquatur maritus cum
animo suo, loquatur cum adfectu suo, cum propria animi
sui natura. Si propter hoc licet abdicare, istud quod fecit
maritus non licet. Alioqui enim tolerabilius et certe humanius


</p></section><notes></notes></section>