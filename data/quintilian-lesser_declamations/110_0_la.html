<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">
praesentis periculi fingere me vel ex eo manifestum est,
quod raptorem aliter occidi: nam si id esset causa mortis
quod isti videri volunt, hac lege me ulcisci potuissem.</p>
<p><span class="br"></span><span class="lineNumber">25</span><span class="br"></span>Iamdiu me, iudices, circa iura morari scio longeque recessisse
a paternis adfectibus. Ergo ego in ultionem filiae
meae nihil feci nisi quod licuit? Adii magistratus, fortiorem
puellae vocem imperavi, quia tutum erat? Ego vero
totos in medium profero adfectus: nec mihi in cogitatione
tum lex fuit, nec iura respexi, sed quae proxima vindicandae
infelicis filiae via occurrit, hac<a class="footnoteLink" href="#note_LCL500_226_24" id="target_note_LCL500_226_24"><sup>24</sup></a> intendi, hanc secutus
<span class="br"></span><span class="lineNumber">26</span><span class="br"></span>sum. Bene cessit quod et licuit. Age, si non habuissem
quam educerem ad magistratus, cuius vice me ulciscerer,
non in publico, non in foro his me senilibus manibus vindicassem?
Tu, Fortuna, facies quod occurrerit; iam non potes
<span class="br"></span><span class="lineNumber">27</span><span class="br"></span>efficere ut paeniteat. Filiam perdidi: scio hoc minimum
esse malorum meorum. Sunt qui gravissimum existimant
unicos perdere, et quotiens non habeant ad quod solacium
respiciant calamitatis,<a class="footnoteLink" href="#note_LCL500_226_25" id="target_note_LCL500_226_25"><sup>25</sup></a> videtur sine medicina dolor. Hoc
gravius est, iudices, perdere alteram ex geminis. Cotidie
mihi occurrit imago funeris mei. Quo magis placet filiae
verecundia, quo magis probitas, hoc validius subeunt cogitationes:
<span class="br"></span><span class="lineNumber">28</span><span class="br"></span>talem miser perdidi. Si tamen hoc vulnus intulisset
Fortuna, si casus, communi &lt;me&gt;<a class="footnoteLink" href="#note_LCL500_226_26" id="target_note_LCL500_226_26"><sup>26</sup></a> mortalitatis condicione
solarer. Nunc miser filiam quo modo perdidi? Ante
omnia nec virginem nec nuptam. Qualis ego infelix vultus








</p></section><notes><section class="footnotes"><ul><li class="note" id="note_LCL500_226_24"><a class="footnoteCrossrefLink" href="#target_note_LCL500_226_24" title="Click to highlight in text"><sup class="lineRef">24</sup><span class="italic">SB</span><sup>1</sup>: hanc Aβ</a></li><script type="text/javascript">document.getElementById('note_LCL500_226_24').style.display = "none";</script><li class="note" id="note_LCL500_226_25"><a class="footnoteCrossrefLink" href="#target_note_LCL500_226_25" title="Click to highlight in text"><sup class="lineRef">25</sup>-ates <span class="italic">Ro.</span></a></li><script type="text/javascript">document.getElementById('note_LCL500_226_25').style.display = "none";</script><li class="note" id="note_LCL500_226_26"><a class="footnoteCrossrefLink" href="#target_note_LCL500_226_26" title="Click to highlight in text"><sup class="lineRef">26</sup><span class="italic">Wi.</span> (<span class="italic">post</span> solarer <span class="italic">habet</span> β)</a></li><script type="text/javascript">document.getElementById('note_LCL500_226_26').style.display = "none";</script></ul></section></notes></section>