<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">Atheniensis sacerdos, Alexandro pollicente discessurum
se ab armis si dedicaret, dedicavit. Discessit ab obsidione
Athenarum Alexander. Dicitur sacerdos hosti opem tulisse.</p>
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>Quam potest maxima religione iudicum implendus animus
est. Nam et sacerdos reus est et datur ei crimini quod dedicaverit
templum et [quod]<a class="footnoteLink" href="#note_LCL501_90_2" id="target_note_LCL501_90_2"><sup>2</sup></a> utilissimum causae et<a class="footnoteLink" href="#note_LCL501_90_3" id="target_note_LCL501_90_3"><sup>3</sup></a> etiam
facile est hoc tempore: nam et praesentia numinis eius de
quo agitur approbata est.</p>
<span class="label"><span class="br"></span><span class="lineNumber">2</span><span class="br"></span><span class="sc">declamatio</span></span>
<p>Deos immortales omnes quidem, praecipue tamen numen
et mihi maxime familiare et, sicut proxime experti sumus,
praesentissimum, iudices, invoco: ante omnia ut, si respectu
sacrorum, si pietate, si religione sola ductus feci quod
obicitur mihi, velint impunitum esse sacerdotis officium;
tum<a class="footnoteLink" href="#note_LCL501_90_4" id="target_note_LCL501_90_4"><sup>4</sup></a> (quod me aliquando sollicitum habet) ne aspere, ne
irate hanc iudicii faciem intueri velint, in qua capitis periculo
<span class="br"></span><span class="lineNumber">3</span><span class="br"></span>luitur quod templum dedicatum est. Oro igitur atque
obtestor, si fieri potest, ne damnari me velint, si minus, ne
vindicari, tueanturque civitatem in hac quam modo habere
coepimus pace: immo vero hanc vestris animis voluntatem,
hoc propositum mentis inspirent, ne eo tempore







</p></section><notes><section class="footnotes"><ul><li class="note" id="note_LCL501_90_2"><a class="footnoteCrossrefLink" href="#target_note_LCL501_90_2" title="Click to highlight in text"><sup class="lineRef">2</sup><span class="italic">SB</span><sup>1</sup></a></li><script type="text/javascript">document.getElementById('note_LCL501_90_2').style.display = "none";</script><li class="note" id="note_LCL501_90_3"><a class="footnoteCrossrefLink" href="#target_note_LCL501_90_3" title="Click to highlight in text"><sup class="lineRef">3</sup>c. et. <span class="italic">SB</span><sup>1</sup>: et c. Aβ</a></li><script type="text/javascript">document.getElementById('note_LCL501_90_3').style.display = "none";</script><li class="note" id="note_LCL501_90_4"><a class="footnoteCrossrefLink" href="#target_note_LCL501_90_4" title="Click to highlight in text"><sup class="lineRef">4</sup><span class="italic">Sch., Gron.</span>: nunc Aβ</a></li><script type="text/javascript">document.getElementById('note_LCL501_90_4').style.display = "none";</script></ul></section></notes></section>