<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

eum qui iniuriam accepisset; nunc res duplex est, crimina
duo sunt eius qui in templo pulsaverit.<a class="footnoteLink" href="#note_LCL500_180_6" id="target_note_LCL500_180_6"><sup>6</sup></a> Quid enim lex
dicit? ‘Qui in templo iniuriam fecerit, decem milia denariorum
det ei cui iniuriam fecerit, decem milia civitati.’</p>
<p>Non, si haec iuncta atque contexta sunt, continuo unius
legis habent vim et proprietatem. Id sic cognoscite: duos
actores habent, nec potest videri una lex cuius pars ad privatum,
<span class="br"></span><span class="lineNumber">11</span><span class="br"></span>pars ad rem publicam pertinet. Ergo, etsi<a class="footnoteLink" href="#note_LCL500_180_7" id="target_note_LCL500_180_7"><sup>7</sup></a> iuncta
sunt ista, ut dixi, duas causas habent. Pars est legis ea<a class="footnoteLink" href="#note_LCL500_180_8" id="target_note_LCL500_180_8"><sup>8</sup></a> quae
vindicat templum. Ergo ut remittatur tibi ea quae pertinet
ad privatum, restat ea quae pertinet ad civitatem. Duae
enim sunt iniuriae in hoc tuo facto, et ideo duae poenae.</p>
<p><span class="br"></span><span class="lineNumber">12</span><span class="br"></span>An vero inicum videri potest eum qui in templo pulsaverit
decem milia civitati dare? Quid enim magis in ulla
re publica curari observarique oportet quam religionem?
Sane petulantia aliis locis mediocrem habeat reprehensionem;
in templo vero, in quo verbis parcimus, in quo animos
componimus, in quo tacitam etiam mentem nostram
custodimus, pulsare velut in solitudine, velut in secreto
<span class="br"></span><span class="lineNumber">13</span><span class="br"></span>quodam, non est ferendum. Dic nunc: ‘ignominiosus erat.’
Sed in templo. Captis urbibus vis hostium atque impetus<a class="footnoteLink" href="#note_LCL500_180_9" id="target_note_LCL500_180_9"><sup>9</sup></a>
religione templorum defenditur. Qui iam arma ferre non
possunt, qui salutem suam tueri fuga nequeunt, circa aras
iacent. In templo pulsasti hominem; rem petulantem






</p></section><notes><section class="footnotes"><ul><li class="note" id="note_LCL500_180_6"><a class="footnoteCrossrefLink" href="#target_note_LCL500_180_6" title="Click to highlight in text"><sup class="lineRef">6</sup><span class="italic">Gron.</span>: -satus sit Aβ</a></li><script type="text/javascript">document.getElementById('note_LCL500_180_6').style.display = "none";</script><li class="note" id="note_LCL500_180_7"><a class="footnoteCrossrefLink" href="#target_note_LCL500_180_7" title="Click to highlight in text"><sup class="lineRef">7</sup><span class="italic">Ro.</span>: si Aβ</a></li><script type="text/javascript">document.getElementById('note_LCL500_180_7').style.display = "none";</script><li class="note" id="note_LCL500_180_8"><a class="footnoteCrossrefLink" href="#target_note_LCL500_180_8" title="Click to highlight in text"><sup class="lineRef">8</sup><span class="italic">SB</span><sup>4</sup>: eius Aβ</a></li><script type="text/javascript">document.getElementById('note_LCL500_180_8').style.display = "none";</script><li class="note" id="note_LCL500_180_9"><a class="footnoteCrossrefLink" href="#target_note_LCL500_180_9" title="Click to highlight in text"><sup class="lineRef">9</sup>atque i. <span class="italic">Watt</span><sup>2</sup>: ac metus Aβ</a></li><script type="text/javascript">document.getElementById('note_LCL500_180_9').style.display = "none";</script></ul></section></notes></section>