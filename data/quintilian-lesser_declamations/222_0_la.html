<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

feci temere: quid tamen aliud quaeri potuit in illo
iudicio quam hoc, an tu<a class="footnoteLink" href="#note_LCL500_450_7" id="target_note_LCL500_450_7"><sup>7</sup></a> merito optasses? Probasti raptorem
fuisse me, hoc est, probasti te recte optasse. Volui
rescindere optionem tuam; non contigit.</p>
<span class="label"><span class="br"></span><span class="lineNumber">11</span><span class="br"></span><span class="sc">sermo</span></span>
<p>Haec circa ius, illa circa aequitatem.</p>
<span class="label"><span class="br"></span><span class="lineNumber">12</span><span class="br"></span><span class="sc">declamatio</span></span>
<p>Bis optare vis, quod etiam semel multum est. Potestatem
tibi vitae ac necis lex dedit; ultra regnum omne, ultra tyrannidem
omnem est hoc diu licere. Fulmina ipsa velociter
cadunt; habet finem aliquem expectationis securis illa
<span class="br"></span><span class="lineNumber">13</span><span class="br"></span>carnificis. Si mortem optasses et nuptias optare velles, videreris
[enim]<a class="footnoteLink" href="#note_LCL500_450_8" id="target_note_LCL500_450_8"><sup>8</sup></a> facere contra legem, et esset qui diceret:
‘ante deliberasses, ante dispexisses; emissa vox est, potestatem
tuam ipsa finisti.’ Nunc vero cum optaveris nuptias,
mortem optare vis. Quae ista ad crudelitatem paenitentia
<span class="br"></span><span class="lineNumber">14</span><span class="br"></span>est? Intellexit et ipsa quam saevum, quam crudele sit. Plus
enim postea mali feci? Ignovisti quod rapueram, ignovisti
quod abstuleram virginitatem; haec nuptiis aestimasti:
<span class="br"></span><span class="lineNumber">15</span><span class="br"></span>morte aestimas verecundiam? Neque ego, cum me rapuisse
negarem, nuptias tuas recusabam: volebam ducere
non tamquam raptor, cum me hoc modo putarem fore cariorem,
si tibi iniuriam non fecissem. Vel fallere animum
tuum volui: ne irascereris.<a class="footnoteLink" href="#note_LCL500_450_9" id="target_note_LCL500_450_9"><sup>9</sup></a></p>
<p><span class="br"></span><span class="lineNumber">16</span><span class="br"></span>Sed et ipsi iudices hoc pronuntiaverunt, hoc spectaverunt.
Quaestionem enim fuisse putas an ego rapuissem?



</p></section><notes><section class="footnotes"><ul><li class="note" id="note_LCL500_450_7"><a class="footnoteCrossrefLink" href="#target_note_LCL500_450_7" title="Click to highlight in text"><sup class="lineRef">7</sup>an tu <span class="italic">Wi.</span>: quam tu A (<span class="italic">ex</span> quantum?), D: quanto BC</a></li><script type="text/javascript">document.getElementById('note_LCL500_450_7').style.display = "none";</script><li class="note" id="note_LCL500_450_8"><a class="footnoteCrossrefLink" href="#target_note_LCL500_450_8" title="Click to highlight in text"><sup class="lineRef">8</sup>D<sup>2</sup></a></li><script type="text/javascript">document.getElementById('note_LCL500_450_8').style.display = "none";</script><li class="note" id="note_LCL500_450_9"><a class="footnoteCrossrefLink" href="#target_note_LCL500_450_9" title="Click to highlight in text"><sup class="lineRef">9</sup>BC: -ceris AD: -caris <span class="italic">coni. SB</span><sup>3</sup></a></li><script type="text/javascript">document.getElementById('note_LCL500_450_9').style.display = "none";</script></ul></section></notes></section>