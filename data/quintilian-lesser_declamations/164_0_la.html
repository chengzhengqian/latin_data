<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
</section>
<section class="div2">
<h2>291</h2>
<span class="label">Adulter uxoris qua cesserat fratri</span>
<p>Qui duos filios habebat uni uxorem dedit. Altero aegrotante
et dicentibus medicis animi esse languorem, intravit
stricto gladio minatus se moriturum pater nisi causam indicasset.
Confesso amari a se fratris uxorem, frater petente
patre cessit. Ille in adulterio eam cum priore marito deprehensos<a class="footnoteLink" href="#note_LCL500_334_1" id="target_note_LCL500_334_1"><sup>1</sup></a>
occidit. Abdicatur.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Ingressurus actionem interrogo qualem patrem velis: gravem
et severum an facilem et ignoscentem. Non dubito
quin adulescens vindicato modo matrimonio malit me severe
agere. Talis igitur pater obicit tibi quod in amorem
incideris cuiusquam: non est istud nisi lascivientis animi.
<span class="br"></span><span class="lineNumber">2</span><span class="br"></span>Quid<a class="footnoteLink" href="#note_LCL500_334_2" id="target_note_LCL500_334_2"><sup>2</sup></a> si haec quam adamasti nupta est? Tu alienam matronam
aliter quam leges permittunt aspexisti? Adiciamus
huc ‘fratris uxorem.’ Intellego me, iudices, fictae huic personae
sufficere non posse, itaque tacebo: duc, duc,<a class="footnoteLink" href="#note_LCL500_334_3" id="target_note_LCL500_334_3"><sup>3</sup></a> te
sequor. Paulo ante dicebas: ‘corrumpere fratris uxorem
ausus est, istud incestum est.’</p>
<p><span class="br"></span><span class="lineNumber">3</span><span class="br"></span>Sed forsitan dicet: ‘amavi adulescens eam quae domi
erat, cuius conversatio continua etiam invitos ad se oculos
poterat deflectere.’ Ignoscamus amori: obicio igitur tibi
occisos a te homines ex eadem causa qua tu amasti. Nullus
est tam vilis hominis sanguis ut non manus inquinet.
Deinde hanc ego severitatem aliis permiserim: tu qui<a class="footnoteLink" href="#note_LCL500_334_4" id="target_note_LCL500_334_4"><sup>4</sup></a> et</p>
</section><notes><section class="footnotes"><ul><li class="note" id="note_LCL500_334_1"><a class="footnoteCrossrefLink" href="#target_note_LCL500_334_1" title="Click to highlight in text"><sup class="lineRef">1</sup><span class="italic">SB</span><sup>1</sup>, <span class="italic">coll. Liv.</span> 45.28.11, <span class="italic">K.–S.</span> I.289: -nsam Aβ</a></li><script type="text/javascript">document.getElementById('note_LCL500_334_1').style.display = "none";</script><li class="note" id="note_LCL500_334_2"><a class="footnoteCrossrefLink" href="#target_note_LCL500_334_2" title="Click to highlight in text"><sup class="lineRef">2</sup><span class="italic">SB</span><sup>3</sup>: iam Aβ</a></li><script type="text/javascript">document.getElementById('note_LCL500_334_2').style.display = "none";</script><li class="note" id="note_LCL500_334_3"><a class="footnoteCrossrefLink" href="#target_note_LCL500_334_3" title="Click to highlight in text"><sup class="lineRef">3</sup><span class="italic">Ro.</span>: dic dic Aβ</a></li><script type="text/javascript">document.getElementById('note_LCL500_334_3').style.display = "none";</script><li class="note" id="note_LCL500_334_4"><a class="footnoteCrossrefLink" href="#target_note_LCL500_334_4" title="Click to highlight in text"><sup class="lineRef">4</sup><span class="italic">Ro.</span>: quod Aβ</a></li><script type="text/javascript">document.getElementById('note_LCL500_334_4').style.display = "none";</script></ul></section></notes></section>