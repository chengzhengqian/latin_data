<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

in crimen deducuntur. Produxi filiam ad magistratum:
quid hoc ad inferendam per se pertinet mortem? Praecepi
ut mortem optaret. Detrahe quod ille raptor est, detrahe
quod [et]<a class="footnoteLink" href="#note_LCL500_220_10" id="target_note_LCL500_220_10"><sup>10</sup></a> lex raptorem interfici iubet, detrahe quod filia
mortem raptoris optavit: ipsum quod ego feci mortem homini
adferre non potuit. Non possum ergo videri causa
<span class="br"></span><span class="lineNumber">11</span><span class="br"></span>mortis homini fuisse. Quid feci? Quod innoxium erat si
nihil ille fecisset. Fingite enim haec accidere potuisse: produxi
filiam, optare mortem iussi; ignoret sane quae sit ad
magistratus educta. Si potest dicere: ‘nihil tale admisi’, nihil
nocuerint ea quae ego feci. Quid ergo illi causa mortis
<span class="br"></span><span class="lineNumber">12</span><span class="br"></span>fuit? Quod rapuit, quod lex mortem constituit. Et hoc
paene adversariorum confessione manifestum est: non
agunt cum ea quae optavit. Neque ego sum tam durus ac
demens ut pro salute mea filiam<a class="footnoteLink" href="#note_LCL500_220_11" id="target_note_LCL500_220_11"><sup>11</sup></a> periculo meo opponam;
sed uti mihi hoc argumento licet, quoniam et illa tuta est.
Eadem enim quae dicuntur ame ab illa dicerentur: ‘optavi
mortem; num tamen hoc nocuisset si adversus alium fecissem?’
<span class="br"></span><span class="lineNumber">13</span><span class="br"></span>Quemlibet apprehendi ex turba circumstantium
credite; huius mortem optavit: num occidetur? Non, ut
opinor. Non ergo ipsa optio<a class="footnoteLink" href="#note_LCL500_220_12" id="target_note_LCL500_220_12"><sup>12</sup></a> in causa mortis est, sed id
propter quod optio valet. Tuta est hac defensione filia mea,
<span class="br"></span><span class="lineNumber">14</span><span class="br"></span>et (ut dixi) sententia quoque accusatorum secura. Quid
mihi accedit<a class="footnoteLink" href="#note_LCL500_220_13" id="target_note_LCL500_220_13"><sup>13</sup></a> supra haec? Unum adhuc patrocinium: non
enim hoc tantum dico: ‘si ille non rapuisset, causa mortis
non fuissem’, sed illud etiam: ‘si filia mihi non paruisset,
causa mortis non fuissem.’</p>
</section><notes><section class="footnotes"><ul><li class="note" id="note_LCL500_220_10"><a class="footnoteCrossrefLink" href="#target_note_LCL500_220_10" title="Click to highlight in text"><sup class="lineRef">10</sup><span class="italic">Wi.</span></a></li><script type="text/javascript">document.getElementById('note_LCL500_220_10').style.display = "none";</script><li class="note" id="note_LCL500_220_11"><a class="footnoteCrossrefLink" href="#target_note_LCL500_220_11" title="Click to highlight in text"><sup class="lineRef">11</sup>mea f. <span class="italic">SB</span><sup>1</sup>: f. meam Aβ</a></li><script type="text/javascript">document.getElementById('note_LCL500_220_11').style.display = "none";</script><li class="note" id="note_LCL500_220_12"><a class="footnoteCrossrefLink" href="#target_note_LCL500_220_12" title="Click to highlight in text"><sup class="lineRef">12</sup><span class="italic">Aer.</span>: opinio Aβ</a></li><script type="text/javascript">document.getElementById('note_LCL500_220_12').style.display = "none";</script><li class="note" id="note_LCL500_220_13"><a class="footnoteCrossrefLink" href="#target_note_LCL500_220_13" title="Click to highlight in text"><sup class="lineRef">13</sup><span class="italic">Sch.</span>: accidit Aβ</a></li><script type="text/javascript">document.getElementById('note_LCL500_220_13').style.display = "none";</script></ul></section></notes></section>