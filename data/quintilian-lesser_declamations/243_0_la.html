<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">Atqui ipsum verbum videtur habere vim coactae veritatis.
Quid ergo aliud intueri debeo<a class="footnoteLink" href="#note_LCL501_20_10" id="target_note_LCL501_20_10"><sup>10</sup></a> quam vocem? Si semel hoc
audissem, lex tamen me iam appellaret: saepius dixit, in
eadem voce perseveravit. Viderimus an in aliis partibus demens
<span class="br"></span><span class="lineNumber">9</span><span class="br"></span>fuerit: hic tamquam sanus perseveravit. De confesso
ergo sumpsi supplicium, atque ad me non pertinet an is qui
confessus est nocens fuerit. Fingite enim esse aliquem qui
aliquo modo confessus sit, hunc a magistratu occisum,
postea apparuisse aliquo casu falsum fuisse quod dixisset:
num agi cum magistratu potest? Lex quae confessum puniri
iubet sententiam ipsi relinquit.</p>
<p><span class="br"></span><span class="lineNumber">10</span><span class="br"></span>Descendamus tamen eo, quoniam confessus<a class="footnoteLink" href="#note_LCL501_20_11" id="target_note_LCL501_20_11"><sup>11</sup></a> est, ut
quaeramus an ille etiam parricida fuerit. Nec mihi necesse
est dicere illa quae ab accusatore dicta sunt. Habuerit ille
causas propter quas deferret, habuerit testes suos, habuerit
argumenta (et profecto creditis non sine magna fiducia
delatum esse tanti criminis reum); mihi in argumentum
sufficit genus absolutionis: paribus sententiis absolutus
<span class="br"></span><span class="lineNumber">11</span><span class="br"></span>est. Hoc in alio genere causae dubium est, in parricidio
vero, quod probari nemo voluit, quod falsum esse ad vota
pertinebat, diversam habuit pronuntiationem. Obiectum
est alicui mortalium quod patrem occidisset, quod eum cui
lucem, cui haec beneficia rerum naturae debebat, sua manu
<span class="br"></span><span class="lineNumber">12</span><span class="br"></span>trucidasset—et hoc pars iudicum credidit? Ego vero
illos et probo nec<a class="footnoteLink" href="#note_LCL501_20_12" id="target_note_LCL501_20_12"><sup>12</sup></a> miror qui absolverunt: pars tamen iudicum
pronuntiavit factum esse parricidium, pars incredibile
esse.<a class="footnoteLink" href="#note_LCL501_20_13" id="target_note_LCL501_20_13"><sup>13</sup></a> Hos movit quod probari poterat, illos quod








</p></section><notes><section class="footnotes"><ul><li class="note" id="note_LCL501_20_10"><a class="footnoteCrossrefLink" href="#target_note_LCL501_20_10" title="Click to highlight in text"><sup class="lineRef">10</sup><span class="italic">Sch.</span>: debes Aβ</a></li><script type="text/javascript">document.getElementById('note_LCL501_20_10').style.display = "none";</script><li class="note" id="note_LCL501_20_11"><a class="footnoteCrossrefLink" href="#target_note_LCL501_20_11" title="Click to highlight in text"><sup class="lineRef">11</sup><span class="italic">SB</span><sup>3</sup>: filius Aβ</a></li><script type="text/javascript">document.getElementById('note_LCL501_20_11').style.display = "none";</script><li class="note" id="note_LCL501_20_12"><a class="footnoteCrossrefLink" href="#target_note_LCL501_20_12" title="Click to highlight in text"><sup class="lineRef">12</sup><span class="italic">SB</span><sup>1</sup>: et Aβ</a></li><script type="text/javascript">document.getElementById('note_LCL501_20_12').style.display = "none";</script><li class="note" id="note_LCL501_20_13"><a class="footnoteCrossrefLink" href="#target_note_LCL501_20_13" title="Click to highlight in text"><sup class="lineRef">13</sup>parricidium . . . esse <span class="italic">om.</span> A<sup>1</sup>, pars . . . esse <span class="italic">del. Ri., SB</span><sup>3</sup></a></li><script type="text/javascript">document.getElementById('note_LCL501_20_13').style.display = "none";</script></ul></section></notes></section>