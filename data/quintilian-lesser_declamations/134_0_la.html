<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

illi<a class="footnoteLink" href="#note_LCL500_274_10" id="target_note_LCL500_274_10"><sup>10</sup></a> qui erat conceptus a nocente femina. Non est credibile
legem prospexisse ei cui rerum natura datura fortasse
non erat lucem, qui an nasci posset dubium fuit, qui etiam
<span class="br"></span><span class="lineNumber">8</span><span class="br"></span>odium ex ea quae conceperat merebatur. Quare ergo
scripta lex est? Pro patribus, qui nihil fecerunt. Indignum
enim visum est, etiamsi mortem meruisset mater, auferri
filium innocenti patri. Si ergo<a class="footnoteLink" href="#note_LCL500_274_11" id="target_note_LCL500_274_11"><sup>11</sup></a> lex pro me scripta erat, non
potest videri contra me valere. In hac vero ne illius quidem,
quicumque futurus fuit, movere vos miseratio potest.
Quis enim illum agnosceret, quis educeret, cum manifestum
esset ex crimine, ex flagitiis, ex ea re quae morte punitur
<span class="br"></span><span class="lineNumber">9</span><span class="br"></span>esse conceptum? Ipsam vero adulteram adeo oportuit
occidi ut nulli umquam irasci magis leges debuerint. Ultra
commune flagitium est praegnas adultera. Aliqua hoc tempore,
quo salvo pudore a marito secubaret, cum adultero
volutata est? Et cum animalibus mutis etiam, quorum libido
ratione &lt;non&gt;<a class="footnoteLink" href="#note_LCL500_274_12" id="target_note_LCL500_274_12"><sup>12</sup></a> continetur, haec tamen sit natura ut
posteaquam conceperint omnem refugiant venerem, matrona
ne pudore quidem partus, ut vos dicitis, iam instantis
moveri potuit ut pudicitiam, si non marito, at futuro certe
<span class="br"></span><span class="lineNumber">10</span><span class="br"></span>filio praestaret? Illa igitur prior damnavit ventrem suum.
Victurus autem fuit ille si ego adulteram non occidissem?
Non novimus hos mores turpissimarum feminarum, ut
oderint puerperia, ut filios velut indices aetatis suae abominentur?</p>
</section><notes><section class="footnotes"><ul><li class="note" id="note_LCL500_274_10"><a class="footnoteCrossrefLink" href="#target_note_LCL500_274_10" title="Click to highlight in text"><sup class="lineRef">10</sup><span class="italic">Ro.</span>: illius Aβ</a></li><script type="text/javascript">document.getElementById('note_LCL500_274_10').style.display = "none";</script><li class="note" id="note_LCL500_274_11"><a class="footnoteCrossrefLink" href="#target_note_LCL500_274_11" title="Click to highlight in text"><sup class="lineRef">11</sup>si ergo <span class="italic">Ri.</span>: dixero Aβ</a></li><script type="text/javascript">document.getElementById('note_LCL500_274_11').style.display = "none";</script><li class="note" id="note_LCL500_274_12"><a class="footnoteCrossrefLink" href="#target_note_LCL500_274_12" title="Click to highlight in text"><sup class="lineRef">12</sup><span class="italic">ed. Leid.</span></a></li><script type="text/javascript">document.getElementById('note_LCL500_274_12').style.display = "none";</script></ul></section></notes></section>