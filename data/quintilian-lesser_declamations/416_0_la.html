<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>‘Sepulcrum’ inquit ‘violasti.’ Non utcumque attingitur
sepulcrum violatur: alioqui nec inferre<a class="footnoteLink" href="#note_LCL501_366_1" id="target_note_LCL501_366_1"><sup>1</sup></a> mortuos licet nec
collapsa reficere nec ornare. Aut, si utcumque attingitur
violatur, bis ego peccavi, et cum sustuli et cum reposui.
Sed non ita est. Et mens absolvitur. Sic Romani gloriose
spoliarunt Iovem, sic Saguntini fecerunt parricidium. Si
<span class="br"></span><span class="lineNumber">3</span><span class="br"></span>ergo mens in factis spectatur, meam inspicite. Quare violo?
Inimici sepulcrum est? Immo etiam commilitonis, amici;
credibile enim est similes propositis amicos fuisse. Deinde,
ut etiam vivo nocere voluerim, mortuo tamen parcendum
est. Deinde, quo tempore? Bello, inter pericula odiis
vacua. Sed quid sustuli? Aurum, credo, aut defossam pecuniam.
Arma. Ista virtutis instrumenta, non sceleris sunt
<span class="br"></span><span class="lineNumber">4</span><span class="br"></span>pretia, quibus praemia merui. Nisi ista sustulissem, non
accusasses: non haberes leges. Sustuli, confiteor, sed publicae
salutis causa. Miraris? Ipsorum sepulcrorum ruina,
si possem, hostem repellerem: tecta in subeuntes et sacra,
quin etiam templorum fastigia desperantium tela sunt.
Certum est omnia licere pro patria.</p>
<p><span class="br"></span><span class="lineNumber">5</span><span class="br"></span>Denique vos interrogo: quid faciam? Magna pars exercitus







</p></section><notes><section class="footnotes"><ul><li class="note" id="note_LCL501_366_1"><a class="footnoteCrossrefLink" href="#target_note_LCL501_366_1" title="Click to highlight in text"><sup class="lineRef">1</sup><span class="italic">Pith.</span>: inter Aβ</a></li><script type="text/javascript">document.getElementById('note_LCL501_366_1').style.display = "none";</script></ul></section></notes></section>