<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p><span class="br"></span><span class="lineNumber">8</span><span class="br"></span>‘At enim praemium mihi debetur. Meo enim beneficio
et sacrilegium illud inventum est.’ Immo hercule [etiam
illa caedes]<a class="footnoteLink" href="#note_LCL501_106_3" id="target_note_LCL501_106_3"><sup>3</sup></a> beneficio suo: ex quo semel manus inquinavit,
insecutae sunt illae protinus Furiae, ut hunc hominem
palam occideret, ut reus deferretur, ut damnaretur, ut torqueretur,
<span class="br"></span><span class="lineNumber">9</span><span class="br"></span>ut confiteretur. An vero tu illum, quod sacrilegium
a se commissum esse dixit, praestitisse ignibus quos
nos subiecimus aut flagellis putas? Nihil illa tormenta ad
confessionem sacrilegii pertinebant, non de hoc torquebatur.
Numen erat profecto, numen illud quod subiceret
faces, quod acrioribus stimulis agitaret. Vos de caede torquebatis,
ille de sacrilegio confitebatur.</p>
</section>
<section class="div2">
<h2>325</h2>
<span class="label">Hereditas fidei commissa</span>
<p>Pauper et dives vicini erant. Pauperi uxor speciosa. Rumor
erat adulterari pauperis uxorem a divite, conscio viro. Delatus
lenocinii reus pauper et absolutus est. Dives decessit
herede instituto bonorum omnium paupere et elogio tali:
‘peto ut hanc hereditatem restituas ei cui rogavi.’ Petit a
paupere uxor hereditatem tamquam fidei commissam.</p>
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>Quid dicimus? Quomodo haec uxor et heres erit et adulte-





</p></section><notes><section class="footnotes"><ul><li class="note" id="note_LCL501_106_3"><a class="footnoteCrossrefLink" href="#target_note_LCL501_106_3" title="Click to highlight in text"><sup class="lineRef">3</sup><span class="italic">SB</span><sup>3</sup></a></li><script type="text/javascript">document.getElementById('note_LCL501_106_3').style.display = "none";</script></ul></section></notes></section>