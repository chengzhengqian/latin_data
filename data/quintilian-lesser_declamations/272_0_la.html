<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">
<span class="br"></span><span class="lineNumber">23</span><span class="br"></span>venenum? Neque enim quisquam dubitat, iudices, quin
faciendi sceleris consilium non unam viam intueatur, ut ad
summam cogitati inchoatique perveniat, sed illam alteram
vel magis necessariam et quae penitus in cogitationibus sedeat,
ut scelus quod commisit neget. Venenum do: et unde
scio an exhausta potione statim concidat? Venit ad mensam
meam, inter convivas meos expirat frater meus: in quem
scelus translaturi,<a class="footnoteLink" href="#note_LCL501_78_21" id="target_note_LCL501_78_21"><sup>21</sup></a> quem deorum hominumque invocaturi<a class="footnoteLink" href="#note_LCL501_78_21" id="target_note_LCL501_78_21"><sup>21</sup></a>?
<span class="br"></span><span class="lineNumber">24</span><span class="br"></span>Non fuit ergo locus idoneus, non fuit tempus. Adice
quod ego daturus venenum potui timere ne deprehenderer,
ne praesentiret, ne intellegeret, ne colore venenum
<span class="br"></span><span class="lineNumber">25</span><span class="br"></span>deprehenderet, ne qua vis odoris [se]<a class="footnoteLink" href="#note_LCL501_78_22" id="target_note_LCL501_78_22"><sup>22</sup></a> ostenderet. Ergo
nullum consilium sceleris mei est; at tui quanta occasio!
Nulli venenum facilius dari potest quam qui accipit utique
tamquam medicamentum.<a class="footnoteLink" href="#note_LCL501_78_23" id="target_note_LCL501_78_23"><sup>23</sup></a> Quamquam de hac postea loquar;
paulum enim me interpellat ordo, ut illud defendendum
<span class="br"></span><span class="lineNumber">26</span><span class="br"></span>existimem, quod fratrem meum ait suspicatum. Ante
omnia, iudices, quod sit illud suspicionis genus non intellego.
Postquam biberat, fingamus cibos redundasse, fingamus
aliquem sensum interiorum<a class="footnoteLink" href="#note_LCL501_78_24" id="target_note_LCL501_78_24"><sup>24</sup></a> fuisse: haec tamen
omnia accidere etiam ex innocenti convivio possunt. Unde
ergo suspicio est? Unde illae simultates, unde illa discordia.
<span class="br"></span><span class="lineNumber">27</span><span class="br"></span>Simul et illud vos, iudices, intueri oportet, epota huius
potione fratrem meum continuo perisse: non potest videri









</p></section><notes><section class="footnotes"><ul><li class="note" id="note_LCL501_78_21"><a class="footnoteCrossrefLink" href="#target_note_LCL501_78_21" title="Click to highlight in text"><sup class="lineRef">21</sup><span class="italic">SB</span><sup>2</sup>: -rus Aβ</a></li><script type="text/javascript">document.getElementById('note_LCL501_78_21').style.display = "none";</script><li class="note" id="note_LCL501_78_22"><a class="footnoteCrossrefLink" href="#target_note_LCL501_78_22" title="Click to highlight in text"><sup class="lineRef">22</sup><span class="italic">SB</span><sup>3</sup></a></li><script type="text/javascript">document.getElementById('note_LCL501_78_22').style.display = "none";</script><li class="note" id="note_LCL501_78_23"><a class="footnoteCrossrefLink" href="#target_note_LCL501_78_23" title="Click to highlight in text"><sup class="lineRef">23</sup>nulli . . . m. <span class="italic">huc transp. SB</span><sup>1</sup>: <span class="italic">post</span> ostenderet <span class="italic">habent</span> Aβ</a></li><script type="text/javascript">document.getElementById('note_LCL501_78_23').style.display = "none";</script><li class="note" id="note_LCL501_78_24"><a class="footnoteCrossrefLink" href="#target_note_LCL501_78_24" title="Click to highlight in text"><sup class="lineRef">24</sup>interiorem <span class="italic">coni. SB</span><sup>3</sup></a></li><script type="text/javascript">document.getElementById('note_LCL501_78_24').style.display = "none";</script></ul></section></notes></section>