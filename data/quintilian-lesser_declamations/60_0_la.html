<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

quam coleret elegit, unum hunc cui fidem suam impenderet.
Ac brevi moribus, sanctitate, innocentia effecit<a class="footnoteLink" href="#note_LCL500_126_5" id="target_note_LCL500_126_5"><sup>5</sup></a> ut inter
omnes etiam superioris fortunae carissimus videretur.
Itaque hercule, cum peregre proficisci destinasset, quamquam
navigationum pericula non ignoraret adulescens,
<span class="br"></span><span class="lineNumber">8</span><span class="br"></span>tamen secutus per maria, per tempestates. Non nimium
de Fortuna querimur: etiamsi naufragium illud multos
metus, longam vexationem, aliquod attulit detrimentum,
tamen rem difficillimam expressit, fidei experimentum. In
illa omnium trepidatione, in qua pro sua quisque salute
sollicitus nihil de proximo cogitabat, cum inter fluctus et
turbati maris minas vix evadere &lt;quisquam posset&gt;<a class="footnoteLink" href="#note_LCL500_126_6" id="target_note_LCL500_126_6"><sup>6</sup></a> ac
suae quisque consulere saluti videretur, non mehercule
miror quod quamvis optimus pater filiam tamen respicere
<span class="br"></span><span class="lineNumber">9</span><span class="br"></span>non potuit. Quis enim hoc crederet posse fieri, ut non
modo saluti suae consuleret verum etiam suscepto onere
infirmitatis alienae evadere in terram et vincere imminentis
fortunae metus posset? Itaque non servus ullus tam
fidelis, non libertus tam beneficio obligatus manumittentis
fuit ut hoc subire periculum posset: unus amicus (nondum
enim illud faciebat tamquam gener), accepta umeris suis
puella, per tot difficultates, per tot pericula nihil pro se
<span class="br"></span><span class="lineNumber">10</span><span class="br"></span>ipso sollicitus tulit. Iam<a class="footnoteLink" href="#note_LCL500_126_7" id="target_note_LCL500_126_7"><sup>7</sup></a> istud non humani tantum operis
sed divini cuiusdam beneficii arbitrandum est. Tu<a class="footnoteLink" href="#note_LCL500_126_8" id="target_note_LCL500_126_8"><sup>8</sup></a> hos








</p></section><notes><section class="footnotes"><ul><li class="note" id="note_LCL500_126_5"><a class="footnoteCrossrefLink" href="#target_note_LCL500_126_5" title="Click to highlight in text"><sup class="lineRef">5</sup>C: f- Aβ</a></li><script type="text/javascript">document.getElementById('note_LCL500_126_5').style.display = "none";</script><li class="note" id="note_LCL500_126_6"><a class="footnoteCrossrefLink" href="#target_note_LCL500_126_6" title="Click to highlight in text"><sup class="lineRef">6</sup><span class="italic">SB</span><sup>4</sup></a></li><script type="text/javascript">document.getElementById('note_LCL500_126_6').style.display = "none";</script><li class="note" id="note_LCL500_126_7"><a class="footnoteCrossrefLink" href="#target_note_LCL500_126_7" title="Click to highlight in text"><sup class="lineRef">7</sup><span class="italic">SB</span><sup>1</sup>: quam Aβ</a></li><script type="text/javascript">document.getElementById('note_LCL500_126_7').style.display = "none";</script><li class="note" id="note_LCL500_126_8"><a class="footnoteCrossrefLink" href="#target_note_LCL500_126_8" title="Click to highlight in text"><sup class="lineRef">8</sup><span class="italic">Wi.</span>: tum BC: cum AD</a></li><script type="text/javascript">document.getElementById('note_LCL500_126_8').style.display = "none";</script></ul></section></notes></section>