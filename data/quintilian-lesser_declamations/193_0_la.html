<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">Quid enim in causa fuit cur raperes? Cultus videlicet
te illexit? Hic enim adici solet ad speciem. Talis ministrabat
ut necesse esset ancillam esse mentiri.</p>
<p><span class="br"></span><span class="lineNumber">17</span><span class="br"></span>Tu porro (permittis enim<a class="footnoteLink" href="#note_LCL500_392_12" id="target_note_LCL500_392_12"><sup>12</sup></a> aliquid mihi libertatis) rapiebas
velut<a class="footnoteLink" href="#note_LCL500_392_13" id="target_note_LCL500_392_13"><sup>13</sup></a> ancillam? Tu raperes ancillam eius apud
quem paulo ante cenaveras? Sed non credidisti ancillam
esse. Possis tu fortasse huc usque descendere, ut non fastidias
pauperes: numquam cupiditas tua usque ad mancipia
descendet. Ac si forte cepisset oculos tuos [petisses],<a class="footnoteLink" href="#note_LCL500_392_14" id="target_note_LCL500_392_14"><sup>14</sup></a>
quid opus erat vi? Non munusculo sollicitasses? Non, si
contumacior esset, pro tua illa comitate a domino petisses<a class="footnoteLink" href="#note_LCL500_392_15" id="target_note_LCL500_392_15"><sup>15</sup></a>?
<span class="br"></span><span class="lineNumber">18</span><span class="br"></span>Potuisti ergo scire, etiam antequam rapere inciperes.
In ipso vero raptu non apparuit tibi ancillam non esse?
Non tamquam libera repugnavit? Non proclamavit patrem?
Nullam vocem †meam†<a class="footnoteLink" href="#note_LCL500_392_16" id="target_note_LCL500_392_16"><sup>16</sup></a> audisti? Fieri non potest
ut non eruperit ingenuitas quae aditura erat magistratus.</p>
<p><span class="br"></span><span class="lineNumber">19</span><span class="br"></span>Aut ego fallor aut de hac tota causa iudicatum est: nam
si quid feceram fraudis, apud magistratum agere debuisti:
‘circumscriptus sum, ancillam putavi.’ Necessitatem raptoris
agnovisti.</p>
<p><span class="br"></span><span class="lineNumber">20</span><span class="br"></span>Non puto te obicere quod nuptias optavit. Sed nec ego
imputo, sicut ne gratulor quidem hoc matrimonio. Mihi
magis convenisset gener cum quo mihi par convictus, apud
quem, si forte cenarem, uxor ministraret. Tu tamen quid
circumscriptione ista perdidisti? Uxorem non habes locupletem.</p>
</section><notes><section class="footnotes"><ul><li class="note" id="note_LCL500_392_12"><a class="footnoteCrossrefLink" href="#target_note_LCL500_392_12" title="Click to highlight in text"><sup class="lineRef">12</sup><span class="italic">SB</span><sup>1</sup>: etiam Aβ</a></li><script type="text/javascript">document.getElementById('note_LCL500_392_12').style.display = "none";</script><li class="note" id="note_LCL500_392_13"><a class="footnoteCrossrefLink" href="#target_note_LCL500_392_13" title="Click to highlight in text"><sup class="lineRef">13</sup><span class="italic">Gron.</span>: ut Aβ</a></li><script type="text/javascript">document.getElementById('note_LCL500_392_13').style.display = "none";</script><li class="note" id="note_LCL500_392_14"><a class="footnoteCrossrefLink" href="#target_note_LCL500_392_14" title="Click to highlight in text"><sup class="lineRef">14</sup><span class="italic">Gron.</span></a></li><script type="text/javascript">document.getElementById('note_LCL500_392_14').style.display = "none";</script><li class="note" id="note_LCL500_392_15"><a class="footnoteCrossrefLink" href="#target_note_LCL500_392_15" title="Click to highlight in text"><sup class="lineRef">15</sup><span class="italic">Gron.</span>: sollicitasti . . . –isti Aβ</a></li><script type="text/javascript">document.getElementById('note_LCL500_392_15').style.display = "none";</script><li class="note" id="note_LCL500_392_16"><a class="footnoteCrossrefLink" href="#target_note_LCL500_392_16" title="Click to highlight in text"><sup class="lineRef">16</sup>ingenuam <span class="italic">SB</span><sup>1</sup></a></li><script type="text/javascript">document.getElementById('note_LCL500_392_16').style.display = "none";</script></ul></section></notes></section>