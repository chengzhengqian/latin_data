<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

adiecisse: ‘pater tuus, si viveret, pro patria arma cepisset:
non esset passus vexari rem publicam et hostium armis et
imperiti<a class="footnoteLink" href="#note_LCL501_318_2" id="target_note_LCL501_318_2"><sup>2</sup></a>ducis consiliis.’ Accensum his vocibus pro salute
ac libertate omnium pia arma cepisse, privatas quoque
<span class="br"></span><span class="lineNumber">3</span><span class="br"></span>adiecisse vires. Urbe egressum solutos laetitia victoriae
hostes et nihil minus quam eruptionem timentes oppressisse.
Hac victoria accensum, quasi in aemulum,<a class="footnoteLink" href="#note_LCL501_318_3" id="target_note_LCL501_318_3"><sup>3</sup></a> gravi dolore
exarsisse ducem. Cum diceret malo exemplo militare
privatos, et cum omnes amici divitis cum divite essent, non
<span class="br"></span><span class="lineNumber">4</span><span class="br"></span>difficile persuasisse ut portas cluderent. Milites autem
confecto proelio ad gratulationem redeuntes portas clusas
obstipuisse; posteaquam vero iussi sint arma ponere, aliquanto
gravius exarsisse: veluti parricidas se excludi et armatis
hostibus inermes obici. Hanc seditionem volentem
sanare divitem tempus petisse, non magis deliberandi
quam rogandi; et triduo illo nihil aliud egisse quam modo
<span class="br"></span><span class="lineNumber">5</span><span class="br"></span>singulos, modo universos rogasse. Illos quoque securiores
fuisse posteaquam ex toto recessisse hostem crediderint.
Redisse autem se a bello ad iudicium, et in conscientia
maximi meriti gravissimum sibi crimen obici, ut qui solus
rem publicam defenderit<a class="footnoteLink" href="#note_LCL501_318_4" id="target_note_LCL501_318_4"><sup>4</sup></a> opprimere voluisse dicatur.</p>
</section>
<section class="div2">
<h2>353</h2>
<span class="label">Dispensatores torti</span>
<p>Quidam ab infitiante petebat depositum. Dispensatores





</p></section><notes><section class="footnotes"><ul><li class="note" id="note_LCL501_318_2"><a class="footnoteCrossrefLink" href="#target_note_LCL501_318_2" title="Click to highlight in text"><sup class="lineRef">2</sup><span class="italic">Fr., Obr.</span>: -tis Aβ</a></li><script type="text/javascript">document.getElementById('note_LCL501_318_2').style.display = "none";</script><li class="note" id="note_LCL501_318_3"><a class="footnoteCrossrefLink" href="#target_note_LCL501_318_3" title="Click to highlight in text"><sup class="lineRef">3</sup><span class="italic">tempt. SB</span><sup>3</sup>: -latione Aβ: -nem <span class="italic">Bu.</span></a></li><script type="text/javascript">document.getElementById('note_LCL501_318_3').style.display = "none";</script><li class="note" id="note_LCL501_318_4"><a class="footnoteCrossrefLink" href="#target_note_LCL501_318_4" title="Click to highlight in text"><sup class="lineRef">4</sup><span class="italic">Aer.</span>: -ret Aβ</a></li><script type="text/javascript">document.getElementById('note_LCL501_318_4').style.display = "none";</script></ul></section></notes></section>