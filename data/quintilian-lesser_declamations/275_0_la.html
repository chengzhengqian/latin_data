<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">Senex ille et aetatis exactae quam rationem adfectandae
tyrannidis habuit?—nisi forte propter filium hoc<a class="footnoteLink" href="#note_LCL501_84_1" id="target_note_LCL501_84_1"><sup>1</sup></a> fecit.
Hic adulescens est: omnes cupiditates, omnes impetus in
hac aetate facilius convalescunt. Est quaedam praeterea
ratio sceleris (si hoc tamen nomen ullum accipit scelus): id
<span class="br"></span><span class="lineNumber">3</span><span class="br"></span>temptavit quo frui diu posset. Haec aetatum comparatio,
illa morum<a class="footnoteLink" href="#note_LCL501_84_2" id="target_note_LCL501_84_2"><sup>2</sup></a>: pater modestus est: etiam si quid facere severius
voluit, minatus est. Hic contra qualis adulescens? Ut
nihil aliud obiciam quam quod ipse confessus est, quam
quod gloriae loco pro contione dixit, patrem suum occidere
<span class="br"></span><span class="lineNumber">4</span><span class="br"></span>potuit. Non quaero an innocentem—erit huius rei
procedente oratione nobis locus; interim, occidere patrem
potuit. Quid non cadat in hunc animum, quid non recipiat
haec temeritas? Minus est quod negat. Si componendus
nobis esset aliquis qui opprimere rem publicam, qui libertatem
patriae auferre posset, quam tandem mentem aliam
existimaremus? Fingamus hominem cruentum, hominem
crudelem, hominem apud quem nihil valeant<a class="footnoteLink" href="#note_LCL501_84_3" id="target_note_LCL501_84_3"><sup>3</sup></a> iura naturae.
Est quaedam scelerum ipsorum societas, adeo ut vel
uno appellari nomine potuerit utrumque parricidium.<a class="footnoteLink" href="#note_LCL501_84_4" id="target_note_LCL501_84_4"><sup>4</sup></a></p>
<p><span class="br"></span><span class="lineNumber">5</span><span class="br"></span>Ergo et ex aetatibus et ex moribus credibilius est adfectatam
ab adulescente quam a sene tyrannidem. Cetera
qualia sunt? Ac primum te interrogo, si adfectari tyrannidem
a patre tuo existimabas, cur occideris antequam
criminareris. Neque enim difficilis damnatio, nec longa iudicii
mora sequebatur: apparatus tyrannidis erat in domo.</p>
</section><notes><section class="footnotes"><ul><li class="note" id="note_LCL501_84_1"><a class="footnoteCrossrefLink" href="#target_note_LCL501_84_1" title="Click to highlight in text"><sup class="lineRef">1</sup><span class="italic">Aer.</span>: hoc (hunc D) filium Aβ</a></li><script type="text/javascript">document.getElementById('note_LCL501_84_1').style.display = "none";</script><li class="note" id="note_LCL501_84_2"><a class="footnoteCrossrefLink" href="#target_note_LCL501_84_2" title="Click to highlight in text"><sup class="lineRef">2</sup><span class="italic">SB</span><sup>4</sup> (<span class="italic">cf.</span> 2 <span class="italic">init.</span>): animorum Aβ</a></li><script type="text/javascript">document.getElementById('note_LCL501_84_2').style.display = "none";</script><li class="note" id="note_LCL501_84_3"><a class="footnoteCrossrefLink" href="#target_note_LCL501_84_3" title="Click to highlight in text"><sup class="lineRef">3</sup><span class="italic">Aer.</span>: habe- Aβ</a></li><script type="text/javascript">document.getElementById('note_LCL501_84_3').style.display = "none";</script><li class="note" id="note_LCL501_84_4"><a class="footnoteCrossrefLink" href="#target_note_LCL501_84_4" title="Click to highlight in text"><sup class="lineRef">4</sup><span class="italic">anne</span> potuerint: u. P.?</a></li><script type="text/javascript">document.getElementById('note_LCL501_84_4').style.display = "none";</script></ul></section></notes></section>