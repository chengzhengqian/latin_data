<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>‘Sed rumor de morte venit.’ Haec statim nupsit alio
marito. Quid est hoc aliud quam improbius adulterium?
An opinione contenti sumus? Isto genere, etiamsi caedis
absolvar, omnibus tamen periclitor bonis: quippe testamentum
meum lectum est et uxor omnium bonorum heres
inventa est et ego scilicet testamento meo exheredatus.
Quod si ius domini post hanc opinionem retinui, retinui
etiam mariti.</p>
<p><span class="br"></span><span class="lineNumber">3</span><span class="br"></span>Mihi ad defensionem hoc satis est: licuit. Possitis occisorum
fortasse misereri quod decepti sunt, quod illos spes
sua fefellit: adulteri tamen fuerunt etiamsi ignoraverunt.
An ego si &lt;non&gt;<a class="footnoteLink" href="#note_LCL501_286_2" id="target_note_LCL501_286_2"><sup>2</sup></a> ignorassem quid diceretur<a class="footnoteLink" href="#note_LCL501_286_3" id="target_note_LCL501_286_3"><sup>3</sup></a> non occidissem?
<span class="br"></span><span class="lineNumber">4</span><span class="br"></span>Utrum domum meam non fui intraturus, an me in
aliud cubiculum iuxta adulteros meos collocaturus, an,
cum venissem in cubiculum et iacentem cum adultero
uxorem meam deprehendissem, excitaturus tantum? Quid
deinde? Recepturusne an cessurus? Si talem habiturus
<span class="br"></span><span class="lineNumber">5</span><span class="br"></span>eram animum, diis gratias ago quod nocte veni. Vos profecto,
dii coniugales, hanc illi mentem dedistis, ut domum in
dotem daret, ut eadem familia excubaret, ut is ianitor esset
qui me admitteret, ut reversus denique nihil novi invenirem
praeter adulteros.</p>
<p><span class="br"></span><span class="lineNumber">6</span><span class="br"></span>Ergo uxor sic a me amata, testamento relicta heres, audita
morte mariti non inquisivit ubi perissem, non aliquos
certiores nuntios, non reversuros a supremis officiis servulos
expectavit, sed festinato quoque nupsit, et in novae







</p></section><notes><section class="footnotes"><ul><li class="note" id="note_LCL501_286_2"><a class="footnoteCrossrefLink" href="#target_note_LCL501_286_2" title="Click to highlight in text"><sup class="lineRef">2</sup><span class="italic">Ro.</span></a></li><script type="text/javascript">document.getElementById('note_LCL501_286_2').style.display = "none";</script><li class="note" id="note_LCL501_286_3"><a class="footnoteCrossrefLink" href="#target_note_LCL501_286_3" title="Click to highlight in text"><sup class="lineRef">3</sup><span class="italic">SB</span><sup>1</sup>, <span class="italic">Watt</span><sup>1</sup>: quod diceret A(β)</a></li><script type="text/javascript">document.getElementById('note_LCL501_286_3').style.display = "none";</script></ul></section></notes></section>