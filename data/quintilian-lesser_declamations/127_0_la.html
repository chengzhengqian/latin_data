<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">Hanc legem adversus eos primum constitutam esse dico
qui pecuniam acceperunt ut adulterium committeretur,
ideoque ignominiam adiunctam quod viderentur rem fecisse
lenonis. Verum etiamsi ii quoque tenentur qui in poenam
commissi adulterii pecuniam acceperint, is tenetur
qui pecuniam accepit. In mea causa utrum contendis?
Pecuniam me accepisse cum dimitterem non probabis.
Alioqui si hoc putares<a class="footnoteLink" href="#note_LCL500_260_2" id="target_note_LCL500_260_2"><sup>2</sup></a> esse pecuniam accipere, abdicari
fratrem, statim detulisses. Postea videbo qua causa dimissus
sit; interim nego hoc esse pecuniam accipere. Sine dubio
est tam manifestum ut nulla interpretatione egeat quid
sit accipere pecuniam. Ego tamen non sum contentus hac
defensione, nisi illud probavero, ne spem quidem pecuniae
oblatam. Quid enim mihi pollicitus est pater? Si dimisissem,
futurum ut abdicaret fratrem meum. Heredem
testamento etiam eum quem abdicasset quis vetabat &lt;institui,
vel&gt;<a class="footnoteLink" href="#note_LCL500_260_3" id="target_note_LCL500_260_3"><sup>3</sup></a> substitui in locum abdicati alium heredem?
Non possum ergo videri propter pecuniam dimisisse,
etiamsi propter hoc tantum dimisissem; nunc vero quam
multa fuerunt propter quae dimitterem! Si hoc tantum me
movit, quod frater erat, erat tamen satis plena defensio:
&lt;accedit&gt;<a class="footnoteLink" href="#note_LCL500_260_4" id="target_note_LCL500_260_4"><sup>4</sup></a> et quod minor frater et quod sub &lt;bono&gt;<a class="footnoteLink" href="#note_LCL500_260_4" id="target_note_LCL500_260_4"><sup>4</sup></a> patre
frater, ut etiamsi ipsi non parcerem, tamen et patris et mea
<span class="br"></span><span class="lineNumber">5</span><span class="br"></span>causa non debuerim occidere. Nunc vero quis dubitet exorari
me debuisse cum pater peteret? Putemus nihil patrem
esse pollicitum, nullam mihi ultionem praestitisse, quis
non impium me, quis non sceleratum putaret si non impetrasset?</p>
</section><notes><section class="footnotes"><ul><li class="note" id="note_LCL500_260_2"><a class="footnoteCrossrefLink" href="#target_note_LCL500_260_2" title="Click to highlight in text"><sup class="lineRef">2</sup><span class="italic">Ri.</span>: -ris Aβ</a></li><script type="text/javascript">document.getElementById('note_LCL500_260_2').style.display = "none";</script><li class="note" id="note_LCL500_260_3"><a class="footnoteCrossrefLink" href="#target_note_LCL500_260_3" title="Click to highlight in text"><sup class="lineRef">3</sup><span class="italic">Pith.</span></a></li><script type="text/javascript">document.getElementById('note_LCL500_260_3').style.display = "none";</script><li class="note" id="note_LCL500_260_4"><a class="footnoteCrossrefLink" href="#target_note_LCL500_260_4" title="Click to highlight in text"><sup class="lineRef">4</sup><span class="italic">Hå.</span><sup>2</sup></a></li><script type="text/javascript">document.getElementById('note_LCL500_260_4').style.display = "none";</script></ul></section></notes></section>