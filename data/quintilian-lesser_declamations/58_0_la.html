<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
</section>
<section class="div2">
<h2>259</h2>
<span class="label">Pauper naufragae liberator, maritus</span>
<p>Dives cum amico paupere et filia navigabat. Naufragium
fecit. Extulit filiam divitis pauper. Rumor erat eam nupturam
cuidam nobili iuveni. Quodam tempore in domo divitis
tumultus fuit; inventi sunt una pauper et puella; ab
utroque dictum est vitiatam puellam. Imperavit filiae dives
ut nuptias optaret. Educta ad magistratum optavit. Postea
comperit dives non esse vitiatam puellam. Imperat ut relinquat
pauperem. Nolentem relinquere abdicat.</p>
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>In omnibus quidem abdicationis controversiis, quatenus
pro liberis dicimus, summissa debebit esse actio et satisfactioni
similis. In hac tamen controversia istud aliquanto
magis servandum est. Namet filia est quae abdicatur, et hic
pater aliquid etiam boni et clementis viri fecit et nobis
tutissimum uti hic etiam<a class="footnoteLink" href="#note_LCL500_122_1" id="target_note_LCL500_122_1"><sup>1</sup></a> bonitate.</p>
<span class="label"><span class="br"></span><span class="lineNumber">2</span><span class="br"></span><span class="sc">declamatio</span></span>
<p>Non ignoro, iudices, quantum causae nostrae oneris accedat
ex persona abdicantis, non propter illud commune,
quod pater est, sed quod pater indulgentissimus, amicus
optimus, etiam<a class="footnoteLink" href="#note_LCL500_122_2" id="target_note_LCL500_122_2"><sup>2</sup></a> quando iniuriam accepisse videtur mitissimus.
Itaque priusquam defensionem adgredimur, in hoc</p>
</section><notes><section class="footnotes"><ul><li class="note" id="note_LCL500_122_1"><a class="footnoteCrossrefLink" href="#target_note_LCL500_122_1" title="Click to highlight in text"><sup class="lineRef">1</sup><span class="italic">SB</span><sup>2</sup>: hac e. Aβ: hac eius <span class="italic">coni. Wi.</span></a></li><script type="text/javascript">document.getElementById('note_LCL500_122_1').style.display = "none";</script><li class="note" id="note_LCL500_122_2"><a class="footnoteCrossrefLink" href="#target_note_LCL500_122_2" title="Click to highlight in text"><sup class="lineRef">2</sup><span class="italic">Wi.</span>: -msi (-m si) Aβ</a></li><script type="text/javascript">document.getElementById('note_LCL500_122_2').style.display = "none";</script></ul></section></notes></section>