<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
</section>
<section class="div2">
<h2>366</h2>
<span class="label">Legatus filius proditoris occisus</span>
<p>&lt;Exulem intra fines deprehensum liceat occidere.&gt;<a class="footnoteLink" href="#note_LCL501_354_1" id="target_note_LCL501_354_1"><sup>1</sup></a> Legatus
sacrosanctus sit. Proditor cum liberis exulet. Cuius
filius legatus erat proditionis damnatus est. Revertentem
legatum quidam occidit. Caedis reus est.</p>
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>Fatetur caedem reus, sed iure defendit.</p>
<span class="label"><span class="br"></span><span class="lineNumber">2</span><span class="br"></span><span class="sc">declamatio</span></span>
<p>‘Exulem’ inquit ‘occidi.’ Exul ille quando factus est? Quis
illum accusavit, quis damnavit, quis expulit? Atqui sic fieri
exulem pater illius exemplo est, et inde exul quoque dictus
<span class="br"></span><span class="lineNumber">3</span><span class="br"></span>est, quasi ex solo patrio expulsus. ‘Pater’ inquit ‘illius
proditionis damnatus est; lex autem exulare et proditoris
liberos iubet.’ Ut omnes lex puniat, huic tamen ignoranti
damnatio patris nocere non debuit. Puta in privatum
compendium peregrinatum: non ante exul erit †denique†
<span class="br"></span><span class="lineNumber">4</span><span class="br"></span>quam scierit se esse exulem. Aliquis poenam sustinet
quam ignorat, et eius est condicionis cuius se esse nescit?
Quem talem sacrilegum audistis, quem homicidam, quem
veneficum? Novi generis nocentem producis, tam securumut
<span class="br"></span><span class="lineNumber">5</span><span class="br"></span>se ne nocentem quidem sciat. Sed, quod paulo ante
remiseram, nego: non omnes lex punit, sed conscios, sed
participes sceleris; illis irascitur qui cum patre peccant.
Neque enim innocentes ulla lex punit. Et hic non solum in-






</p></section><notes><section class="footnotes"><ul><li class="note" id="note_LCL501_354_1"><a class="footnoteCrossrefLink" href="#target_note_LCL501_354_1" title="Click to highlight in text"><sup class="lineRef">1</sup><span class="italic">SB</span><sup>2</sup></a></li><script type="text/javascript">document.getElementById('note_LCL501_354_1').style.display = "none";</script></ul></section></notes></section>