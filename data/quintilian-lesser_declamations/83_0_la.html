<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">Nam si apud iudicium hoc semper quaeri de
legibus oportet, quid in his iustum, quid aecum, quid conveniens
sit civitati, supervacuum fuit scribi omnino leges.</p>
<p><span class="br"></span><span class="lineNumber">9</span><span class="br"></span>Et credo fuisse tempora aliquando quae solam et nudam
iustitiae haberent aestimationem. Sed quoniam haec ingeniis
in diversum trahebatur, nec umquam satis constitui
poterat quid oporteret, certa forma ad quam viveremus
instituta est. Hanc illi auctores legum verbis complexi
sunt; quam si mutare et ad utilitates suas pervertere licet,
omnis vis iuris, omnis usus eripitur. Nam quid interest
nullae sint an incertae leges?</p>
<p><span class="br"></span><span class="lineNumber">10</span><span class="br"></span>Lex illa complexa est ne plus liceat quam dimidiam partem
mulieri relinquere. Neutri ex his quibus adsumus plus
dimidia parte relictum esse manifestum est. Et apparet
potuisse legum latorem, [ut]<a class="footnoteLink" href="#note_LCL500_172_8" id="target_note_LCL500_172_8"><sup>8</sup></a> si partem demum patrimonii
pervenire ad feminas vellet, partem utique viris relinqui,<a class="footnoteLink" href="#note_LCL500_172_9" id="target_note_LCL500_172_9"><sup>9</sup></a>
id ipsum cavere<a class="footnoteLink" href="#note_LCL500_172_10" id="target_note_LCL500_172_10"><sup>10</sup></a>; neque id magno aut difficili circuitu
effici potuit, sed vel sic scripta lege, ne plus quam dimidia
<span class="br"></span><span class="lineNumber">11</span><span class="br"></span>pars patrimonii ad feminas perveniret. Interrogo enim: si
&lt;quis&gt;<a class="footnoteLink" href="#note_LCL500_172_11" id="target_note_LCL500_172_11"><sup>11</sup></a> pluribus feminis sed minores aliquanto portiones
reliquerit, quae tamen computatae et in unum contractae
plus quam semissem patrimonii efficiant, quaero an moveri
lis possit. Nam si movetur lis, non hac, ut opinor, lege
litigabitur, qua plus quam dimidiam partem patrimonii
relinquere feminae non liceat, cum ex illis nulla dimidiam
partem acceperit. Sive ad totam nos vocas computationem,
nihil interest quantum cuique feminae relinquatur.</p>
</section><notes><section class="footnotes"><ul><li class="note" id="note_LCL500_172_8"><a class="footnoteCrossrefLink" href="#target_note_LCL500_172_8" title="Click to highlight in text"><sup class="lineRef">8</sup><span class="italic">Ro., auct. Aer.</span></a></li><script type="text/javascript">document.getElementById('note_LCL500_172_8').style.display = "none";</script><li class="note" id="note_LCL500_172_9"><a class="footnoteCrossrefLink" href="#target_note_LCL500_172_9" title="Click to highlight in text"><sup class="lineRef">9</sup><span class="italic">Ro.</span>: -quere Ab</a></li><script type="text/javascript">document.getElementById('note_LCL500_172_9').style.display = "none";</script><li class="note" id="note_LCL500_172_10"><a class="footnoteCrossrefLink" href="#target_note_LCL500_172_10" title="Click to highlight in text"><sup class="lineRef">10</sup><span class="italic">Fr.</span>: -ret Ab</a></li><script type="text/javascript">document.getElementById('note_LCL500_172_10').style.display = "none";</script><li class="note" id="note_LCL500_172_11"><a class="footnoteCrossrefLink" href="#target_note_LCL500_172_11" title="Click to highlight in text"><sup class="lineRef">11</sup><span class="italic">SB</span><sup>3</sup></a></li><script type="text/javascript">document.getElementById('note_LCL500_172_11').style.display = "none";</script></ul></section></notes></section>