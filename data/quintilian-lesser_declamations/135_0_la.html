<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
</section>
<section class="div2">
<h2>278</h2>
<span class="label">Expositor petens cum forti decem milia</span>
<p>Viri fortis pater decem milia accipiat. Is qui videbatur
filium habere decem milia cum ille fortiter fecisset accepit.
Postea iuvenem pater naturalis agnovit, solutis alimentis
recepit. Petit decem milia.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Decem milia a me petis. Quo iure? Qua causa? Credidisti,
an deposuisti, an ex alicuius rei venditione pretium ad te
pertinet? Nihil horum: nullus inter nos contractus fuit nisi
quod mihi nuper aliquid debuisti. Legem adfers qua patri
viri fortis decem milia dari oportet; cuius quidem summae
si non praestetur fides, petitio (ut opinor) a re publica est.
<span class="br"></span><span class="lineNumber">2</span><span class="br"></span>Nam ut iam constet uter accipere debuerit, illud tamen
respondeas mihi velim, quis dare debuerit; si patri debetur,
debet res publica. Viderimus an ego a civitate recte acceperim:
tu non potes accipere nisi a civitate. At ego accepi
id quod tibi debebatur. Puta me in praesentia confiteri: repetet
fortasse qui dedit; interim tibi non alius debet<a class="footnoteLink" href="#note_LCL500_276_1" id="target_note_LCL500_276_1"><sup>1</sup></a> quam
qui mihi dedit.</p>
<p><span class="br"></span><span class="lineNumber">3</span><span class="br"></span>Sed volo nunc agere etiam rei publicae causam, et sic
respondere tibi tamquam istud a magistratibus petas. Non
est tempus hoc actionis istius. Quando enim filius tuus
fortiter fecit? Multum iam transisse tempus ante hanc
actionem confiteberis. Interrogabo ubi fueris. Etiamsi te



</p></section><notes><section class="footnotes"><ul><li class="note" id="note_LCL500_276_1"><a class="footnoteCrossrefLink" href="#target_note_LCL500_276_1" title="Click to highlight in text"><sup class="lineRef">1</sup><span class="italic">Sch.</span>: debuit AÎ²</a></li><script type="text/javascript">document.getElementById('note_LCL500_276_1').style.display = "none";</script></ul></section></notes></section>