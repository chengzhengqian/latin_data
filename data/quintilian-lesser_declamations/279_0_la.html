<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

deos laedere velitis quo illis iam Alexander satisfecit.</p>
<p><span class="br"></span><span class="lineNumber">4</span><span class="br"></span>Qui, etiamsi bellum contra nos traditum ac relictum a
patre usque suscepit, etiamsi non tam propria quam hereditaria
nobiscum constitit contentione, omnia tamen alia
impune faciebat: dum res intra caedem hominum stetit,
dum intra vastationes agrorum, quamquam totius sancti<a class="footnoteLink" href="#note_LCL501_92_5" id="target_note_LCL501_92_5"><sup>5</sup></a>
ac venerabilis soli, secunda res tamen, ac ne illa numina
quidem quae semper excubare videntur pro nostra civitate
<span class="br"></span><span class="lineNumber">5</span><span class="br"></span>satis ad tuendam urbem profuerunt. Ut vero ignem sacris
postibus, ut ferrum vetustissimae religioni admovere ausus
est, intellexit sibi non esse bellum nobiscum. Libenter
audio quae ex diversa parte dicuntur: aegrum exercitum,
praecipiti morte consumptas copias; quis enim non videt
<span class="br"></span><span class="lineNumber">6</span><span class="br"></span>omnia ista facta esse ut rursus templum esset? Ita illius
quoque concitati, ut auditis, ac temerarii iuvenis motus
est animus. Vidit non aliunde petendum esse quam a dis
immortalibus praesidium. Oraculum poposcit. Quae hic
culpa nostra est? Accepit. Videlicet dii immortales ut peccantibus
graves, ita satisfacientibus faciles: si noluissent
remedium illi pestilentiae concedere, non indicare potuerunt.
<span class="br"></span><span class="lineNumber">7</span><span class="br"></span>Restitui iussere templa. Gratias publice privatimque
agamus: dedicare ipsi non permiserunt. Divisum partitumque
responso est, quid Alexander facere deberet, quid
nos. Ille quod debuit fecit: templum speciosius quam
fuerat et cultius extruxit animo regis periclitantis; partes




</p></section><notes><section class="footnotes"><ul><li class="note" id="note_LCL501_92_5"><a class="footnoteCrossrefLink" href="#target_note_LCL501_92_5" title="Click to highlight in text"><sup class="lineRef">5</sup><span class="italic">Obr.</span>: soli AÎ²</a></li><script type="text/javascript">document.getElementById('note_LCL501_92_5').style.display = "none";</script></ul></section></notes></section>