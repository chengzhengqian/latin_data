<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

fecisti inter sacra, fecisti religiosissimo loco.</p>
<p><span class="br"></span><span class="lineNumber">14</span><span class="br"></span>Et utcumque, temeraria licet, aliqua ratio tamen appareret
facti tui si impetu lapsus esses, si ductus ira: nullam
petulantiam magis odi quam quae se propter hoc exerit,
quia putat licere. Est sine dubio et hoc ipsum dignum odio,
persequi hominem fortasse infelicem, verecundum certe,
<span class="br"></span><span class="lineNumber">15</span><span class="br"></span>quod &lt;pulsari&gt; se passus<a class="footnoteLink" href="#note_LCL500_182_10" id="target_note_LCL500_182_10"><sup>10</sup></a> sit. Sane mereatur ille poenam
ulteriorem: manibus tuis parce, parce animo tuo—aut certe
relinque istius impudentiae locum.</p>
<p>Respicere ad ictus tuos coegisti patres fortasse qui vota
faciebant; tumultuosa lite aliqua nescio an etiam publica
sacra turbasti. Quomodo enim cecidisse te existimemus,
qui faciebas hoc tamquam liceret?</p>
</section>
<section class="div2">
<h2>266</h2>
<span class="label">Ex proditore exule fortis</span>
<p>Bis de eadem re agere ne liceat. In quadam civitate proditionis
damnatus missus est in exilium. Bello eadem civitate
laborante revocati sunt exules. Is qui proditionis damnatus
fuerat fortiter fecit. Petit ut iterum causam suam agat.
Accusator praescribit quod bis de eadem re agere non
liceat.</p>
</section><notes><section class="footnotes"><ul><li class="note" id="note_LCL500_182_10"><a class="footnoteCrossrefLink" href="#target_note_LCL500_182_10" title="Click to highlight in text"><sup class="lineRef">10</sup>p. se p. <span class="italic">SB</span><sup>1</sup>: confessus Aβ</a></li><script type="text/javascript">document.getElementById('note_LCL500_182_10').style.display = "none";</script></ul></section></notes></section>