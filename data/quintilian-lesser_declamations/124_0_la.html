<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

et erigit; supra leges &lt;se&gt;<a class="footnoteLink" href="#note_LCL500_254_2" id="target_note_LCL500_254_2"><sup>2</sup></a> ponendo extra illas se posuit.
Hominem occidere non licet, tyrannum licet. Expugnare
domum fas non est: arcem expugnabit optimus quisque.
Insidiatus civi, etiamsi non effecerit scelus, poenas tamen
legibus solvet: at qui hoc idem adversus tyrannum fecerit,
<span class="br"></span><span class="lineNumber">6</span><span class="br"></span>etiamsi deprehensus fuerit, laudabitur. Lex [praecipue]<a class="footnoteLink" href="#note_LCL500_254_3" id="target_note_LCL500_254_3"><sup>3</sup></a>
ista ad eos pertinet qui alioqui sepeliendi sunt, idque verbis
legis ipsis manifestum est. ‘Quo quis loco fulmine ictus
fuerit, eo sepeliatur’: apparet non de sepultura quaeri sed
de loco sepulturae. Magis aliquanto esse contraria lex
&lt;ista&gt;<a class="footnoteLink" href="#note_LCL500_254_4" id="target_note_LCL500_254_4"><sup>4</sup></a> huic videretur si ita scripta esset ut fulmine icti
sepelirentur; tum enim ipsa sepultura illis adsignari videretur,
nunc tantum locus. Et porro cui sepultura non dari
debet, adsignari locus debet?</p>
<p><span class="br"></span><span class="lineNumber">7</span><span class="br"></span>Sed tyrannus fulmine ictus est (non dico quo loco, nec
adhuc ad tractatum huius invidiae accedo): hoc illi proderit?
Si nobis libertatem humanae manus et mortalia
consilia attulissent, traheretur publicis manibus corpus
extra fines et unusquisque vexatione eius ludibrioque gauderet,
nemo non suam manum esse quae traheret, suas
vires putaret; quoniam scelera eius atque flagitia ab ipsis
diis immortalibus condemnata sunt, quoniam patientiam
nostram ac servitutem numina non tulerunt, continget illi
<span class="br"></span><span class="lineNumber">8</span><span class="br"></span>honor? Hoc enim voluit ille qui fulmen vibravit? Hoc cogitavit
cum illud noxium caput sacris flammis petivit? Parum







</p></section><notes><section class="footnotes"><ul><li class="note" id="note_LCL500_254_2"><a class="footnoteCrossrefLink" href="#target_note_LCL500_254_2" title="Click to highlight in text"><sup class="lineRef">2</sup><span class="italic">Aer.</span></a></li><script type="text/javascript">document.getElementById('note_LCL500_254_2').style.display = "none";</script><li class="note" id="note_LCL500_254_3"><a class="footnoteCrossrefLink" href="#target_note_LCL500_254_3" title="Click to highlight in text"><sup class="lineRef">3</sup><span class="italic">SB</span><sup>1</sup></a></li><script type="text/javascript">document.getElementById('note_LCL500_254_3').style.display = "none";</script><li class="note" id="note_LCL500_254_4"><a class="footnoteCrossrefLink" href="#target_note_LCL500_254_4" title="Click to highlight in text"><sup class="lineRef">4</sup><span class="italic">coni. Ro.</span></a></li><script type="text/javascript">document.getElementById('note_LCL500_254_4').style.display = "none";</script></ul></section></notes></section>