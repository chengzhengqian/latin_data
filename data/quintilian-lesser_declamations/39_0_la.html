<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

circumdata non respiciunt praesentes necessitates; si tantas
vires haberet civitas ut bella suscipere, ut frangere impetus
tyranni posset, non tam diu servissemus, non illum
<span class="br"></span><span class="lineNumber">4</span><span class="br"></span>cruentissimum dominum unus ex insidiis occidisset. Atque
ego, etiamsi plurimum esse virium<a class="footnoteLink" href="#note_LCL500_84_2" id="target_note_LCL500_84_2"><sup>2</sup></a> in hac civitate
spectarem, bene tamen redimi capite unius civis pacem
putarem. Facile est ista in contionibus et conciliis<a class="footnoteLink" href="#note_LCL500_84_3" id="target_note_LCL500_84_3"><sup>3</sup></a> despicere
dicendo: iam si exercitus hostium intra fines nostros
fuerit, si ardere villas, si frugifera succidi, si fugam rusticorum
in urbem, si compulsa intra muros pecora viderimus,
si moenia oppugnabuntur, si turres quatientur, si ad dilectum
ab amplexu matrum iuvenes rapientur, quam sero
<span class="br"></span><span class="lineNumber">5</span><span class="br"></span>paenitebit tam caro uni pepercisse! Et si quid tamen deforme
habitura civitas fuit dedito (ut subinde dicitis) tyrannicida,
id omne mea rogatione detractum est; omni pudore
liberati estis: invitum non dedidissetis.<a class="footnoteLink" href="#note_LCL500_84_4" id="target_note_LCL500_84_4"><sup>4</sup></a> Quod ad vos pertinet,
bellum suscipere maluistis. Sed hoc est praecipue
quare ego hanc ferre debeam rogationem. Ego pro civitate
tam grata, pro populo tali, non subibo qualecumque periculum?
<span class="br"></span><span class="lineNumber">6</span><span class="br"></span>Sed non solum rei publicae verum etiam mea interest
hanc recipi rogationem. Quem vultis enim ponite eventum:
periculum mihi mortis est. Quid? Ego non satis vixi?
Non enim annorum numero nec spatio aetatis terminari
certum est fortium virorum vitam, sed laude et fama et
<span class="br"></span><span class="lineNumber">7</span><span class="br"></span>perpetuae posteritatis immortalitate. Ita dii faciant ut
magnum exemplum posteritati etiam poena dare possim.
Satis videbitur mihi omnia facere Fortuna ut tyrannicidium
meum maius sit.</p>
</section><notes><section class="footnotes"><ul><li class="note" id="note_LCL500_84_2"><a class="footnoteCrossrefLink" href="#target_note_LCL500_84_2" title="Click to highlight in text"><sup class="lineRef">2</sup>D<sup>2</sup>: civium Aβ</a></li><script type="text/javascript">document.getElementById('note_LCL500_84_2').style.display = "none";</script><li class="note" id="note_LCL500_84_3"><a class="footnoteCrossrefLink" href="#target_note_LCL500_84_3" title="Click to highlight in text"><sup class="lineRef">3</sup><span class="italic">Gron.</span>: consi- Aβ</a></li><script type="text/javascript">document.getElementById('note_LCL500_84_3').style.display = "none";</script><li class="note" id="note_LCL500_84_4"><a class="footnoteCrossrefLink" href="#target_note_LCL500_84_4" title="Click to highlight in text"><sup class="lineRef">4</sup><span class="italic">Pith.</span>: dediss- Aβ</a></li><script type="text/javascript">document.getElementById('note_LCL500_84_4').style.display = "none";</script></ul></section></notes></section>