<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


et quod liberos amisi et eodem tempore amisi, erant satis
graves causae.〛<a class="footnoteLink" href="#note_LCL501_208_7" id="target_note_LCL501_208_7"><sup>7</sup></a> Adice nunc: haec omnia simul amisi et
omnia haec iniuria amisi: exercitus me expugnavit, sicut
urbem hostis. Et haec ipsa causa satis iusta erat voluntatis
meae: odit me exercitus, pars populi fortissima, pars populi
<span class="br"></span><span class="lineNumber">10</span><span class="br"></span>optime de re publica merita. Illi milites victores, illi hostium
spolia referentes non me occiderunt sed liberos meos
(puto illos his aetatibus hostium pepercisse) &lt;sed&gt;<a class="footnoteLink" href="#note_LCL501_208_8" id="target_note_LCL501_208_8"><sup>8</sup></a> coniugem
meam (illa modo victa civitas nihil, quod ad feminas
pertinet, passa est praeter captivitatem). Domum meam
incendit: stant illae quas vicimus. Illud tamen inter omnia
gravissimum est: cum haec fecerint, existimant se iure
fecisse.</p>
<p><span class="br"></span><span class="lineNumber">11</span><span class="br"></span>‘Omnia’ inquit ‘haec et ego passus sum.’ Scio quo pertineat:
ut videar ego merito passus. Est et haec causa moriendi,
si tantum peccavi, si eo me deduxit error ut filios
meos occiderem. Confitendum est de hac gravissima calamitate:
domum meam incendit exercitus, populus non defendit.
<span class="br"></span><span class="lineNumber">12</span><span class="br"></span>‘Omnia tamen eadem et ego passus sum.’ Possum
dicere hoc tantum: ferre fortius<a class="footnoteLink" href="#note_LCL501_208_9" id="target_note_LCL501_208_9"><sup>9</sup></a> potes, gratulor animo tuo.
Sed ne mirum quidem est quod tu ferre fortius potes: locuples
es. Quid horum quae perdidisti magnopere desideras?
<span class="br"></span><span class="lineNumber">13</span><span class="br"></span>Domum, opinor, hinc enim incipiam, perdidisti:
infelix non habebis tectum quod subeas. In publico tibi
manendum est, et sub caelo. Fortasse etiam contulerint
ista detrimenta deliciis tuis: novimus animos vestros, novimus
fastidia. Si non esset incensa domus, subinde diruere,



</p></section><notes><section class="footnotes"><ul><li class="note" id="note_LCL501_208_7"><a class="footnoteCrossrefLink" href="#target_note_LCL501_208_7" title="Click to highlight in text"><sup class="lineRef">7</sup><span class="italic">ita secl. SB</span><sup>4</sup>: <span class="italic">del. Wi.</span></a></li><script type="text/javascript">document.getElementById('note_LCL501_208_7').style.display = "none";</script><li class="note" id="note_LCL501_208_8"><a class="footnoteCrossrefLink" href="#target_note_LCL501_208_8" title="Click to highlight in text"><sup class="lineRef">8</sup><span class="italic">Aer.</span></a></li><script type="text/javascript">document.getElementById('note_LCL501_208_8').style.display = "none";</script><li class="note" id="note_LCL501_208_9"><a class="footnoteCrossrefLink" href="#target_note_LCL501_208_9" title="Click to highlight in text"><sup class="lineRef">9</sup><span class="italic">Bu.</span>: pot- Aβ</a></li><script type="text/javascript">document.getElementById('note_LCL501_208_9').style.display = "none";</script></ul></section></notes></section>