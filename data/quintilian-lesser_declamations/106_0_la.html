<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent noindent">

hic iure sit occisus. Post haec licebit nobis dicere illa quae
sola dicuntur.</p>
<span class="label"><span class="br"></span><span class="lineNumber">6</span><span class="br"></span><span class="sc">declamatio</span></span>
<p>‘Qui causa mortis fuerit, capite puniatur.’ Satis ostendit
ipsa poena eum demum teneri hac lege qui idem commiserit
quod si occidisset. Neque enim gravius quicquam
adversus eum qui sua manu interfecerit constituere potuit
legum lator quam adversus eum qui causam praestitisset.
Ergo [et]<a class="footnoteLink" href="#note_LCL500_218_7" id="target_note_LCL500_218_7"><sup>7</sup></a> similitudine poenae etiam crimen par exigere
<span class="br"></span><span class="lineNumber">7</span><span class="br"></span>debetis. Hoc quo pertinet? Ne existimetis veram illam esse
finitionem qua pars diversa complectitur, ut per quemcumque
steterit uti homo occidatur, is continuo causa
mortis fuisse videatur. Alioqui ista ratione et ille qui nocentem
accusavit causa mortis fuit, et ille qui testimonium in
reum dixit, etiamsi verum id fuit, causa tamen mortis haberi
potest, et ille qui adulteros marito prodidit [causa
mortis haberi potest]<a class="footnoteLink" href="#note_LCL500_218_8" id="target_note_LCL500_218_8"><sup>8</sup></a> et ille qui sceleratum produxit in
<span class="br"></span><span class="lineNumber">8</span><span class="br"></span>publicum. Cur igitur hi accusari ista lege non possunt?
Quoniam non per ipsos tantum stetit, quoniam iure perierunt
<span class="br"></span><span class="lineNumber">9</span><span class="br"></span>ii quibus mors allata est. Sed hanc partem reservemus.
Interim videamus quid sit causa mortis. Nos id dicimus
causam esse mortis quod homini mortem attulerit
solum, quod<a class="footnoteLink" href="#note_LCL500_218_9" id="target_note_LCL500_218_9"><sup>9</sup></a> nullis extra accidentibus causis noxium fuerit,
quo homo periturus fuerit etiamsi nil ipse fecisset.</p>
<p><span class="br"></span><span class="lineNumber">10</span><span class="br"></span>Id quod dicimus tale est? Intuendae sunt res ipsae quae






</p></section><notes><section class="footnotes"><ul><li class="note" id="note_LCL500_218_7"><a class="footnoteCrossrefLink" href="#target_note_LCL500_218_7" title="Click to highlight in text"><sup class="lineRef">7</sup><span class="italic">Ri.</span></a></li><script type="text/javascript">document.getElementById('note_LCL500_218_7').style.display = "none";</script><li class="note" id="note_LCL500_218_8"><a class="footnoteCrossrefLink" href="#target_note_LCL500_218_8" title="Click to highlight in text"><sup class="lineRef">8</sup><span class="italic">SB</span><sup>2</sup></a></li><script type="text/javascript">document.getElementById('note_LCL500_218_8').style.display = "none";</script><li class="note" id="note_LCL500_218_9"><a class="footnoteCrossrefLink" href="#target_note_LCL500_218_9" title="Click to highlight in text"><sup class="lineRef">9</sup><span class="italic">Ri.</span>: q. s. ACD: quod B</a></li><script type="text/javascript">document.getElementById('note_LCL500_218_9').style.display = "none";</script></ul></section></notes></section>