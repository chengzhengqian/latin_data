<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


factus est a populo et domus incensa et interfecti liberi
cum uxore. Vicit tertia acie dives et in potestatem hostes
redegit. Exercitus divitis domum pauperis incendit et uxorem
et liberos interfecit. Vult mori pauper ratione in senatu
reddita. Dives CD.</p>
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>Quotiens hoc genus materiae dividam, necesse habeo id
dicere quod iam saepe dixi, me nullam voluntatem cuiusquam
contra themata intellegere. Fortasse erunt aliqui qui
existiment a paupere id solum quaeri, ut invidiam diviti
faciat: quod illi contingere etiam citra mortis propositum
<span class="br"></span><span class="lineNumber">2</span><span class="br"></span>potest. Hic ergo pauper apud me mori vult; agere debet ut
moriatur. Quid ergo est? Non aliter invidiam diviti faciet
maximam.</p>
<p>Prima quaestio illa est, an causae mortis ideo tantum
sint approbandae ne turpes lateant.<a class="footnoteLink" href="#note_LCL501_204_1" id="target_note_LCL501_204_1"><sup>1</sup></a></p>
<span class="label"><span class="br"></span><span class="lineNumber">3</span><span class="br"></span><span class="sc">declamatio</span></span>
<p>Mori volo. Nullam tam inhumanam quisquam crediderit
esse legem ut hominem innocentem et invitum detineat in
luce; sed ita scripta lex est ut poenam mortis constituat.
‘Insepultus abiciatur is qui non approbaverit causas.’ Irascitur
ergo lex ei qui non approbatis senatui causis perierit.
<span class="br"></span><span class="lineNumber">4</span><span class="br"></span>Quae profecto non hoc existimavit, quemquam mori velle
sine causa. Sed cum duplex genus causarum sit, alterum ex
iniuria Fortunae, alterum ex mala conscientia, hoc ipsum
voluit approbari senatui, causas non esse deformes. Graves



</p></section><notes><section class="footnotes"><ul><li class="note" id="note_LCL501_204_1"><a class="footnoteCrossrefLink" href="#target_note_LCL501_204_1" title="Click to highlight in text"><sup class="lineRef">1</sup><span class="italic">Ro., Ri.</span>: pat- Aβ</a></li><script type="text/javascript">document.getElementById('note_LCL501_204_1').style.display = "none";</script></ul></section></notes></section>