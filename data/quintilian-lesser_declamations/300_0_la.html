<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


reum me detulit, sordes mihi induit, ad iudicem vocavit.
Sentiet hoc quale sit cum testamentum scribam, sentiet
<span class="br"></span><span class="lineNumber">16</span><span class="br"></span>cum frustra<a class="footnoteLink" href="#note_LCL501_134_19" id="target_note_LCL501_134_19"><sup>19</sup></a> indulgentiam meam requiret. Quid est ergo?
Mentiri ne iratus quidem possum: est filius contumax, est
patris sui accusator, sed fratrem non occidit. Neque ego
istum in ulla alia parte absolvendum puto, nec hodie veni
in hoc iudicium tamquam advocatus. Nihil rogabo, nihil
deprecabor: illud tantum meae pietatis gratia, meae tantum
conscientiae causa faciam, ne videar istum silentio
pressisse.</p>
<span class="label"><span class="br"></span><span class="lineNumber">17</span><span class="br"></span><span class="sc">sermo</span></span>
<p>Ne quem vestrum ducat illa species, ut videatur hic esse
aliquid momenti habiturus apud iudices si miserabilem se
fecerit, si amisso altero filio deprecatus fuerit pro iuvene.
Sunt ista in aliis causis potentia; hic pater, nisi propior<a class="footnoteLink" href="#note_LCL501_134_20" id="target_note_LCL501_134_20"><sup>20</sup></a> securo
est in hoc iudicio, mentitur pro filio: non tam illi opus
est opera advocati quam fide testis.</p>
</section>
<section class="div2">
<h2>329</h2>
<span class="label">Sepultura tyranni qui se occidit</span>
<p>Qui tyrannum occiderit, in foro sepeliatur. In pestilentia
responsum est tyrannum occidendum. Ipse se occidit. Petunt
propinqui ut in foro sepeliatur.</p>
</section><notes><section class="footnotes"><ul><li class="note" id="note_LCL501_134_19"><a class="footnoteCrossrefLink" href="#target_note_LCL501_134_19" title="Click to highlight in text"><sup class="lineRef">19</sup><span class="italic">Hå.</span><sup>2</sup>: tristitia A: -am β</a></li><script type="text/javascript">document.getElementById('note_LCL501_134_19').style.display = "none";</script><li class="note" id="note_LCL501_134_20"><a class="footnoteCrossrefLink" href="#target_note_LCL501_134_20" title="Click to highlight in text"><sup class="lineRef">20</sup><span class="italic">Ri.</span>: prior Aβ</a></li><script type="text/javascript">document.getElementById('note_LCL501_134_20').style.display = "none";</script></ul></section></notes></section>