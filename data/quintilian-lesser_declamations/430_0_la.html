<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>numquam abdicavit. Quidni non abdicaret cuius non solum
innocentiam sed etiam virtutem cognoverat? Facinus
indignum! Inter speciosa militiae opera impietatis privatae
reus sum, sponsor salutis publicae. Non sunt eiusdem pectoris
vitia et virtutes. Etiam pro alienis patribus dimicare
soleo.</p>
<p><span class="br"></span><span class="lineNumber">4</span><span class="br"></span>Sed forsitan non solum puram sed etiam speciosam
innocentiam gravet [in parricidium]<a class="footnoteLink" href="#note_LCL501_394_3" id="target_note_LCL501_394_3"><sup>3</sup></a> causa. Numquid abdicaveras,
et exuere naturalem indulgentiam prior docueras?
An etiam [in]<a class="footnoteLink" href="#note_LCL501_394_4" id="target_note_LCL501_394_4"><sup>4</sup></a> hereditatis cupiditate volebam te occidere,
scilicet immensis luxuriae oneratus damnis? An
infeliciter te iubente pugnaveram et inertiae poenam verebar?
<span class="br"></span><span class="lineNumber">5</span><span class="br"></span>‘Immo’ inquit ‘invitus militabas.’ Sic fit ergo ut quisquis
hostem timet patrem occidat? Ergo iners sum: atqui
parricida non solum audax debet esse sed etiam temerarius.
Invitus &lt;militabam&gt;.<a class="footnoteLink" href="#note_LCL501_394_5" id="target_note_LCL501_394_5"><sup>5</sup></a> Quid ergo? Rogare non possum,
ad preces decurrere, non ad venena? Iterum allegare
amicos non possum? Denique, &lt;si&gt;<a class="footnoteLink" href="#note_LCL501_394_6" id="target_note_LCL501_394_6"><sup>6</sup></a> perseveras, mori non
<span class="br"></span><span class="lineNumber">6</span><span class="br"></span>possum? Finge enim qualem te velis esse. Crudelem? Et
hunc iudex vindicabit, et propter hunc occidet filium. Sed
melius ego de te iudico: puto te omnia indulgenter imperare
filio. Avida est gloriae paterna pietas: nostra tirocinia
timidiora sunt. Numquid offenderis si te laudo? Sed ne tali
quidem patri parco?</p>
<p><span class="br"></span><span class="lineNumber">7</span><span class="br"></span>Quemadmodum occidere volo? Conducam percussorem,
insidiabor peregrinanti? Nihil horum est: meas manus









</p></section><notes><section class="footnotes"><ul><li class="note" id="note_LCL501_394_3"><a class="footnoteCrossrefLink" href="#target_note_LCL501_394_3" title="Click to highlight in text"><sup class="lineRef">3</sup>SB<sup>3</sup></a></li><script type="text/javascript">document.getElementById('note_LCL501_394_3').style.display = "none";</script><li class="note" id="note_LCL501_394_4"><a class="footnoteCrossrefLink" href="#target_note_LCL501_394_4" title="Click to highlight in text"><sup class="lineRef">4</sup><span class="italic">Aer.</span></a></li><script type="text/javascript">document.getElementById('note_LCL501_394_4').style.display = "none";</script><li class="note" id="note_LCL501_394_5"><a class="footnoteCrossrefLink" href="#target_note_LCL501_394_5" title="Click to highlight in text"><sup class="lineRef">5</sup><span class="italic">Aer.</span></a></li><script type="text/javascript">document.getElementById('note_LCL501_394_5').style.display = "none";</script><li class="note" id="note_LCL501_394_6"><a class="footnoteCrossrefLink" href="#target_note_LCL501_394_6" title="Click to highlight in text"><sup class="lineRef">6</sup><span class="italic">Aer.</span></a></li><script type="text/javascript">document.getElementById('note_LCL501_394_6').style.display = "none";</script></ul></section></notes></section>