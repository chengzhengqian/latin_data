<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

illud prius non est satis plenum; si adsignas priori caedi
suum tempus, non coepit exulare sequenti caedi nisi post
quinquennium. Explica enim mihi medium illud biennium.
<span class="br"></span><span class="lineNumber">7</span><span class="br"></span>An hoc dicis: ‘nihil interest’? 〚Dic mihi quo modo
magis exulaverit quam si unum occidisset.〛<a class="footnoteLink" href="#note_LCL500_42_14" id="target_note_LCL500_42_14"><sup>14</sup></a> Quod est istud
contra leges compendium, ut idem illiud biennium
prioris poenae ultimum sit, sequentis primum? Libet interrogare
tamquam praesentem. Illo medio tempore utri
<span class="br"></span><span class="lineNumber">8</span><span class="br"></span>exulasti? Cuius hoc morti lex praestitit? 〚Fingamus enim
duos statim occisos, ut duos ita etiam plures, et ad quemcumque
numerum: nulla differentia est inter eum qui in
uno lapsus est et eum qui satisfactionem pluribus debet?
‘Imprudentis caedis damnatus quinquennio exulet.’ Ista
ratione statim poterat post quinquennium redire, siquidem
hoc dicere satis est: ‘caedem imprudens commisit,
quinquennium exulavit.’〛</p>
<p><span class="br"></span><span class="lineNumber">9</span><span class="br"></span>Videamus nunc quam rationem secuta sit lex constituenda
eiusmodi poena,<a class="footnoteLink" href="#note_LCL500_42_15" id="target_note_LCL500_42_15"><sup>15</sup></a> quam mehercule videtur mihi
prius<a class="footnoteLink" href="#note_LCL500_42_16" id="target_note_LCL500_42_16"><sup>16</sup></a> clementia quam iustitia constituisse. Pro vita<a class="footnoteLink" href="#note_LCL500_42_17" id="target_note_LCL500_42_17"><sup>17</sup></a>
hominis innocentis [pro vita]<a class="footnoteLink" href="#note_LCL500_42_18" id="target_note_LCL500_42_18"><sup>18</sup></a> quinquennio denique constituit
<span class="br"></span><span class="lineNumber">10</span><span class="br"></span>absentiam. Ego quidem impudentiam illius vel in
hoc mirari satis non possum, quod festinavit tam cito in patriam
reverti. Est enim ut sibi aliquis unum casum remittat
et semel lapsus errore se humanae necessitatis excuset; hic
vero qui commisit iterum idem quo exilium meruit, computatis
diebus atque horis, legem tantummodo inspexit,
non etiam crimina sua numeravit, nihil verecundiae suae





</p></section><notes><section class="footnotes"><ul><li class="note" id="note_LCL500_42_14"><a class="footnoteCrossrefLink" href="#target_note_LCL500_42_14" title="Click to highlight in text"><sup class="lineRef">14</sup><span class="italic">ita secl. SB</span><sup>3</sup></a></li><script type="text/javascript">document.getElementById('note_LCL500_42_14').style.display = "none";</script><li class="note" id="note_LCL500_42_15"><a class="footnoteCrossrefLink" href="#target_note_LCL500_42_15" title="Click to highlight in text"><sup class="lineRef">15</sup><span class="italic">SB</span><sup>1</sup>: -dae . . . –nae A</a></li><script type="text/javascript">document.getElementById('note_LCL500_42_15').style.display = "none";</script><li class="note" id="note_LCL500_42_16"><a class="footnoteCrossrefLink" href="#target_note_LCL500_42_16" title="Click to highlight in text"><sup class="lineRef">16</sup><span class="italic">SB</span><sup>1</sup>: priore A</a></li><script type="text/javascript">document.getElementById('note_LCL500_42_16').style.display = "none";</script><li class="note" id="note_LCL500_42_17"><a class="footnoteCrossrefLink" href="#target_note_LCL500_42_17" title="Click to highlight in text"><sup class="lineRef">17</sup><span class="italic">SB</span><sup>1</sup>: prae morte A</a></li><script type="text/javascript">document.getElementById('note_LCL500_42_17').style.display = "none";</script><li class="note" id="note_LCL500_42_18"><a class="footnoteCrossrefLink" href="#target_note_LCL500_42_18" title="Click to highlight in text"><sup class="lineRef">18</sup><span class="italic">SB</span><sup>1</sup> (<span class="italic">cf. Watt</span><sup>1</sup>)</a></li><script type="text/javascript">document.getElementById('note_LCL500_42_18').style.display = "none";</script></ul></section></notes></section>