<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<span class="label"><span class="br"></span><span class="lineNumber">3</span><span class="br"></span><span class="sc">sermo</span></span>
<p>Hic verba matris appellantis filiam, illius expavescentis timorem.</p>
<span class="label"><span class="br"></span><span class="lineNumber">4</span><span class="br"></span><span class="sc">declamatio</span></span>
<p>Ego certe interrogavi. ‘Quid est’ inquit ‘venenum?’
Cur ergo dixit consciam? Ut me orbaret. Nihil dulcius
est ultione laesae. Et prorsus non frustra hoc cogitavit:
certe, si non aliud, iudicio patrem torquet.</p>
</section>
<section class="div2">
<h2>382</h2>
<span class="label">Tyrannicida conductus</span>
<p>Cuius opera tyrannus occisus fuerit, praemium petat. Dives
senex adulescentem robustum in tyrannicidium pecunia
data conduxit. Occidit adulescens tyrannum. Certant
de praemio.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>‘Cuius opera’ inquit. Operam puto laboris esse, proelii,
armorum. Tu quam dicis operam? Consilii? Atqui nemo,
ut proposuit sibi tyrannicidium, continuo tyrannicida est.
Tuum ipsum consilium quid profuisset citra manum
meam? Ergo operam lex desiderat, ideo tantum concedit
praemium; atqui si haec opera est, &lt;cur&gt;<a class="footnoteLink" href="#note_LCL501_410_1" id="target_note_LCL501_410_1"><sup>1</sup></a> ego pugnavi?</p>
</section><notes><section class="footnotes"><ul><li class="note" id="note_LCL501_410_1"><a class="footnoteCrossrefLink" href="#target_note_LCL501_410_1" title="Click to highlight in text"><sup class="lineRef">1</sup><span class="italic">SB</span><sup>3</sup></a></li><script type="text/javascript">document.getElementById('note_LCL501_410_1').style.display = "none";</script></ul></section></notes></section>