<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p>〚Erat illud quod a bono fratre<a class="footnoteLink" href="#note_LCL500_234_10" id="target_note_LCL500_234_10"><sup>10</sup></a> et a pio dici posset:
etiamsi periculosum sit, tanti est mihi. Non tam me ducit
gloria militaris, nec fama victoriae: vindicandi mihi fratres
<span class="br"></span><span class="lineNumber">13</span><span class="br"></span>sunt. An ego, qui paulo ante arma (ignoscat patria, ignoscant
leges!) minore sacramento tuli et contra hostes sine
respectu mei sanguinisque pugnavi, ubi mihi vindicandi
sunt fratres, et duo fratres, non pugnabo? Non vel discrimen
vitae subibo?〛<a class="footnoteLink" href="#note_LCL500_234_11" id="target_note_LCL500_234_11"><sup>11</sup></a></p>
<p><span class="br"></span><span class="lineNumber">14</span><span class="br"></span>Ego accederem tuo consilio si timerem. Sed multa sunt
quae me faciant fortiorem. Ante omnia adversarius iam fatigatus
est: cogita quotiens pugnaverit. Non dico quid fecerint
hostes: non †inde†<a class="footnoteLink" href="#note_LCL500_234_12" id="target_note_LCL500_234_12"><sup>12</sup></a> ceciderunt fratres mei. Fortiorem
me faciet melior conscientia, fortiorem faciet et causa
pugnae. Ille pro praemio pugnaturus est, quod iam bis accepit;
<span class="br"></span><span class="lineNumber">15</span><span class="br"></span>ego pugnaturus sum pro fratribus, pro pietate. Fortiorem
me faciet et Fortuna: solet fatigari, solet, posteaquam
nimium indulsit, in fine deficere. Facit me fortiorem
etiam usus quidam<a class="footnoteLink" href="#note_LCL500_234_13" id="target_note_LCL500_234_13"><sup>13</sup></a>: pugnantem illum saepius vidi. Scio
quid maximum fratrem meum fefellerit, quomodo is qui
secundo loco pugnabat deceptus sit.</p>
<p><span class="br"></span><span class="lineNumber">16</span><span class="br"></span>Illud autem plus quam verecundum et erubescendum
nobis est: pauper pugnare filium suum non vetat. Quantum
tu adicis illi animi quod times! Sed forsitan et incautiorem
illum faciat haec ipsa fiducia. Illud scio, favebit
pugnanti mihi populus; scio futurum ut dii immortales
<span class="br"></span><span class="lineNumber">17</span><span class="br"></span>stent pro mea parte. Non solus mihi stare videbor: habebo




</p></section><notes><section class="footnotes"><ul><li class="note" id="note_LCL500_234_10"><a class="footnoteCrossrefLink" href="#target_note_LCL500_234_10" title="Click to highlight in text"><sup class="lineRef">10</sup><span class="italic">Hå.</span><sup>2</sup>: pa- Aβ</a></li><script type="text/javascript">document.getElementById('note_LCL500_234_10').style.display = "none";</script><li class="note" id="note_LCL500_234_11"><a class="footnoteCrossrefLink" href="#target_note_LCL500_234_11" title="Click to highlight in text"><sup class="lineRef">11</sup><span class="italic">ita secl. SB</span><sup>3</sup> <span class="italic">a Wi. monitus, fort. post</span> 15 <span class="italic">ponendum</span></a></li><script type="text/javascript">document.getElementById('note_LCL500_234_11').style.display = "none";</script><li class="note" id="note_LCL500_234_12"><a class="footnoteCrossrefLink" href="#target_note_LCL500_234_12" title="Click to highlight in text"><sup class="lineRef">12</sup>timide <span class="italic">Hå.</span><sup>2</sup>,<span class="italic">alii alia</span></a></li><script type="text/javascript">document.getElementById('note_LCL500_234_12').style.display = "none";</script><li class="note" id="note_LCL500_234_13"><a class="footnoteCrossrefLink" href="#target_note_LCL500_234_13" title="Click to highlight in text"><sup class="lineRef">13</sup><span class="italic">Aer.</span>: -dem Aβ</a></li><script type="text/javascript">document.getElementById('note_LCL500_234_13').style.display = "none";</script></ul></section></notes></section>