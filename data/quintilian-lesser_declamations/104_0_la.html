<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

mihi irasci possunt si tormentis sine causa offeruntur. ‘Non
est tamen aequum comparari fidem tormentorum. Ex altera
parte liberi et ingenui torti sunt, ex altera parte servi.’
<span class="br"></span><span class="lineNumber">15</span><span class="br"></span>Non facit status<a class="footnoteLink" href="#note_LCL500_214_17" id="target_note_LCL500_214_17"><sup>17</sup></a> pertinaciam, sed causa mentiendi. Ergo
quomodo ego dico: ‘perseverasti ut pecuniam lucrifaceres;
spectasti sequentia tempora, spectasti lucrum’, sic tu dic:
servi mei quid spectaturi sunt, quid ex hoc consequemur?
<span class="br"></span><span class="lineNumber">16</span><span class="br"></span>Et vos quidem tyrannus (ut parcissime loquar) dimisit; tu
arbitrio tuo torque. Quidquid passus es, quidquid adicere
inveniendae veritatis gratia potes, adhibe. Dum spiritus
erit, dum loqui poterunt, quaere [an negent]<a class="footnoteLink" href="#note_LCL500_214_18" id="target_note_LCL500_214_18"><sup>18</sup></a>; et si perseveraverint,
aude dicere homines in tormentis solere
mentiri.</p>
</section>
<section class="div2">
<h2>270</h2>
<span class="label">Rapta ex duabus geminis</span>
<p>Qui causa mortis fuerit, capite puniatur. Ex duabus geminis
adulescens alteram rapuit. Ea se suspendit. Pater
alteram eduxit ad magistratus et praecepit illi ut mortem
raptoris optaret. Adulescens putavit eam esse quam rapuerat.
Duci eum iussit magistratus. Postea compertum est
quid accidisset. Accusatur pater quod causa mortis fuerit.</p>
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>Facilis et in promptu ratio est huic seni quod pertinet ad</p>
</section><notes><section class="footnotes"><ul><li class="note" id="note_LCL500_214_17"><a class="footnoteCrossrefLink" href="#target_note_LCL500_214_17" title="Click to highlight in text"><sup class="lineRef">17</sup><span class="italic">Gron.</span>: ista res Aβ</a></li><script type="text/javascript">document.getElementById('note_LCL500_214_17').style.display = "none";</script><li class="note" id="note_LCL500_214_18"><a class="footnoteCrossrefLink" href="#target_note_LCL500_214_18" title="Click to highlight in text"><sup class="lineRef">18</sup><span class="italic">SB</span><sup>1</sup></a></li><script type="text/javascript">document.getElementById('note_LCL500_214_18').style.display = "none";</script></ul></section></notes></section>