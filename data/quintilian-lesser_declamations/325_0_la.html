<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


arma nequitiae per quae abducantur iudicum animi.</p>
<p><span class="br"></span><span class="lineNumber">5</span><span class="br"></span>‘Sed ipso’ inquit ‘iudicio quo damnatus est non fui
patronus. Volo interim sic agere tamquam nullam rei
publicae iniuriam fecerim.<a class="footnoteLink" href="#note_LCL501_184_5" id="target_note_LCL501_184_5"><sup>5</sup></a>’ Etiamnum hoc satis est: advocatus
proditoris fuisti. Fingamus igitur ampliatum fuisse
iudicium et tantum primo iudicio patronum illum: nonne
damnatio sequeretur quod omnino patronus fuisset? Non
ergo tempus intueri debemus, sed causam, si homo idem
<span class="br"></span><span class="lineNumber">6</span><span class="br"></span>est, si crimen idem, si lex eadem. Putemus ab alio esse
damnatum. Non enim proderit tibi istud quod imputas.
Tunc enim diceres: ‘ignoravi, et idem me quod iudices
fefellit’: nunc proditorem sciens defendisti.</p>
<p><span class="br"></span><span class="lineNumber">7</span><span class="br"></span>Nihil dico de advocatione: testem perdidi. Tantane lucri
cupiditas? Sic proditores corrumpuntur. Sic prorsus
homo nocentissimus cum advocato suo locutus est: ‘ego
quidem prodidi, sed magnam pecuniam accepi: et tibi
sufficit.’ Quaeritis, iudices, quantum promiserit petenti?
<span class="br"></span><span class="lineNumber">8</span><span class="br"></span>Non potuit proditor solvere. Ergo quantum in isto est, proditor
vivit, nec vivit tantum, sed etiam insidiatur et ad hoc
necessitate solvendi urgetur: addidisti homini nocentissimo
pecuniae necessitatem. Unde temporum mutata







</p></section><notes><section class="footnotes"><ul><li class="note" id="note_LCL501_184_5"><a class="footnoteCrossrefLink" href="#target_note_LCL501_184_5" title="Click to highlight in text"><sup class="lineRef">5</sup><span class="italic">SB</span><sup>4</sup>: -rit Aβ</a></li><script type="text/javascript">document.getElementById('note_LCL501_184_5').style.display = "none";</script></ul></section></notes></section>