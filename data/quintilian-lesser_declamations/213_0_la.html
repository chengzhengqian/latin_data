<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span>veniat quis in sceleris societatem. Amicum igitur proditoris
te fuisse negas? Iam si te interrogavero quare dederis
venenum, respondebis: ‘tormenta tertio videre non poteram;
meos artus, mea lacerari viscera putabam.’ Iungit
enim amicitias similitudo morum: nescio quo modo inter
sese animorum lumina<a class="footnoteLink" href="#note_LCL500_432_5" id="target_note_LCL500_432_5"><sup>5</sup></a> vident et agnoscunt, nec quisquam
amare in altero potest nisi quod tacitus probat. Nec
haec in nobis tantum comparatio: muta animalia si in
<span class="br"></span><span class="lineNumber">7</span><span class="br"></span>unum conferantur, genera tamen coibunt. Amicus illius
fuisti, cum illo tibi seria ac ioci: non potes videri non probasse
quae<a class="footnoteLink" href="#note_LCL500_432_6" id="target_note_LCL500_432_6"><sup>6</sup></a> non ignorasti. Amicus proditoris fuisti: plus est
<span class="br"></span><span class="lineNumber">8</span><span class="br"></span>hoc quam si dixeris conscium te fuisse. ‘At bis tortus pernegavit.’
Reddis<a class="footnoteLink" href="#note_LCL500_432_7" id="target_note_LCL500_432_7"><sup>7</sup></a> nobis rationem quare illi amicus tantopere
fueris. Dignum mehercule exemplum quod fieret in
re honestiore: tu ne ille amplius torqueretur periculum
capitis subisti, ille ne te nominaret bis tortus est. Qui non
<span class="br"></span><span class="lineNumber">9</span><span class="br"></span>indicat confitetur amicum fuisse. ‘Bis tortus negavit.’ Nihil
dicam de varietate tormentorum. Nondum erat tortus qui
torqueri poterat. Illa, illa quaestio fuisset quam timuisti.
〚Difficile est contra dolorem aegris durare corporibus, sed
facile est integro sensu perferre quam semel indueris persuasionem.
Ideo ars inventa est: illae torquent nocturnae
cogitationes, illa recordatio praeteritorum, illa expectatio
futurorum. Illa est quaestio gravis cum vulnera caeduntur,






</p></section><notes><section class="footnotes"><ul><li class="note" id="note_LCL500_432_5"><a class="footnoteCrossrefLink" href="#target_note_LCL500_432_5" title="Click to highlight in text"><sup class="lineRef">5</sup><span class="italic">Obr.</span>: num- A<sup>2</sup>β: nom- A<sup>1</sup></a></li><script type="text/javascript">document.getElementById('note_LCL500_432_5').style.display = "none";</script><li class="note" id="note_LCL500_432_6"><a class="footnoteCrossrefLink" href="#target_note_LCL500_432_6" title="Click to highlight in text"><sup class="lineRef">6</sup><span class="italic">Ro.</span>: quem Aβ</a></li><script type="text/javascript">document.getElementById('note_LCL500_432_6').style.display = "none";</script><li class="note" id="note_LCL500_432_7"><a class="footnoteCrossrefLink" href="#target_note_LCL500_432_7" title="Click to highlight in text"><sup class="lineRef">7</sup><span class="italic">Ri.</span>: -des Aβ</a></li><script type="text/javascript">document.getElementById('note_LCL500_432_7').style.display = "none";</script></ul></section></notes></section>