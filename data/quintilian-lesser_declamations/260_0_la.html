<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent noindent">


non potest ab altero hoc legatum peti ex voluntate defuncti?’
Neuter vestrum dicere potest: ‘hoc patronus dari mihi
voluit.’ Habuit hunc honorem mihi, ut istud esset beneficium
meum. Me ergo emereri debet nec<a class="footnoteLink" href="#note_LCL501_54_4" id="target_note_LCL501_54_4"><sup>4</sup></a> a me istud petere
quod a patrono non petisset.</p>
<p><span class="br"></span><span class="lineNumber">10</span><span class="br"></span>Detegam vobis propositum amici mei: meliori dari voluit.
Hoc sciri ex praeterita vita vestra non potest: alioqui
ipse scisset et, si ulla inter vos fuisset differentia, nominatim
reliquisset. Hoc legato patroni vestri necesse est utrique
<span class="br"></span><span class="lineNumber">11</span><span class="br"></span>vestrum diligentius vivere. Utri dabo? Uter vestrum
patronum magis desideraverit, uter vestrum frugalius vixerit,
uter vestrum modestior fuerit: quid vos diutius traham?—utri
voluero. Interim similes estis, eandem causam
habetis. Non magis ego de vobis iudicare possum quam
patronus vester.</p>
</section>
<section class="div2">
<h2>319</h2>
<span class="label">Adultera venefica</span>
<p>Qui uxorem adulterii ream detulerat dixit communem
filium testem fore. Inter moras iudicii adulescens ambiguis
signis cruditatis et veneni decessit. Vult maritus agere
cum uxore veneficii. Illa postulat ut praeferatur iudicium
adulterii.</p>
</section><notes><section class="footnotes"><ul><li class="note" id="note_LCL501_54_4"><a class="footnoteCrossrefLink" href="#target_note_LCL501_54_4" title="Click to highlight in text"><sup class="lineRef">4</sup><span class="italic">SB</span><sup>3</sup>: et Aβ</a></li><script type="text/javascript">document.getElementById('note_LCL501_54_4').style.display = "none";</script></ul></section></notes></section>