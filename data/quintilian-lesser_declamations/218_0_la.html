<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">Puto cum res in lite est, cum in disputatione. Nec pertinet
ad nos quod fuerit ultimum, sed quod sit. Si ius utrique
testamento constaret, fuisset illud ultimum quod postea
factum est; illo vero sublato incipit ultimum esse quod relictum
est, ut in contentione<a class="footnoteLink" href="#note_LCL500_442_8" id="target_note_LCL500_442_8"><sup>8</sup></a> cursus qui proximus ab ultimo
fuerit, si desistat ultimus, in nomen illius locumque
<span class="br"></span><span class="lineNumber">15</span><span class="br"></span>succedit. Ergo ut non fuerit ultimum meum aliquando testamentum,
nunc ultimum est, et vos id ultimum<a class="footnoteLink" href="#note_LCL500_442_9" id="target_note_LCL500_442_9"><sup>9</sup></a> testamentum
fecistis damnando id quod postea factum erat.</p>
<span class="label"><span class="br"></span><span class="lineNumber">16</span><span class="br"></span><span class="sc">sermo</span></span>
<p>Hoc ad verba legis, illud ad voluntatem.</p>
<span class="label"><span class="br"></span><span class="lineNumber">17</span><span class="br"></span><span class="sc">declamatio</span></span>
<p>Quid putamus secutam esse legem quae valere voluit ultimum
testamentum? Plura valere non poterant, et in tam
mutabili natura humanorum animorum diversis heredibus
media lis relinquebatur. Optimum videbatur esse ut proxima
quaeque voluntas duraret; hac vero sublata necesse est
<span class="br"></span><span class="lineNumber">18</span><span class="br"></span>eam durare quae sola est. Fecit amicus meus eo tempore
quo me instituebat heredem legitimum testamentum.
Nam et constabat ei tum iudicium. Quo minus erubesco
ista mutatione heredis; in iis tabulis alius legitur quae ius
non habuerunt, quae non lege conscriptae sunt, quae fortasse
etiam propter hoc damnatae sunt, quod indignus
heres videbatur.</p>
<span class="label"><span class="br"></span><span class="lineNumber">19</span><span class="br"></span>&lt;<span class="sc">sermo</span>&gt;<a class="footnoteLink" href="#note_LCL500_442_10" id="target_note_LCL500_442_10"><sup>10</sup></a></span>
<p>In comparatione summa non recusabo quo minus vel propinquos
istos amicitiae conferatis.</p>
</section><notes><section class="footnotes"><ul><li class="note" id="note_LCL500_442_8"><a class="footnoteCrossrefLink" href="#target_note_LCL500_442_8" title="Click to highlight in text"><sup class="lineRef">8</sup><span class="italic">Sch., Gron.</span>: intent- A(β)</a></li><script type="text/javascript">document.getElementById('note_LCL500_442_8').style.display = "none";</script><li class="note" id="note_LCL500_442_9"><a class="footnoteCrossrefLink" href="#target_note_LCL500_442_9" title="Click to highlight in text"><sup class="lineRef">9</sup><span class="italic">SB</span><sup>3</sup>: id Aβ: idem C: ulti<sup>m</sup> D</a></li><script type="text/javascript">document.getElementById('note_LCL500_442_9').style.display = "none";</script><li class="note" id="note_LCL500_442_10"><a class="footnoteCrossrefLink" href="#target_note_LCL500_442_10" title="Click to highlight in text"><sup class="lineRef">10</sup><span class="italic">Ri.</span></a></li><script type="text/javascript">document.getElementById('note_LCL500_442_10').style.display = "none";</script></ul></section></notes></section>