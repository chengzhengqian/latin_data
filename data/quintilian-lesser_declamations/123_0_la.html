<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

corpus extra fines abiciatur. Tyrannus in foro fulminatus
est. Quaeritur an eodem loco sepeliatur.</p>
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>In legum comparatione multa quaeri possunt, sed varie in
quaque controversia. Interim quaeri solet an privata altera,
altera publica sit, et utrum militaris altera, altera pertinens
ad civilia officia. Hic omnia fere cetera paria sunt;
utra utilior et magis necessaria civitati sit quaerendum est.</p>
<span class="label"><span class="br"></span><span class="lineNumber">2</span><span class="br"></span><span class="sc">declamatio</span></span>
<p>Nondum rem comparo. Interim utrum magis necessarium
putatis esse, servari eam legem quae ad sepulturam alicuius
pertineat an eam quae ad poenam tyranni? Si in totum
lex altera tollenda sit, nec ad praesens modo tempus
sed in universum, sine utra tandem facilius civitas stabit?
<span class="br"></span><span class="lineNumber">3</span><span class="br"></span>Fulmine icti ut eodem loco sepeliantur quo sunt percussi
ad quam tandem civitatis pertinet utilitatem? At hercule ut
insepultus abiciatur tyrannus ad vindictam, ad securitatem
<span class="br"></span><span class="lineNumber">4</span><span class="br"></span>pertinet. Non satis putaverunt maiores eas poenas adversus
tyrannum constituere quas possit excipere in vita. Multos
magis tangit sepultura; ad cogitationem post se futurorum
plerique gravius moventur. Vultis scire? Propter hoc
litigatur. Est ergo &lt;haec&gt;<a class="footnoteLink" href="#note_LCL500_252_1" id="target_note_LCL500_252_1"><sup>1</sup></a> utilior.</p>
<p><span class="br"></span><span class="lineNumber">5</span><span class="br"></span>Quid si de eo quaerimus hodie ad quem leges, nisi in
poenam eius scriptae, non pertinent? Exuit se tyrannus

</p></section><notes><section class="footnotes"><ul><li class="note" id="note_LCL500_252_1"><a class="footnoteCrossrefLink" href="#target_note_LCL500_252_1" title="Click to highlight in text"><sup class="lineRef">1</sup><span class="italic">SB</span><sup>3</sup></a></li><script type="text/javascript">document.getElementById('note_LCL500_252_1').style.display = "none";</script></ul></section></notes></section>