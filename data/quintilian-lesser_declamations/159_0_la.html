<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>Indubitate pater hic timet ne et ille tyrannus fiat; sed non
debet illum facere suspectum, alioqui reus erit. Non mittetur
autem in exilium suspectus.</p>
<p>‘Tyrannicida optet quod volet.’ Prima illa communia:
nihil excipi. Illud proprium, plus deberi huic tyrannicidae,
qui senex duos et filios occiderit. Invidiosum itaque erat si
quid petisset pertinens ad gratulationem.</p>
<span class="label"><span class="br"></span><span class="lineNumber">2</span><span class="br"></span><span class="sc">declamatio</span></span>
<p>Tyrannos genui: nunc opto ut filius exulet. Quod mihi et
citra praemium licebat, hoc et pro praemio peto et pro ipso
iuvene. Nihil dico de fato domus nostrae, non persequor
rationem quoque metus mei; illud interim contentus sum
dicere: ‘Supervacui sunt metus, nihil imminet. Sed expectat
ista plerumque sapientia gravior: quid tu accidere credis
<span class="br"></span><span class="lineNumber">3</span><span class="br"></span>illis qui liberos habent, quid maritis?’ Pater timeo, seu<a class="footnoteLink" href="#note_LCL500_324_1" id="target_note_LCL500_324_1"><sup>1</sup></a>
rationem metus habent sive (ut maxime vereor) fatum
istud est domus nostrae. Ignosces enim quod filios meos
ultra mortem persequor: nihil de illo timui qui primus tyrannus
fuit; isdem praeceptis erat educatus quibus tu. Illo
occiso timere non debui ne quis ex vobis idem cogitaret.
Occupavit tamen arcem alter, non in totum sua culpa:
difficile fuit obstare illis qui convenerant &lt;a&gt;<a class="footnoteLink" href="#note_LCL500_324_2" id="target_note_LCL500_324_2"><sup>2</sup></a> tyranno priore







</p></section><notes><section class="footnotes"><ul><li class="note" id="note_LCL500_324_1"><a class="footnoteCrossrefLink" href="#target_note_LCL500_324_1" title="Click to highlight in text"><sup class="lineRef">1</sup><span class="italic">Ri.</span>: sed A: sive <span class="italic">Aer.</span></a></li><script type="text/javascript">document.getElementById('note_LCL500_324_1').style.display = "none";</script><li class="note" id="note_LCL500_324_2"><a class="footnoteCrossrefLink" href="#target_note_LCL500_324_2" title="Click to highlight in text"><sup class="lineRef">2</sup><span class="italic">Hå.</span><sup>2</sup></a></li><script type="text/javascript">document.getElementById('note_LCL500_324_2').style.display = "none";</script></ul></section></notes></section>