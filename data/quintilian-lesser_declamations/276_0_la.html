<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">‘Deducendus tamen ad magistratus.’ Et hoc certe non
difficile fuit adversus senem ei qui occidit eum quem criminaturus
<span class="br"></span><span class="lineNumber">6</span><span class="br"></span>erat ut &lt;non&gt;<a class="footnoteLink" href="#note_LCL501_86_5" id="target_note_LCL501_86_5"><sup>5</sup></a> responderet sibi. Non potest
ergo videri rei publicae gratia fecisse cui plus aliter praestitisset.
Nunc excutiamus qua causa feceris. Ante omnia gratias
magistratibus ago quod, non deprehendisse contenti
ea quae ostendebantur, aliquid et ipsi viderunt. Gratias
ago etiam providentiae deorum immortalium, qui numquam
ita opprimi veritatem voluerunt ut non magnis suis
<span class="br"></span><span class="lineNumber">7</span><span class="br"></span>vestigiis emineret. Recitentur hae tabulae: ‘abdicabo te.’
Non lego sequentia. Nego hanc esse fiduciam eius qui de
adfectanda tyrannide cogitavit. An ille in iudicium vocare
ausus fuisset et ignominia adficere adulescentem omnia
scientem? Non enim tyrannis convincenda vestigiis erat
neque argumentis eruenda: domi arma, domi apparatus.
<span class="br"></span><span class="lineNumber">8</span><span class="br"></span>Et si hanc causam abdicandi te non habuit, dicas oportet
quam aliam habuerit. Non consentiebas consiliis eius?
Hoc minus te debebat offendere: ille, si te tamquam indicem
timuisset, potuit occidere. Satis ergo plenum vel hoc
<span class="br"></span><span class="lineNumber">9</span><span class="br"></span>erat argumentum innocentiae, severitas et vindicta. Quid
tamen adiectum est? ‘Si responderis, causas indicabo.’
Quaerite nunc uter malae sit conscientiae. Ille minatur.
Cur taceri voluit? Quoniam pater erat, quoniam numquam
hi adfectus in tantum vincuntur odio ut non ad naturam
suam tamen revertantur. Causas, quas ille se dicturum





</p></section><notes><section class="footnotes"><ul><li class="note" id="note_LCL501_86_5"><a class="footnoteCrossrefLink" href="#target_note_LCL501_86_5" title="Click to highlight in text"><sup class="lineRef">5</sup>ut &lt;non&gt; <span class="italic">SB</span><sup>1</sup>: ut Aβ: ne <span class="italic">Gron.</span></a></li><script type="text/javascript">document.getElementById('note_LCL501_86_5').style.display = "none";</script></ul></section></notes></section>