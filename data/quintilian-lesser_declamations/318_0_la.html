<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


idem est, verba eadem sunt; nec cum personis lex mutata
est.</p>
<p><span class="br"></span><span class="lineNumber">12</span><span class="br"></span>Nunc ut animum quoque intueamur testantis: hocine
illum voluisse existimatis? Ideo inquisivit meam fidem,
ideo vitae experimentis credere parum putavit, ideo in ipsum
irrupit animum et penitus intuendam omnibus hominibus
mentem dedit, ut mihi hoc relinqueret quod habebam?
<span class="br"></span><span class="lineNumber">13</span><span class="br"></span>‘Est quare aperias testamentum, est quare omnem
spem tibi in posterum excidas.’ Sciunt propinqui mei nullum
alium mihi cariorem fuisse, sciunt si qui alii fuerunt
amici totam mentem meam deditam uni fuisse.
Quid interest animi quantum sit quod totum est?
‘Omnium bonorum heres’: quidquid habui, quidquid servavi,
quidquid longae frugalitati<a class="footnoteLink" href="#note_LCL501_170_9" id="target_note_LCL501_170_9"><sup>9</sup></a> superfuit. Accessissent
huic testamento subitae opes, idem erat. Neque ego nunc
divitias peto: paupertate consuevi, frugaliter vivere scio,
nulla mihi gravis necessitas est. Illum, illum titulum amplector
omnium bonorum.</p>
<p><span class="br"></span><span class="lineNumber">14</span><span class="br"></span>Si quid inferi sentiunt, cognosce animum meum, sicut
voluisti: tibi vixi, tibi moriturus fui, nulli alii in hoc pectore
locus fuit. Hoc<a class="footnoteLink" href="#note_LCL501_170_10" id="target_note_LCL501_170_10"><sup>10</sup></a> te omnium bonorum meorum heredem
instituit. Post hoc testamentum dicat aliquis se mereri.</p>
</section><notes><section class="footnotes"><ul><li class="note" id="note_LCL501_170_9"><a class="footnoteCrossrefLink" href="#target_note_LCL501_170_9" title="Click to highlight in text"><sup class="lineRef">9</sup><span class="italic">Gron.</span>: -tatis (A)β</a></li><script type="text/javascript">document.getElementById('note_LCL501_170_9').style.display = "none";</script><li class="note" id="note_LCL501_170_10"><a class="footnoteCrossrefLink" href="#target_note_LCL501_170_10" title="Click to highlight in text"><sup class="lineRef">10</sup>hic (<span class="italic">sc. animus</span>) <span class="italic">coni. SB</span><sup>3</sup></a></li><script type="text/javascript">document.getElementById('note_LCL501_170_10').style.display = "none";</script></ul></section></notes></section>