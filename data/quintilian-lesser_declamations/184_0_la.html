<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
</section>
<section class="div2">
<h2>299</h2>
<span class="label">Ossa eruta parricidae</span>
<p>Parricidae insepulti abiciantur. Sepulcri violati sit actio.
Decedens pater mandavit filiae ultionem, dicens se duorum
filiorum veneno perire. Puella reos postulavit. Inter
moras unus se occidit et sepultus est in monumentis maiorum.
Alterum cum damnasset et insepultum proiecisset,
eius quoque qui sepultus fuerat ossa eruit et abiecit. Accusatur
violati sepulcri.</p>
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>An utcumque sepultum eruere non liceat; an ei non licuerit
quae potuit prohibere; an etiam &lt;ut&gt;<a class="footnoteLink" href="#note_LCL500_374_1" id="target_note_LCL500_374_1"><sup>1</sup></a> non iure fuerit sepultus.
Hinc speciales quaestiones, utrum lex damnatum
tantum parricidii an revera parricidam prohibeat sepeliri;
an ille parricida fuerit. In hoc probativae duae, altera pathetice,
altera pragmatice, id est, adfectus et iuris quaestiones:
an damnatus sit sua sententia qui sibi manus attulit;
<span class="br"></span><span class="lineNumber">2</span><span class="br"></span>an et de illo iudicatum sit cum frater eius convictus sit. An
non possit quisquam mortuus damnari; etiam ut alius
nemo possit, an is utique potuerit qui in reatu periit. Ultima
[pelagi]<a class="footnoteLink" href="#note_LCL500_374_2" id="target_note_LCL500_374_2"><sup>2</sup></a> qualitas, in qua totius controversiae vires
sunt: quale huius factum, utrum venia dignum an damnatione
sit; in qua tractatione patheticos pro re publica indignandum.</p>
</section><notes><section class="footnotes"><ul><li class="note" id="note_LCL500_374_1"><a class="footnoteCrossrefLink" href="#target_note_LCL500_374_1" title="Click to highlight in text"><sup class="lineRef">1</sup><span class="italic">Ri.</span></a></li><script type="text/javascript">document.getElementById('note_LCL500_374_1').style.display = "none";</script><li class="note" id="note_LCL500_374_2"><a class="footnoteCrossrefLink" href="#target_note_LCL500_374_2" title="Click to highlight in text"><sup class="lineRef">2</sup><span class="italic">Wi.</span></a></li><script type="text/javascript">document.getElementById('note_LCL500_374_2').style.display = "none";</script></ul></section></notes></section>