<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Nisi praecipua, iudices, impotentiae voluptas divitibus
videretur ut sceleribus suis etiam glorientur, fuerat tanti
miserrimorum civium perire vindictam si possit tacere qui
fecit. Haec enim est exacti iniusti supplicii manifesta iniuria,
quod excogitavit quomodo ab inimicis mors exigeretur
<span class="br"></span><span class="lineNumber">2</span><span class="br"></span>et ipsis imputaretur. Homines innocentes cum damnarentur
quoque †confestim† inter se concurrere coegit; quos
etiam in calamitate Fortuna coniunxerat, iussit ut invicem
se occiderent (quod gravissimum illis fuit) scientes. Aestimate,
iudices, quid timuerint qui hoc fecerunt. Quamvis
autem, iudices, adicere invidiam sceleribus numerus soleat,
nos tamen confitebimur inter solacia doloris nostri
esse numerandum quod ambo perierunt: sic miseros commisit
ut si unus vicisset post quinquennium redire non posset.
<span class="br"></span><span class="lineNumber">3</span><span class="br"></span>Sive igitur constare iuri,<a class="footnoteLink" href="#note_LCL500_404_1" id="target_note_LCL500_404_1"><sup>1</sup></a> iudices, debet ultio, nulla
umquam res sic contra leges excogitata est ut intra fines
deprehensum &lt;exulem&gt;<a class="footnoteLink" href="#note_LCL500_404_2" id="target_note_LCL500_404_2"><sup>2</sup></a> exul occideret, sive crudelitatis
exigere debet poenam vestra iustitia, non satis habuit quod
<span class="br"></span><span class="lineNumber">4</span><span class="br"></span>adversus miseros lex irata conscripserat. Quanto enim gravius
tulerint supplicium quam meruerant vel sic aestimate:
hoc inimicus elegit, et inimicus &lt;dives&gt;<a class="footnoteLink" href="#note_LCL500_404_3" id="target_note_LCL500_404_3"><sup>3</sup></a> pauperibus iratus;
haec enim odia altissime sedent cum aliquis iis quos contempsit
irascitur.</p>
<p>Innocentiae fiducia contra opes istius steterant, non tamen








</p></section><notes><section class="footnotes"><ul><li class="note" id="note_LCL500_404_1"><a class="footnoteCrossrefLink" href="#target_note_LCL500_404_1" title="Click to highlight in text"><sup class="lineRef">1</sup><span class="italic">SB</span><sup>1</sup>: vobis Aβ</a></li><script type="text/javascript">document.getElementById('note_LCL500_404_1').style.display = "none";</script><li class="note" id="note_LCL500_404_2"><a class="footnoteCrossrefLink" href="#target_note_LCL500_404_2" title="Click to highlight in text"><sup class="lineRef">2</sup><span class="italic">Aer.</span></a></li><script type="text/javascript">document.getElementById('note_LCL500_404_2').style.display = "none";</script><li class="note" id="note_LCL500_404_3"><a class="footnoteCrossrefLink" href="#target_note_LCL500_404_3" title="Click to highlight in text"><sup class="lineRef">3</sup><span class="italic">SB</span><sup>3</sup></a></li><script type="text/javascript">document.getElementById('note_LCL500_404_3').style.display = "none";</script></ul></section></notes></section>