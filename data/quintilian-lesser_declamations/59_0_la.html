<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">satisfaciemus animo nostro, ut gratias agamus ante omnia
filiae nomine: quam sic amavit ut eam diduci a se ne navigaturus
quidem voluerit, cui ad magistratus eductae praestandum
putavit ne qua occisi hominis infamia inquinaretur,
quam tradidit amico suo (&lt;et&gt;<a class="footnoteLink" href="#note_LCL500_124_3" id="target_note_LCL500_124_3"><sup>3</sup></a> quod iam dici potest)
<span class="br"></span><span class="lineNumber">3</span><span class="br"></span>optimo marito. Proximum est ab hoc ut amici quoque et, si
permittit, generi mandata perferamus. Sunt autem similia;
nam et plurimum cum eo vixit et nulla causa, nullo diductus
est loco, et usque in hoc tempus in ea fuit opinione ut se
<span class="br"></span><span class="lineNumber">4</span><span class="br"></span>crederet vivere beneficio istius. Erat profecto felix domus
si in illa prima simulatione hi manere voluissent; sed, dum
hanc quoque beneficiis optimi senis referre gratiam volunt
et simpliciter fatentur omnia, inciderunt ambo in hanc
dicendae causae necessitatem, dum scilicet ambitiosus gener
vult videri socero suo innocentior quam videbatur.</p>
<p><span class="br"></span><span class="lineNumber">5</span><span class="br"></span>Equidem peractis gratiarum agendarum mandatis hoc
primum puto, ut isti, si permittit, gratuler. Filia eius, probissima
puella ac verecundissima, nullam accepit iniuriam;
amicus et gener nullum scelus fecit: nam si quid tale
cogitare et in animum inducere potuisset, illo tempore vitiandi
habuit occasionem quo naufragam in litus evexerat.
<span class="br"></span><span class="lineNumber">6</span><span class="br"></span>Reliqua pars actionis meae non tam ad defensionem,
iudices, spectat quam ad deprecationem. Iam<a class="footnoteLink" href="#note_LCL500_124_4" id="target_note_LCL500_124_4"><sup>4</sup></a> nulla profecto
certior ratio est quam ut istum priorum temporum
admoneam.</p>
<p><span class="br"></span><span class="lineNumber">7</span><span class="br"></span>Hic enim, iudices, adulescens, (quod in hoc demum
iudicio audîmus a divite dici) pauper, unam sibi domum





</p></section><notes><section class="footnotes"><ul><li class="note" id="note_LCL500_124_3"><a class="footnoteCrossrefLink" href="#target_note_LCL500_124_3" title="Click to highlight in text"><sup class="lineRef">3</sup><span class="italic">Sch.</span></a></li><script type="text/javascript">document.getElementById('note_LCL500_124_3').style.display = "none";</script><li class="note" id="note_LCL500_124_4"><a class="footnoteCrossrefLink" href="#target_note_LCL500_124_4" title="Click to highlight in text"><sup class="lineRef">4</sup><span class="italic">SB</span><sup>1</sup>: nam Aβ</a></li><script type="text/javascript">document.getElementById('note_LCL500_124_4').style.display = "none";</script></ul></section></notes></section>