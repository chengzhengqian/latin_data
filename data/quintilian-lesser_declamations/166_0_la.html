<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p class="noindent">Nunc<a class="footnoteLink" href="#note_LCL500_338_5" id="target_note_LCL500_338_5"><sup>5</sup></a> sufficit dolori meo quod mihi filium abstulisti,
qui tibi adsedi, qui ad languentem cum gladio sollicitus
intravi. Ego eosdem cibos eadem mensa qua tu capere non
possum, nec illam manum videre quae fumare mihi adhuc
<span class="br"></span><span class="lineNumber">8</span><span class="br"></span>filii mei sanguine videtur. Semper mihi armatus videris,
numquam solus occurris: it ante oculos laceratus filius,
hunc iuxta nurus optima, nurus obsequentissima. Clamare
videntur: ‘Tu nos occidisti, tu qui nos iniuria prius distraxisti.
Quid necesse erat solvere matrimonium? Obreptum
est credulitati tuae: non amabat qui potuit occidere.’</p>
</section>
<section class="div2">
<h2>292</h2>
<span class="label">Laqueus Olynthii speciosi</span>
<p>Victis Olynthiis cum ab Atheniensibus publice dividerentur
hospitia, specioso puero quidam optulit hospitium. Ille
se postero die suspendit. Accusatur hospes quod causa
mortis fuerit.</p>
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>Duplex quaestio est, iuris et facti. Nam etiamsi vis illata
est, quaeritur an causa mortis sit. Sequens potentior,<a class="footnoteLink" href="#note_LCL500_338_1" id="target_note_LCL500_338_1"><sup>1</sup></a> an
propter vim perierit. Circa ius illud est, ut finitione tractetur.
Is enim causa mortis argui debet qui mortem intulit.
Cum vero quis sua manu perierit, non debet hoc reus tantum
fecisse, ut quis mori velit, sed ut necesse habeat.</p>
</section><notes><section class="footnotes"><ul><li class="note" id="note_LCL500_338_5"><a class="footnoteCrossrefLink" href="#target_note_LCL500_338_5" title="Click to highlight in text"><sup class="lineRef">5</sup><span class="italic">SB</span><sup>2</sup>: non Aβ</a></li><script type="text/javascript">document.getElementById('note_LCL500_338_5').style.display = "none";</script><li class="note" id="note_LCL500_338_1"><a class="footnoteCrossrefLink" href="#target_note_LCL500_338_1" title="Click to highlight in text"><sup class="lineRef">1</sup>SB<sup>2</sup> (<span class="italic">cf.</span> 272.1): potior Aβ</a></li><script type="text/javascript">document.getElementById('note_LCL500_338_1').style.display = "none";</script></ul></section></notes></section>