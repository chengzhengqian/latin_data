<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

id discrimen adduxeris fratrem tuum ut eum etiam parasitus
posset occidere?</p>
<p><span class="br"></span><span class="lineNumber">4</span><span class="br"></span>Obicio tibi quod adhibueris cenae tertium. Si hoc furtum
pietatis est, opus est secreto. Obicio quod parasitum
potissimum adhibueris: hoc enim vacabat misero, hoc exuli,
cenare<a class="footnoteLink" href="#note_LCL500_354_6" id="target_note_LCL500_354_6"><sup>6</sup></a> cum parasito?</p>
<p><span class="br"></span><span class="lineNumber">5</span><span class="br"></span>Cetera iam intellego non pertinere ad abdicationem.
Altiora sunt crimina et suis legibus digna, at<a class="footnoteLink" href="#note_LCL500_354_7" id="target_note_LCL500_354_7"><sup>7</sup></a> tamen debent
<span class="br"></span><span class="lineNumber">6</span><span class="br"></span>ideo lucrifieri quod in patrem &lt;non&gt;<a class="footnoteLink" href="#note_LCL500_354_8" id="target_note_LCL500_354_8"><sup>8</sup></a> inciderunt. Obicio
tibi occidendi fratris consilium. Si accusator essem, si te in
culleum peterem, illa dixissem: Persona crimini idonea
est: habes parasitum; et causa occidendi manifesta est: coheres
es fratris. Occasio adiuvit consilium: intra fines occidi
potest. Minister non defuit: parasitus in tua potestate
<span class="br"></span><span class="lineNumber">7</span><span class="br"></span>est. Cetera vero cui non [etiam]<a class="footnoteLink" href="#note_LCL500_354_9" id="target_note_LCL500_354_9"><sup>9</sup></a> manifesta sint? Parasitus
sine tua voluntate conviciari fratri tuo auderet? Homo in
adulationem natus, homo cuius famem tantum tu propitius
differebas, non fecisset utique quo te putaret offendi. Dormis
(hoc tibi in praesentia credatur): non putabat tibi posse
nuntiari? Et tamen incredibile est te dormisse hoc tempore,
<span class="br"></span><span class="lineNumber">8</span><span class="br"></span>hoc loco: convivium erat. Et quale convivium! Frater
invitatus. Ita ille conviciari ausus fuisset si te amantem fratris
vidisset? Credo parasitum etiam insultasse fortunae
filii mei. ‘Tace,’ dixit ‘exul’ parasitus, homo (puto) qui contumeliam







</p></section><notes><section class="footnotes"><ul><li class="note" id="note_LCL500_354_6"><a class="footnoteCrossrefLink" href="#target_note_LCL500_354_6" title="Click to highlight in text"><sup class="lineRef">6</sup><span class="italic">Sch., Gron.</span>: -abat Aβ</a></li><script type="text/javascript">document.getElementById('note_LCL500_354_6').style.display = "none";</script><li class="note" id="note_LCL500_354_7"><a class="footnoteCrossrefLink" href="#target_note_LCL500_354_7" title="Click to highlight in text"><sup class="lineRef">7</sup><span class="italic">SB</span><sup>4</sup>: non Aβ</a></li><script type="text/javascript">document.getElementById('note_LCL500_354_7').style.display = "none";</script><li class="note" id="note_LCL500_354_8"><a class="footnoteCrossrefLink" href="#target_note_LCL500_354_8" title="Click to highlight in text"><sup class="lineRef">8</sup><span class="italic">SB</span><sup>4</sup></a></li><script type="text/javascript">document.getElementById('note_LCL500_354_8').style.display = "none";</script><li class="note" id="note_LCL500_354_9"><a class="footnoteCrossrefLink" href="#target_note_LCL500_354_9" title="Click to highlight in text"><sup class="lineRef">9</sup><span class="italic">SB</span><sup>3</sup></a></li><script type="text/javascript">document.getElementById('note_LCL500_354_9').style.display = "none";</script></ul></section></notes></section>