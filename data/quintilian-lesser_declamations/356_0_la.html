<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Haec de iure. ‘Sed ius ipsum iniquum est.’ Alio me
vocas, de alio quereris. Dic istud rei publicae, dic senatui,
dic magistratui: ‘aerarium populi Romani vectigalibus iniquis
repletur, et spoliantur provinciae et sublatum commercium
<span class="br"></span><span class="lineNumber">6</span><span class="br"></span>est.’ Nos conduximus id quod locabatur. Sed res
publica quoque, cum qua queri poteris, habet quod respondeat.
Primum illud, necessaria esse vectigalia civitati.
Exercitus stipendium accipiunt, bella cotidie geruntur
adversus barbaras et bellicosissimas gentes, defendimus
ripas et limites<a class="footnoteLink" href="#note_LCL501_246_7" id="target_note_LCL501_246_7"><sup>7</sup></a> et litora. Huc adice et illud: templa extruuntur,
multum impendiorum sacra ducunt, aliquid et<a class="footnoteLink" href="#note_LCL501_246_8" id="target_note_LCL501_246_8"><sup>8</sup></a>
<span class="br"></span><span class="lineNumber">7</span><span class="br"></span>spectacula. Opus est vectigalibus. Inter vectigalia porro
quid aequius inveniri potest et sine maiore hominum querela?
Quanto illud iniustius videri potest quod<a class="footnoteLink" href="#note_LCL501_246_9" id="target_note_LCL501_246_9"><sup>9</sup></a> partem hereditatis
<span class="br"></span><span class="lineNumber">8</span><span class="br"></span>sibi vindicat! ‘At plurimum in hoc vectigal confert
negotiatio.’ Quidquid est, de futuro lucro est, praeter id
quod non potest videri iniquum ad quod acceditur. Et vectigal
quidem ipsum necessarium, non iniquum: num haec
iniusta poena est, in qua furta deprehenduntur, qua lex
vindicatur, qua fraus transferentium detegitur? Aliter
stare vectigal non potest.</p>
<p><span class="br"></span><span class="lineNumber">9</span><span class="br"></span>Eodem revertimur iterum: hac ratione res publica locat,
hac necessitate nos conduximus et pretio vicimus. Et
adversus quales homines conduximus? Quamvis poena sit,
quamvis in commissum veniant ea quae quis professus non






</p></section><notes><section class="footnotes"><ul><li class="note" id="note_LCL501_246_7"><a class="footnoteCrossrefLink" href="#target_note_LCL501_246_7" title="Click to highlight in text"><sup class="lineRef">7</sup><span class="italic">SB</span><sup>3</sup>: flumina Aβ</a></li><script type="text/javascript">document.getElementById('note_LCL501_246_7').style.display = "none";</script><li class="note" id="note_LCL501_246_8"><a class="footnoteCrossrefLink" href="#target_note_LCL501_246_8" title="Click to highlight in text"><sup class="lineRef">8</sup><span class="italic">Sch.</span>: ad Aβ</a></li><script type="text/javascript">document.getElementById('note_LCL501_246_8').style.display = "none";</script><li class="note" id="note_LCL501_246_9"><a class="footnoteCrossrefLink" href="#target_note_LCL501_246_9" title="Click to highlight in text"><sup class="lineRef">9</sup><span class="italic">Ranc.</span>: quo Aβ</a></li><script type="text/javascript">document.getElementById('note_LCL501_246_9').style.display = "none";</script></ul></section></notes></section>