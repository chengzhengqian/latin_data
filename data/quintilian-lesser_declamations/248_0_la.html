<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<span class="label"><span class="sc">declamatio</span></span>
<p>Haec autem<a class="footnoteLink" href="#note_LCL501_30_5" id="target_note_LCL501_30_5"><sup>5</sup></a> sic dixi tamquam impunitatem desertoris peterem;
nunc de poena nihil detraho desertoris, de ministro
<span class="br"></span><span class="lineNumber">11</span><span class="br"></span>tantum, de manu tantum quaeritur. Frequenter autem
necesse est accidat ut desertorem non vir fortis occidat.
Finge deseruisse aliquem et neminem fortiter fecisse: incolumis
erit desertor? Finge fortiter pugnasse aliquem,
sed in ipsa pugna debilitatum, ita ut manum amitteret:
numquid non necesse est subire aliquem hoc ministerium?
<span class="br"></span><span class="lineNumber">12</span><span class="br"></span>Hoc de alienis. Praeterea lex quae desertorem a viro
forti occidi iussit nihil cogitavit de hac necessitate. Quaedam,
etiamsi nulla significatione legis comprehensa sint,
natura tamen excipiuntur. An hoc cogitatum esset, ut pater
filium occideret? Ut frater fratrem occideret? Nam id quidem
profecto vix natura ipsa videbatur admittere, ut in eadem
<span class="br"></span><span class="lineNumber">13</span><span class="br"></span>acie pater fortiter faceret, filius desereret. Itaque si
illud non praemii nomine peterem, si aliter gratiam mihi
rettulissetis, recusarem; dicerem: ‘non utique occidere debeo.’
Plus est quod opto. Lex desertorem et virum fortem
nominavit. Mutata sunt omnia: filius deseruit.</p>
<p><span class="br"></span><span class="lineNumber">14</span><span class="br"></span>Ergo haec dixi adhuc: debetur<a class="footnoteLink" href="#note_LCL501_30_6" id="target_note_LCL501_30_6"><sup>6</sup></a> mihi quodcumque
praemium, debetur vel contra legem; mea lex utilior est rei
publicae; non utique contra legem peto, quoniam multa
accidere possunt ut non vir fortis occidat; non contra legem
peto, quoniam fieri non potest ut lex hoc voluerit, ut a
patre filius occidatur.</p>
<p><span class="br"></span><span class="lineNumber">15</span><span class="br"></span>〚Renuntio, res publica,<a class="footnoteLink" href="#note_LCL501_30_7" id="target_note_LCL501_30_7"><sup>7</sup></a> non utor honore constituto.
Nemo queratur de iniquitate praemii mei, nemo me impotenter
uti fructu virtutum existimet. Non feci fortiter.</p>
</section><notes><section class="footnotes"><ul><li class="note" id="note_LCL501_30_5"><a class="footnoteCrossrefLink" href="#target_note_LCL501_30_5" title="Click to highlight in text"><sup class="lineRef">5</sup><span class="italic">coni. Ri.</span>: enim Aβ</a></li><script type="text/javascript">document.getElementById('note_LCL501_30_5').style.display = "none";</script><li class="note" id="note_LCL501_30_6"><a class="footnoteCrossrefLink" href="#target_note_LCL501_30_6" title="Click to highlight in text"><sup class="lineRef">6</sup><span class="italic">Ro.</span>: dice- Aβ</a></li><script type="text/javascript">document.getElementById('note_LCL501_30_6').style.display = "none";</script><li class="note" id="note_LCL501_30_7"><a class="footnoteCrossrefLink" href="#target_note_LCL501_30_7" title="Click to highlight in text"><sup class="lineRef">7</sup><span class="italic">Ro.</span>: rei p(ublicae) Aβ</a></li><script type="text/javascript">document.getElementById('note_LCL501_30_7').style.display = "none";</script></ul></section></notes></section>