<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

non illis tantum argumentis probabo, quod concepit,
quod sustulit, sed quod maritus numquam mandat exponendum
nisi educaturae. Date huic quem vultis adfectum:
si voluit habere, facile agnoscit; si noluit, sic exposuisset ne
<span class="br"></span><span class="lineNumber">27</span><span class="br"></span>educaretur. Et tamen fuerit fortis adversus infantem: plura
blandimenta robustior aetas habet. O quantos haec ex alienis
liberis cruciatus tulit! Blanditur aliquis puer: ‘talis esset
meus.’ Laudatur aliquis vultu speciosus: ‘talis fuit ille
quem perdidi.’ Crescit cotidie dolor: ‘iam in foro conspiceretur,
<span class="br"></span><span class="lineNumber">28</span><span class="br"></span>iam militaret, iam illi uxorem quaererem.’ Nunc
vero propiores admovet stimulos vir fortis. Haec suum
negaret? Te parentes liberis suis monstrant. Scilicet timet
ne ad illum<a class="footnoteLink" href="#note_LCL500_426_20" id="target_note_LCL500_426_20"><sup>20</sup></a> matronae &lt;non&gt;<a class="footnoteLink" href="#note_LCL500_426_21" id="target_note_LCL500_426_21"><sup>21</sup></a> conveniant. Si se matrem
fateretur, aliquid fortasse in honorem illius optasses. Ego
miror quod tuo errore non utitur: et uteretur, si errare te
crederet.</p>
<p>Cum ergo non nubit, aetatem suam intellegit, quam
impares sitis videt. Est quaedam etiam nubendi impudicitia.
A viro iam suo secubaret, utique si aetatis huius filius
interveniret. Haec si nubere in istis annis potest quomodocumque,
dicam: mulier<a class="footnoteLink" href="#note_LCL500_426_22" id="target_note_LCL500_426_22"><sup>22</sup></a> incesta est, et necesse est umbra







</p></section><notes><section class="footnotes"><ul><li class="note" id="note_LCL500_426_20"><a class="footnoteCrossrefLink" href="#target_note_LCL500_426_20" title="Click to highlight in text"><sup class="lineRef">20</sup><span class="italic">SB</span><sup>1</sup>, <span class="italic">Watt</span><sup>1</sup>: illam Aβ</a></li><script type="text/javascript">document.getElementById('note_LCL500_426_20').style.display = "none";</script><li class="note" id="note_LCL500_426_21"><a class="footnoteCrossrefLink" href="#target_note_LCL500_426_21" title="Click to highlight in text"><sup class="lineRef">21</sup><span class="italic">coni. SB</span><sup>3</sup></a></li><script type="text/javascript">document.getElementById('note_LCL500_426_21').style.display = "none";</script><li class="note" id="note_LCL500_426_22"><a class="footnoteCrossrefLink" href="#target_note_LCL500_426_22" title="Click to highlight in text"><sup class="lineRef">22</sup><span class="italic">coni. Wi.</span>: mater Aβ</a></li><script type="text/javascript">document.getElementById('note_LCL500_426_22').style.display = "none";</script></ul></section></notes></section>