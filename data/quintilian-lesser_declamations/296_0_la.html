<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


erant eorum cubicula. Quodam tempore audito tumultu in
interiore parte domus venit pater in eum locum in quo clamor
erat. Invenit alterum ex filiis occisum. Cubicularium
eius torsit et occidit in tormentis. Quid compererit incertum
est. Interrogavit illum filius quid comperisset. Non
indicantem accusavit dementiae. Absolutus est pater. Iuvenis
parricidii accusatur; adest illi pater.</p>
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>Rei persona ante omnia infirmatur, et necesse est nos ab ea
incipere. Prius ergo sumimus id quod prius videtur esse in
persona. Occidisse dicitur fratrem: hoc etiamsi non possumus
efficere ut in rerum natura non esse videatur, eo
tamen perducemus ut non facile credatur.</p>
<span class="label"><span class="br"></span><span class="lineNumber">2</span><span class="br"></span><span class="sc">declamatio</span></span>
<p>Obicitur reo discordia cum fratre; et hoc, priusquam ad
causas pertineat occidendi, ad crimina personae admittimus.
[discordia cum patre]<a class="footnoteLink" href="#note_LCL501_126_1" id="target_note_LCL501_126_1"><sup>1</sup></a> Ante omnia, commune maledictum
est cum eo qui vindicatur; et penes quem culpa
fuerit magis potest pater scire quam accusator. Asperiorem
esse autem adversus suos interim et fiduciae argumentum
est, et hoc adeo non valet ad probationem tanti
criminis ut contra sit. Iam enim transimus ad causas.
<span class="br"></span><span class="lineNumber">3</span><span class="br"></span>Dicitur occidisse fratrem inimicum. Non dico illa: non
protinus, si causae sceleris sint, scelus quoque constat. Utinam
enim ita composita esset natura rerum ut omnia facta
causas expectarent<a class="footnoteLink" href="#note_LCL501_126_2" id="target_note_LCL501_126_2"><sup>2</sup></a>! Plures erant propter quas non occideret.</p>
</section><notes><section class="footnotes"><ul><li class="note" id="note_LCL501_126_1"><a class="footnoteCrossrefLink" href="#target_note_LCL501_126_1" title="Click to highlight in text"><sup class="lineRef">1</sup><span class="italic">Ri.</span></a></li><script type="text/javascript">document.getElementById('note_LCL501_126_1').style.display = "none";</script><li class="note" id="note_LCL501_126_2"><a class="footnoteCrossrefLink" href="#target_note_LCL501_126_2" title="Click to highlight in text"><sup class="lineRef">2</sup><span class="italic">SB</span><sup>3</sup> (<span class="italic">vel</span> sp-): superarent AÎ²</a></li><script type="text/javascript">document.getElementById('note_LCL501_126_2').style.display = "none";</script></ul></section></notes></section>