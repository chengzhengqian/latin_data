<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

cum persuasum est animo nullum esse finem tormentorum.
Non igitur peracta quaestio fuit.〛</p>
<p><span class="br"></span><span class="lineNumber">10</span><span class="br"></span>Ducit me indignitas rei. Venenum proditori dedisti.
Nisi aliud crimen occupassem, veneficii accusarem: venenum
paravit, habuit, dedit. Et primum hoc inquirere<a class="footnoteLink" href="#note_LCL500_434_8" id="target_note_LCL500_434_8"><sup>8</sup></a>
libet: unde tibi venenum, ad quos casus parasti? Sic illud
habuisti tamquam possis ipse torqueri. Age, nondum invado
tamquam proditorem; interim ago tecum magistratus
nomine: cur in custodiam irrupisti? Quibus suppliciis hoc
venenum luere poteris? Proditor bene periit.</p>
<p><span class="br"></span><span class="lineNumber">11</span><span class="br"></span>Sed redeamus ad crimen. Venenum dedisti cum scires
futurum ut suspicaremur. Quam valde confessionem timuisti,
qui subire maluisti hoc argumentum! ‘Amicus’ inquit
‘erat.<a class="footnoteLink" href="#note_LCL500_434_9" id="target_note_LCL500_434_9"><sup>9</sup></a>’ Quid ais? Amicus etiamnum? Patri bono iam
filius non videretur. Antea tibi poterat ignosci, cum ignorabas:
<span class="br"></span><span class="lineNumber">12</span><span class="br"></span>etiamnum probas proditorem? Amicus ille? Hoc de
proditore non est misericordia. Qui misereri proditoris potest,
crudelis est. Non ergo istud amicitiae tuae miseratione
<span class="br"></span><span class="lineNumber">13</span><span class="br"></span>fecisti: iam tibi nuntiabatur suprema vox. Vis scire
quam hoc non amicitia feceris? Ne torqueretur non dedisti.
Passus es ut &lt;iterum&gt;<a class="footnoteLink" href="#note_LCL500_434_10" id="target_note_LCL500_434_10"><sup>10</sup></a> torqueretur. Iam anne tertio
torqueretur minime ad ipsum pertinebat. Bene quod magna
scelera iis ipsis quibus occultari videntur aperiuntur.</p>
</section><notes><section class="footnotes"><ul><li class="note" id="note_LCL500_434_8"><a class="footnoteCrossrefLink" href="#target_note_LCL500_434_8" title="Click to highlight in text"><sup class="lineRef">8</sup><span class="italic">SB</span><sup>1</sup>: invadere Aβ</a></li><script type="text/javascript">document.getElementById('note_LCL500_434_8').style.display = "none";</script><li class="note" id="note_LCL500_434_9"><a class="footnoteCrossrefLink" href="#target_note_LCL500_434_9" title="Click to highlight in text"><sup class="lineRef">9</sup><span class="italic">Ro.</span>: eram Aβ</a></li><script type="text/javascript">document.getElementById('note_LCL500_434_9').style.display = "none";</script><li class="note" id="note_LCL500_434_10"><a class="footnoteCrossrefLink" href="#target_note_LCL500_434_10" title="Click to highlight in text"><sup class="lineRef">10</sup><span class="italic">Aer.</span></a></li><script type="text/javascript">document.getElementById('note_LCL500_434_10').style.display = "none";</script></ul></section></notes></section>