<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

qui educaveram, per viscera liberorum ferrum exegi.
Credo enim tibi, et orbitatem tamen tibi imputo, tibi. Aestimo
illam ex die mei doloris. Quaedam ignorare simile
non passi est: tunc liberos perdidi cum perdidisse me sensi.
<span class="br"></span><span class="lineNumber">4</span><span class="br"></span>Esto, gravem sine dubio manibus &lt;mihi&gt;<a class="footnoteLink" href="#note_LCL500_108_1-256" id="target_note_LCL500_108_1-256"><sup>1</sup></a> meis iniuriam
Fortuna fecerat; posuerat tamen huius rei in ipso animo
remedium illo tempore quo furere et agi dementia videbar.
Frequentius in ea cogitatione eram ut crederem esse
cum liberis omnibus. Abstulisti mihi ignorantiam malorum.
Quanto miserabilior fui ex die tuae sanitatis! Furiosum
me non sic cecidi; tum lacerare vestes, tum verberare
<span class="br"></span><span class="lineNumber">5</span><span class="br"></span>vultus meos coepi. Omnia igitur haec non in aliam vim
accipi debent quam si filios meos ipse occidisses, quam si
ipse abstulisses. Unde tantum boni ut reddere possis illam
valetudinem, illum furorem?</p>
<p><span class="br"></span><span class="lineNumber">6</span><span class="br"></span>Quod unum possum praestare infelicissimis illis iuvenibus
meis praestabo: ne quis eorum morte gaudeat, ne cui
prosit quod filios meos occidi.</p>
</section>
<section class="div2">
<h2>257</h2>
<span class="label">Nuptiae inter inimicorum filios</span>
<p>Qui habebat filium et divitem inimicum, captus a piratis,
scripsit filio de redemptione. Ille cum pecuniam non haberet,
offerente divite filiam suam, duxit eam in matrimonium
et &lt;soceri&gt;<a class="footnoteLink" href="#note_LCL500_108_1-257" id="target_note_LCL500_108_1-257"><sup>1</sup></a> pecunia redemit patrem. Reversus ille
imperat ut dimittat. Nolentem abdicat.</p>
</section><notes><section class="footnotes"><ul><li class="note" id="note_LCL500_108_1-256"><a class="footnoteCrossrefLink" href="#target_note_LCL500_108_1-256" title="Click to highlight in text"><sup class="lineRef">1</sup><span class="italic">SB</span><sup>4</sup></a></li><script type="text/javascript">document.getElementById('note_LCL500_108_1-256').style.display = "none";</script><li class="note" id="note_LCL500_108_1-257"><a class="footnoteCrossrefLink" href="#target_note_LCL500_108_1-257" title="Click to highlight in text"><sup class="lineRef">1</sup><span class="italic">SB</span><sup>1</sup></a></li><script type="text/javascript">document.getElementById('note_LCL500_108_1-257').style.display = "none";</script></ul></section></notes></section>