<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

tanta cupido laudum, recedere a filio meo non debueram.
<span class="br"></span><span class="lineNumber">21</span><span class="br"></span>Et feci, iudices, primum, et, tamquam instituerem filium
rudem militiae, non procul a latere reliqui. Decepit me ardor
ille belli; ut primum signa canere coeperunt, ut primum
*,<a class="footnoteLink" href="#note_LCL501_34_8" id="target_note_LCL501_34_8"><sup>8</sup></a> totum animum percussit patria, *<a class="footnoteLink" href="#note_LCL501_34_9" id="target_note_LCL501_34_9"><sup>9</sup></a> sola virtus.
Adulescentulus interim rudis in illa nube pulveris, in illa
confusione permixtarum utrimque legionum virum fortem
sequi non potuit. At ego infelix etiam invidiam filio
feci, et spolia rettuli quo minus illi ignosceretur.
<span class="br"></span><span class="lineNumber">22</span><span class="br"></span>Quo me ducis, anime? Quo me trahis, adfectus? Placent
ista<a class="footnoteLink" href="#note_LCL501_34_10" id="target_note_LCL501_34_10"><sup>10</sup></a>; sed aliud optavi. Nihil est quod ex meo favore
speres, iuvenis infelicissime; nullam fiduciam ex hac quantulacumque
operae meae gratia capias. Moriendum est.
Debetur hoc sane disciplinae militari, debetur castrorum
<span class="br"></span><span class="lineNumber">23</span><span class="br"></span>severitati. Infelix exeuntium omen miseraeque primitiae!
Si alterum utique ex domo nostra &lt;Fata&gt;<a class="footnoteLink" href="#note_LCL501_34_11" id="target_note_LCL501_34_11"><sup>11</sup></a> destinabatis,
cur non senem potius traxistis? Quid nunc tibi proderit,
miserrime adulescens, quod modestus in pace, quod pius,
et, si contigisset civitati<a class="footnoteLink" href="#note_LCL501_34_12" id="target_note_LCL501_34_12"><sup>12</sup></a> felicior quies, optimus filius eras?
<span class="br"></span><span class="lineNumber">24</span><span class="br"></span>Moriendum est. Quid tibi praestare infelix pater possum?
Cum duceris, flebo, plangam. Hos quos sumpseram modo
ex victoria publica laetos habitus abducite. Metui<a class="footnoteLink" href="#note_LCL501_34_13" id="target_note_LCL501_34_13"><sup>13</sup></a> ambitiosus
pater scilicet ne quid de militari severitate detrahe-</p>
</section><notes><section class="footnotes"><ul><li class="note" id="note_LCL501_34_8"><a class="footnoteCrossrefLink" href="#target_note_LCL501_34_8" title="Click to highlight in text"><sup class="lineRef">8</sup><span class="italic">lac. ind. Ri.</span></a></li><script type="text/javascript">document.getElementById('note_LCL501_34_8').style.display = "none";</script><li class="note" id="note_LCL501_34_9"><a class="footnoteCrossrefLink" href="#target_note_LCL501_34_9" title="Click to highlight in text"><sup class="lineRef">9</sup><span class="italic">lac. ind. SB</span><sup>3</sup> (remansit in pectore <span class="italic">add. SB</span><sup>1</sup>)</a></li><script type="text/javascript">document.getElementById('note_LCL501_34_9').style.display = "none";</script><li class="note" id="note_LCL501_34_10"><a class="footnoteCrossrefLink" href="#target_note_LCL501_34_10" title="Click to highlight in text"><sup class="lineRef">10</sup><span class="italic">SB</span><sup>1</sup>: placet causa Aβ</a></li><script type="text/javascript">document.getElementById('note_LCL501_34_10').style.display = "none";</script><li class="note" id="note_LCL501_34_11"><a class="footnoteCrossrefLink" href="#target_note_LCL501_34_11" title="Click to highlight in text"><sup class="lineRef">11</sup><span class="italic">SB</span><sup>3</sup></a></li><script type="text/javascript">document.getElementById('note_LCL501_34_11').style.display = "none";</script><li class="note" id="note_LCL501_34_12"><a class="footnoteCrossrefLink" href="#target_note_LCL501_34_12" title="Click to highlight in text"><sup class="lineRef">12</sup><span class="italic">Ranc.</span>: felicitati A(β)</a></li><script type="text/javascript">document.getElementById('note_LCL501_34_12').style.display = "none";</script><li class="note" id="note_LCL501_34_13"><a class="footnoteCrossrefLink" href="#target_note_LCL501_34_13" title="Click to highlight in text"><sup class="lineRef">13</sup><span class="italic">Sch.</span>: merui Aβ</a></li><script type="text/javascript">document.getElementById('note_LCL501_34_13').style.display = "none";</script></ul></section></notes></section>