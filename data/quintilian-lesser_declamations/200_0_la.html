<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

futuri pares nisi duo fuissent. Contra gratiam armaverunt
misericordiam sui, donec ambo in periculum capitis
<span class="br"></span><span class="lineNumber">5</span><span class="br"></span>adducti: testes enim non defuerunt. Quantum tamen<a class="footnoteLink" href="#note_LCL500_406_4" id="target_note_LCL500_406_4"><sup>4</sup></a> valuit
innocentia! Constitit inter omnes non potuisse illud
nisi ab imprudentibus fieri.</p>
<p>Incredibile est, iudices, quanto difficilius finibus careant
qui exilium non meruerunt. Amplectebantur miseri
pio furto extremum patriae solum, non mehercule scio an
alicuius insidiis perducti, an aliqua humanitatis facie impulsi;
<span class="br"></span><span class="lineNumber">6</span><span class="br"></span>nihil probare possum: ambo perierunt. Si tamen intueri
naturam &lt;rerum&gt;<a class="footnoteLink" href="#note_LCL500_406_5" id="target_note_LCL500_406_5"><sup>5</sup></a> volueritis, apparebit profecto non
casu eos in eum locum potissimum venisse in quo ab inimico
deprehenderentur. Deprehendit enim tamquam expectasset.
Minus quidem miserrimos cives confuderat istius
aspectus; iugulum contumaciter parabant. ‘Iampridem
mortem contempsimus, nec inimicitias adversus te suscepimus
<span class="br"></span><span class="lineNumber">7</span><span class="br"></span>nisi lucis vilitate. Occide: numquid plus potes?’ Risit
animos, et ‘adhuc nescitis’ inquit ‘quantum opes virium
habeant: efficiam vos inimicos.’ Tradi utrique gladium iubet
et custodiri in primo impetu manus; circa flagella et
ignes et omnis tyrannicae crudelitatis apparatus. Quantos







</p></section><notes><section class="footnotes"><ul><li class="note" id="note_LCL500_406_4"><a class="footnoteCrossrefLink" href="#target_note_LCL500_406_4" title="Click to highlight in text"><sup class="lineRef">4</sup><span class="italic">Gron.</span>: enim Aβ: autem <span class="italic">Aer.</span></a></li><script type="text/javascript">document.getElementById('note_LCL500_406_4').style.display = "none";</script><li class="note" id="note_LCL500_406_5"><a class="footnoteCrossrefLink" href="#target_note_LCL500_406_5" title="Click to highlight in text"><sup class="lineRef">5</sup><span class="italic">SB</span><sup>3</sup></a></li><script type="text/javascript">document.getElementById('note_LCL500_406_5').style.display = "none";</script></ul></section></notes></section>