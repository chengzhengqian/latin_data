<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

fortasse ii qui nuptias ex aequo fecerunt, qui tradentibus
parentibus; ad eos vero ad quos necessitas pertinet
nuptiarum, nihil ista lex. Non magis enim repudiare licet
<span class="br"></span><span class="lineNumber">4</span><span class="br"></span>quam non nubere liceret. Duas enim poenas adversus raptores
constituisse lex videtur, alteram mortis, alteram nuptiarum:
leviorem hanc et beneficio propiorem, tamen et
ipsam<a class="footnoteLink" href="#note_LCL500_66_7" id="target_note_LCL500_66_7"><sup>7</sup></a> non sine necessitate. Quod si lege non defenderis,
profecto iniustum divortium est.</p>
<p><span class="br"></span><span class="lineNumber">5</span><span class="br"></span>Sed fingamus te lege defendi: reliqua haec sit quaestio,
an facere debueris. Beneficium te accepisse summum manifestum
est: vitam tibi dedit laesa, dedit vitam iuste irata,
dedit vitam perituro per supplicia, per dedecus. Pro his
nihil non praestari oporteret uxori. Quid aliud exegit quam
<span class="br"></span><span class="lineNumber">6</span><span class="br"></span>ut uxor esset? ‘At enim non pariebat intra quinquennium.’
Si tibi eam parentes collocassent, aut ipsa nubendi tempus
elegisset, dicerem: ‘non semper fecunditas properat, aliquando
dilata veluti pleniores fructus reddit.’ Haec vero et
rapta est antequam destinaretur, antequam idonea nuptiis
videretur, et habuit maritum in amores praecipitem, in
cupiditates pronum; [et cum invisa fuerit marito]<a class="footnoteLink" href="#note_LCL500_66_8" id="target_note_LCL500_66_8"><sup>8</sup></a> potest
videri, quod non peperit, pudicitia, non sterilitate fecisse.
<span class="br"></span><span class="lineNumber">7</span><span class="br"></span>Tu porro quidquid licet, statim putas esse faciendum;
quidquid asperrimum leges, quidquid crudelissimum habent
iura, occupas. Voluisses animum talem fuisse puellae
illo tempore quo ad genua iacebas? Haec vero non tantum
marito sed etiam rei publicae reddere plenam potest
rationem. Nam etiamsi non habet filium, at servavit tamen





</p></section><notes><section class="footnotes"><ul><li class="note" id="note_LCL500_66_7"><a class="footnoteCrossrefLink" href="#target_note_LCL500_66_7" title="Click to highlight in text"><sup class="lineRef">7</sup><span class="italic">Ri.</span>: et t. illa A</a></li><script type="text/javascript">document.getElementById('note_LCL500_66_7').style.display = "none";</script><li class="note" id="note_LCL500_66_8"><a class="footnoteCrossrefLink" href="#target_note_LCL500_66_8" title="Click to highlight in text"><sup class="lineRef">8</sup><span class="italic">SB</span><sup>3</sup></a></li><script type="text/javascript">document.getElementById('note_LCL500_66_8').style.display = "none";</script></ul></section></notes></section>