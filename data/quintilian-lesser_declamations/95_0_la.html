<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

amplius prodesse civibus.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Lex contentionis et formula et omne praescriptum ex testamento
patris pendet: cuius vis non est ea, ut quaeratur
quae professio ex nostris speciosissima (quamquam sic
quoque vincerem), sed quae civitati sit utilissima. Nihil est
ergo quod ingenia iactent, nihil quod [ex]<a class="footnoteLink" href="#note_LCL500_196_1" id="target_note_LCL500_196_1"><sup>1</sup></a> animo suo
<span class="br"></span><span class="lineNumber">2</span><span class="br"></span>tantum referant: quaeritur quis omnibus prosit. Sit philosophia
res summa: ad paucos pertinet; sit eloquentia res
admirabilis: non pluribus prodest quam nocet. Sola est
medicina qua opus sit omnibus. Et patrem quoque nostrum
id voluisse, ut hanc quam in contentione reliquisse
videtur partem quodammodo civitati daret, manifestum
<span class="br"></span><span class="lineNumber">3</span><span class="br"></span>est. Non sibi utilissimum, non amicis utilissimum, non de
patre optime meritum: proprie quid ferre ex testamento
suo voluit qui fuerit utilis civitati. Ergo et aequaliter ad
omnes medicina sola pertinet et nulla &lt;ars&gt;<a class="footnoteLink" href="#note_LCL500_196_2" id="target_note_LCL500_196_2"><sup>2</sup></a> tam necessaria
est omni generi hominum quam medicina. Reliqua
conferamus.</p>
<p><span class="br"></span><span class="lineNumber">4</span><span class="br"></span>Ac mihi primum agendum est cum fratre philosopho,
cuius ego in hodierna contentione propositum mirari satis
non possum. Nihil enim videtur habere philosophia praestantius
quam quod modicis contenta est, ampliores opes
non desiderat. Nam si cupiditates easdem quas ceteri habet,





</p></section><notes><section class="footnotes"><ul><li class="note" id="note_LCL500_196_1"><a class="footnoteCrossrefLink" href="#target_note_LCL500_196_1" title="Click to highlight in text"><sup class="lineRef">1</sup><span class="italic">SB</span><sup>4</sup></a></li><script type="text/javascript">document.getElementById('note_LCL500_196_1').style.display = "none";</script><li class="note" id="note_LCL500_196_2"><a class="footnoteCrossrefLink" href="#target_note_LCL500_196_2" title="Click to highlight in text"><sup class="lineRef">2</sup><span class="italic">HÃ¥</span><sup>.2</sup>, <span class="italic">Watt</span><sup>1</sup>: res D<sup>2</sup></a></li><script type="text/javascript">document.getElementById('note_LCL500_196_2').style.display = "none";</script></ul></section></notes></section>