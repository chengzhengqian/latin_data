<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p><span class="br"></span><span class="lineNumber">13</span><span class="br"></span>Qualia, di deaeque, damnas<a class="footnoteLink" href="#note_LCL500_372_20" id="target_note_LCL500_372_20"><sup>20</sup></a>! Intellego cum quo mihi
filio res est: non commendabo illi laborem honestum et bonam
cotidie conscientiam et operam etiam civitatibus servientem.
Agam causam per vices anni, [non]<a class="footnoteLink" href="#note_LCL500_372_21" id="target_note_LCL500_372_21"><sup>21</sup></a> numerabo
<span class="br"></span><span class="lineNumber">14</span><span class="br"></span>fructus: luxuriosum filium ad delicias voco paratas. Ingentis
pecuniae concupiscis feras? Demens, ipse venare. Avibus
onerari fercula gaudes? Fructus nostros, nisi succurris,
infestant. Quidquid illic lautum est, nos misimus, et fructus
curvatis ramis ad manum paratos habemus. Compara,
si videtur, vestris nivibus meos<a class="footnoteLink" href="#note_LCL500_372_22" id="target_note_LCL500_372_22"><sup>22</sup></a> fontes, compara inclusis
intra parietes aquis perennes fluminum lapsus. Quae tanta
vobis nemora? Quid est istic admirabile nisi ruris imitatio?
<span class="br"></span><span class="lineNumber">15</span><span class="br"></span>Ad has te delicias pater voco. Ipse durum desidia solum
sulcis aperiam et aratro senex incumbam: tu tantum impera.
Non misereris paterni avitique fundi, obsiti sentibus?
Circa beati fructus: nos desidia male audimus. Quot iam
<span class="br"></span><span class="lineNumber">16</span><span class="br"></span>perdidimus annos! Tu vivis aliena liberalitate. At si te nulla<a class="footnoteLink" href="#note_LCL500_372_23" id="target_note_LCL500_372_23"><sup>23</sup></a>
horum miseratio tenet, ignoscas mihi: ducimus quendam
adversus ipsas terras consuetudine adfectum. Non
vendes tu agellum meum, non paternos avitosque cineres
et ossa alicui pretio cenae unius addices. Quatenus infeliciter
filium sustuli, quaeram aliquem qui colat.</p>
</section><notes><section class="footnotes"><ul><li class="note" id="note_LCL500_372_20"><a class="footnoteCrossrefLink" href="#target_note_LCL500_372_20" title="Click to highlight in text"><sup class="lineRef">20</sup><span class="italic">SB</span><sup>1</sup>: -na Aβ</a></li><script type="text/javascript">document.getElementById('note_LCL500_372_20').style.display = "none";</script><li class="note" id="note_LCL500_372_21"><a class="footnoteCrossrefLink" href="#target_note_LCL500_372_21" title="Click to highlight in text"><sup class="lineRef">21</sup><span class="italic">Ri., auct. Obr.</span></a></li><script type="text/javascript">document.getElementById('note_LCL500_372_21').style.display = "none";</script><li class="note" id="note_LCL500_372_22"><a class="footnoteCrossrefLink" href="#target_note_LCL500_372_22" title="Click to highlight in text"><sup class="lineRef">22</sup><span class="italic">Gron.</span>: vestros . . . meis Aβ</a></li><script type="text/javascript">document.getElementById('note_LCL500_372_22').style.display = "none";</script><li class="note" id="note_LCL500_372_23"><a class="footnoteCrossrefLink" href="#target_note_LCL500_372_23" title="Click to highlight in text"><sup class="lineRef">23</sup><span class="italic">Gron.</span>: ulla Aβ</a></li><script type="text/javascript">document.getElementById('note_LCL500_372_23').style.display = "none";</script></ul></section></notes></section>