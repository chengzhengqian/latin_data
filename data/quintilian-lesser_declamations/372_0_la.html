<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


cum ego dicam: ‘arcem conscendi, satellites stravi, nefarium
corpus repetitis ictibus trucidavi.’ ‘Pecuniam dedi,
de tyrannicidio locutus sum.’ Rem feceras periculosissimam,
<span class="br"></span><span class="lineNumber">10</span><span class="br"></span>nisi in tyrannicidam incidisses. Satis sit vobis, o divites,
hoc vestras praestare fortunas, quod per dispensatores
faeneratis, quod familiam per procuratores continetis,
quod pleraque possidetis absentes, quod ignorantibus vobis
et quiescentibus, si quis est tantae felicitatis labor, per
<span class="br"></span><span class="lineNumber">11</span><span class="br"></span>alienas manus transit. Contingat istud deliciis vestris,
contingat abundantissimae plerumque luxuriae: non dabitis
tyrannicidiis cognitorem, nec ad vos alienis periculis
<span class="br"></span><span class="lineNumber">12</span><span class="br"></span>veniet fama virtutis. Velim narres iudicibus, audiente populo,
quem sermonem cum hoc adulescente habueris, qua
exhortatione sis usus. ‘Premitur tyrannide civitas nostra;
cotidie gravia atque indigna patimur: opus est aliquo viro
forti, opus est aliquo bono cive, opus est liberatore tantorum
malorum.’ Si te haec cum maxime dicentem interroget<a class="footnoteLink" href="#note_LCL501_278_9" id="target_note_LCL501_278_9"><sup>9</sup></a>
cur non ipse facias, respondebis profecto: ‘non possum,
non is animus mihi, non id virium est’, et adicies: ‘tu
potes.’</p>
<p><span class="br"></span><span class="lineNumber">13</span><span class="br"></span>Verum non contentus sibi acquisisse gloriam, etiam nobis
detrahere conatur: negat enim hunc iuvenem ad tyrannicidium
fuisse venturum nisi pecunia conductus esset. O
quantum erras, dives, ac falleris qui putas virtutem posse
conduci et animum pecunia fieri. In omnia enim sane lucro
trahamur, ducat nos spes ad laborem, ducat ad patientiam:
nemo futuri temporis cogitatione &lt;tantum&gt;<a class="footnoteLink" href="#note_LCL501_278_10" id="target_note_LCL501_278_10"><sup>10</sup></a> periculum
<span class="br"></span><span class="lineNumber">14</span><span class="br"></span>subit. Iturus aliquis in id discrimen ex quo evasurum se



</p></section><notes><section class="footnotes"><ul><li class="note" id="note_LCL501_278_9"><a class="footnoteCrossrefLink" href="#target_note_LCL501_278_9" title="Click to highlight in text"><sup class="lineRef">9</sup><span class="italic">SB</span><sup>3</sup>: -gem Aβ</a></li><script type="text/javascript">document.getElementById('note_LCL501_278_9').style.display = "none";</script><li class="note" id="note_LCL501_278_10"><a class="footnoteCrossrefLink" href="#target_note_LCL501_278_10" title="Click to highlight in text"><sup class="lineRef">10</sup><span class="italic">SB</span><sup>1</sup></a></li><script type="text/javascript">document.getElementById('note_LCL501_278_10').style.display = "none";</script></ul></section></notes></section>