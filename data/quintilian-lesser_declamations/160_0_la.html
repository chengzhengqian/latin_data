<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>velut ad heredem. Non potes tutus esse in ea civitate in
qua timeris. Nihil cogitasti: timeo dum innocens es. Vereor
ne si quis te occiderit videatur tyrannicidium fecisse.</p>
</section>
<section class="div2">
<h2>289</h2>
<span class="label">Amator filiae</span>
<p>Qui causa mortis fuerit, capite puniatur. Speciosam quidam
filiam de amore confessus amico dedit servandam, et
rogavit ne sibi redderetur petenti. Post tempus petît. Non
accepit. Suspendit se. Accusatur amicus quod causa mortis
fuerit.</p>
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>Custodienda est amici persona, ut, quamquam de re nefaria,
non tamen sine respectu amici loquatur, et actione tota
misereatur illius, illud vero quod perît laudet, et magis desperatione
eum fecisse dicat quam cogitatione turpissimi
amoris.</p>
<span class="label"><span class="br"></span><span class="lineNumber">2</span><span class="br"></span><span class="sc">declamatio</span></span>
<p>Antequam dico quo crimine reus sim, dicendum est cui
dicar fuisse causa mortis. Periit amicus meus. Non esse
hoc vulgare nomen ipse monstravit. Hunc igitur occidisse
dicor, nulla lucri spe (nam filiam relinquebat), nulla offensa
(nam et illam mihi credidit, et ego nihil feci extra praeceptum).
Quidquid est igitur quod obicitur mihi, ex bona
mente proficiscitur. Videamus tamen an, ubi animus accusari
</p></section><notes></notes></section>