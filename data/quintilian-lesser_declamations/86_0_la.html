<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

eius demum rei non dedit actionem quam facere licuit?
Non autem ius peccandi adversus ignominiosos dari uno et
brevi et manifesto videor argumento probaturus. Quem
pulsare licet, occidere licet. Atqui ignominiosum si quis
occiderit, caedis lege tenebitur. Quare? Quoniam actio
<span class="br"></span><span class="lineNumber">8</span><span class="br"></span>huius necessario ad alium pertinet. Apparet ergo non tibi
aliquid adversus ignominiosum licuisse, sed ignominioso
nihil pro se licere. Itaque ignominiosus non aget<a class="footnoteLink" href="#note_LCL500_178_4" id="target_note_LCL500_178_4"><sup>4</sup></a> tecum
iniuriarum, tu tamen iniuriam feceris; et hoc ad poenam
eius vitae ac turpitudinis pertinebit, quod tu non dabis
poenas peccati.</p>
<p><span class="br"></span><span class="lineNumber">9</span><span class="br"></span>Haec dicerem si ubicumque pulsasses ignominiosum;
    nunc, ut iniuria non sit alio<a class="footnoteLink" href="#note_LCL500_178_5" id="target_note_LCL500_178_5"><sup>5</sup></a> loco pulsasse ignominiosum,
iniuria tamen est in templo pulsare. 〚Nam si id est utriusque
nostrum confessione iniuria quod manifestum est non
esse iure factum: ut tibi ius fuerit alibi pulsandi ignominiosum
(quod non esse iam docui), in templo pulsandi ius non
fuit.〛</p>
<p><span class="br"></span><span class="lineNumber">10</span><span class="br"></span>Haec ego dicerem etiamsi omnis ista ultio pertineret ad






</p></section><notes><section class="footnotes"><ul><li class="note" id="note_LCL500_178_4"><a class="footnoteCrossrefLink" href="#target_note_LCL500_178_4" title="Click to highlight in text"><sup class="lineRef">4</sup><span class="italic">Gron.</span>: agit Aβ</a></li><script type="text/javascript">document.getElementById('note_LCL500_178_4').style.display = "none";</script><li class="note" id="note_LCL500_178_5"><a class="footnoteCrossrefLink" href="#target_note_LCL500_178_5" title="Click to highlight in text"><sup class="lineRef">5</sup>D<sup>2</sup>: aliquo Aβ</a></li><script type="text/javascript">document.getElementById('note_LCL500_178_5').style.display = "none";</script></ul></section></notes></section>