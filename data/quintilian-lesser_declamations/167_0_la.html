<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<span class="label"><span class="br"></span><span class="lineNumber">2</span><span class="br"></span><span class="sc">declamatio</span></span>
<p>Vim dicor attulisse. Quis queritur, quae proclamatio?
Impunitum reliquit eum propter quem moriebatur? Si
erubuit indicare, multis tamen aliis generibus queri potuit:
‘propter hospitem morior.’ Nec credibile est eum pepercisse
<span class="br"></span><span class="lineNumber">3</span><span class="br"></span>hospiti qui sibi non pepercit. Sed suspicionibus agitur:
‘formoso’ inquit ‘hospitium pollicitus es.’ Viderint isti
qui prodigis omnes oculis intuentur: mihi tempore illo nullus
Olynthius formosus visus est. Scilicet enim sollicitabar
lacrimis, squalore. Male sentitis de puero qui adversa fortiter
tulit. ‘Cur tamen optulisti?’ Atheniensis sum. Adsignentur
fortasse invitis civibus qui cum liberis, qui cum
coniugibus veniunt, qui secum habent comitatum: miserabilior
<span class="br"></span><span class="lineNumber">4</span><span class="br"></span>est puer solus. ‘At cur eadem nocte &lt;se&gt;<a class="footnoteLink" href="#note_LCL500_340_2" id="target_note_LCL500_340_2"><sup>2</sup></a> suspendit?’
Utrum hoc re admirabile videtur an persona an tempore?
Miratur aliquis Olynthium potuisse hoc Athenis? Illud
<span class="br"></span><span class="lineNumber">5</span><span class="br"></span>enim est tempus doloris. Saepe ad retinendam vitam prosunt
ipsa pericula: redit metus posteaquam desivit instare
hostis; tunc cogitatio Fortunae, tunc vacat dicere: ‘est iam
qui sepeliat.’ Ipsa mehercules officia admonere illum potuerunt
fortunae prioris: patuit quidem domus, sed non





</p></section><notes><section class="footnotes"><ul><li class="note" id="note_LCL500_340_2"><a class="footnoteCrossrefLink" href="#target_note_LCL500_340_2" title="Click to highlight in text"><sup class="lineRef">2</sup><span class="italic">Ri.</span></a></li><script type="text/javascript">document.getElementById('note_LCL500_340_2').style.display = "none";</script></ul></section></notes></section>