<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


non speret pecuniam spectavit? Scilicet ut locupletior
periret, ut, si destitutum in illis cogitationibus manerent
tormenta, si tyranni ira, haberet illud intra conscientiam
suam, accepisse se pecuniam et paulo ante gravem argento
<span class="br"></span><span class="lineNumber">15</span><span class="br"></span>manum fuisse. Ante igitur hae versabantur in animo huius
cogitationes, ante istud quod tu effecisse pecuniam putas
fecerat res publica, fecerat indignatio, fecerat ingenita virtus.
Nec tu, nisi hoc intellexisses, ausus esses loqui aut
committere tam periculosum alieno secretum: videras vultum,
audieras cum raperetur aliqua virgo ingemescentem.</p>
<p><span class="br"></span><span class="lineNumber">16</span><span class="br"></span>Verumtamen cur non reponamus hanc contumeliam?
Non pro re publica dedisti. Scimus tyrannidem praecipue
ad divites pertinere. Illa quam dederas pecunia redimebas
fortunas, pecunias tuas, immo salutem, quandoquidem
plerumque perire vobis in lucrum crudelitatis alienae necesse
est. Habes igitur satis magna istius liberalitatis tuae
pretia. Securus es nunc dominus, nunc dives; desisti fortunam
<span class="br"></span><span class="lineNumber">17</span><span class="br"></span>tuam timere, desisti odisse quidquid iactas. ‘Ego tamen’
inquit ‘dedi quod esset pro praemio.’ Ideo ergo exigis
ut res publica non reddat, et, si quid tu privatus liberaliter
fecisti, universam civitatem vis facere sordide? Quamquam
ne remittis quidem istud rei publicae, sed in te transfers;
ut<a class="footnoteLink" href="#note_LCL501_280_11" id="target_note_LCL501_280_11"><sup>11</sup></a> ne voluntati quidem tuae obligati simus<a class="footnoteLink" href="#note_LCL501_280_12" id="target_note_LCL501_280_12"><sup>12</sup></a> si pecuniam
18 ideo dedisti ut praemium acciperes. Hic porro si quid
avare, si quid cupide fecisset, tua potius pecunia quam ipsa
lege ad tyrannicidium conduceretur? Tu illi dicis: ‘accipe
pecuniam’; res publica dicit: ‘opta quod voles.’ Ut avarus







</p></section><notes><section class="footnotes"><ul><li class="note" id="note_LCL501_280_11"><a class="footnoteCrossrefLink" href="#target_note_LCL501_280_11" title="Click to highlight in text"><sup class="lineRef">11</sup>at <span class="italic">Wi.</span></a></li><script type="text/javascript">document.getElementById('note_LCL501_280_11').style.display = "none";</script><li class="note" id="note_LCL501_280_12"><a class="footnoteCrossrefLink" href="#target_note_LCL501_280_12" title="Click to highlight in text"><sup class="lineRef">12</sup><span class="italic">Aer.</span>: sumus Aβ</a></li><script type="text/javascript">document.getElementById('note_LCL501_280_12').style.display = "none";</script></ul></section></notes></section>