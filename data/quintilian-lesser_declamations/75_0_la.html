<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>Repudiatam uxorem esse manifestum est: relicum
est ut aliquid repudiatae obiciat. Ita demum enim potest
esse iustum repudium si meruit id quae repudiatur.
Ne ipse quidem tam impudens est (quamquam non desit
audacia) ut crimen ullum fingat in uxorem. Necessitate
defenditur.</p>
<p><span class="br"></span><span class="lineNumber">3</span><span class="br"></span>Poteram dicere &lt;aliud necessarium,&gt;<a class="footnoteLink" href="#note_LCL500_156_3" id="target_note_LCL500_156_3"><sup>3</sup></a> aliud esse iustum.
Nam lex iniusti repudii spectat utramque personam,
nec satis est id modo intueri, quid maritus facere debuerit,
verum id quoque intuendum est, quid pati debuerit uxor.
Quare licet tu necessario repudiaveris, haec iniuste repudiata
<span class="br"></span><span class="lineNumber">4</span><span class="br"></span>est. Haec dicerem si non tua culpa accidisset ut repudiares.
〚Sed miror si in hac civitate diligentissima iuris ulla
lex contra alteram scripta est, aut hoc prudentissimi constitutores
iuris non viderunt. Quomodo necesse est quod
<span class="br"></span><span class="lineNumber">5</span><span class="br"></span>iustum non erat?〛 ‘Rapta’ inquit ‘nuptias meas optaverat.’
Non est hoc tale quale si diceres: tyrannus coegit, quale si
diceres: aliquis cui potestatem dederat res publica hoc iussit,
senatus aut populus pertinere id ad rem publicam existimavit;
ut rapta repudiare coegerit, ut cogi posses, tu fecisti.
<span class="br"></span><span class="lineNumber">6</span><span class="br"></span>Et ipsum hoc repudii tempus male computas. Tunc
repudiatam tu credis uxorem cum res suas sibi habere iussa
est, cum egredi domo? Uxorem tunc repudiasti cum
rapuisti, cum potestatem huic legis adversus te dedisti,
cum egisti ut raptae adversus te liceret quantum adversus
<span class="br"></span><span class="lineNumber">7</span><span class="br"></span>caelibem licet. ‘Rapta raptoris mortem vel nuptias optet’:
hanc potestatem adversus te vitiata habuit. Ecquid intellegis

</p></section><notes><section class="footnotes"><ul><li class="note" id="note_LCL500_156_3"><a class="footnoteCrossrefLink" href="#target_note_LCL500_156_3" title="Click to highlight in text"><sup class="lineRef">3</sup><span class="italic">Aer</span>. (<span class="italic">sed</span> post iustum)</a></li><script type="text/javascript">document.getElementById('note_LCL500_156_3').style.display = "none";</script></ul></section></notes></section>