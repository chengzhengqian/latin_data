<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

testimonium non ad arbitrium parentum reddere, &lt;ut&gt;<a class="footnoteLink" href="#note_LCL500_112_6" id="target_note_LCL500_112_6"><sup>6</sup></a>
<span class="br"></span><span class="lineNumber">5</span><span class="br"></span>amico<a class="footnoteLink" href="#note_LCL500_112_7" id="target_note_LCL500_112_7"><sup>7</sup></a> suadere quod animus dictaverit. Quod si licet aliquando
etiam contra patris voluntatem ea quae alioqui reprehensionem
non merentur filio facere, nusquam tamen
libertas tam necessaria quam in matrimonio est. Et hoc dicerem
si quaereretur hoc iudicio an mihi aliqua ducenda
esset: ego eligam cum qua victurus sum, ego comitem
laborum, sollicitudinum, curarum ipse perpendam. Quis
<span class="br"></span><span class="lineNumber">6</span><span class="br"></span>enim amare alieno animo potest? Nunc vero firmius hoc
esse atque facilius coepit: uxorem iam duxi (non dico
quare) meo impulsu, mea voluntate. Eripuerat enim te
mihi Fortuna dederatque mihi illam miseram libertatem.
Repudium igitur imperas et copulatos iam diu diducis animos.
Neque enim hoc tu spectaveris, quod cum uxore mea
non diu vixi. Sine dubio secundum nuptias profectus sum,
continuo me peregrinatio excepit; sed<a class="footnoteLink" href="#note_LCL500_112_8" id="target_note_LCL500_112_8"><sup>8</sup></a> vel hoc ipso iniquius
est repudiari eam quae certe non potuit offendere.</p>
<p><span class="br"></span><span class="lineNumber">7</span><span class="br"></span>Descendamus sane ad hanc quoque necessitatem, ut
imperante patre etiam repudium filius debeat pati: quid de
ipsa quam repudiari vis querar? Sane pater fuerit inimicus:
cur haec nurus esse desinat quam nihil peccasse tu quoque
confiteris qui expellis? Negat idoneam esse matrimonio
meo locupletem. Quam vereor ne cui videatur pater sic
<span class="br"></span><span class="lineNumber">8</span><span class="br"></span>inimicus diviti esse coepisse! Non enim fortuna in utramlibet
partem intuenda est. An vero apud me noceat puellae
quod dives est cum apud patrem illius non nocuerit mihi
quod pauper sum? ‘Dives est.’ Numquid ergo hoc dicere






</p></section><notes><section class="footnotes"><ul><li class="note" id="note_LCL500_112_6"><a class="footnoteCrossrefLink" href="#target_note_LCL500_112_6" title="Click to highlight in text"><sup class="lineRef">6</sup><span class="italic">Watt</span><sup>2</sup></a></li><script type="text/javascript">document.getElementById('note_LCL500_112_6').style.display = "none";</script><li class="note" id="note_LCL500_112_7"><a class="footnoteCrossrefLink" href="#target_note_LCL500_112_7" title="Click to highlight in text"><sup class="lineRef">7</sup><span class="italic">Opitz</span>: immo Aβ</a></li><script type="text/javascript">document.getElementById('note_LCL500_112_7').style.display = "none";</script><li class="note" id="note_LCL500_112_8"><a class="footnoteCrossrefLink" href="#target_note_LCL500_112_8" title="Click to highlight in text"><sup class="lineRef">8</sup><span class="italic">Wi.:</span> et Aβ</a></li><script type="text/javascript">document.getElementById('note_LCL500_112_8').style.display = "none";</script></ul></section></notes></section>