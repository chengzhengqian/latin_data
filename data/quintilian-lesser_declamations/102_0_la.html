<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

propter alienam pecuniam. Illud certe manifestum est,
hinc tibi venire fiduciam negandi, quod negasti.</p>
<p><span class="br"></span><span class="lineNumber">6</span><span class="br"></span>Si tortus non esses, mihi illa sufficerent: pecuniam habui,
deponere debui, apud neminem alium deponere illam
debui, sciunt servi mei. Mutasti animum post istud tormentum.<a class="footnoteLink" href="#note_LCL500_210_6" id="target_note_LCL500_210_6"><sup>6</sup></a>
Si tamen tibi magnum videtur in tormentis esse
<span class="br"></span><span class="lineNumber">7</span><span class="br"></span>momentum, et isti torqueantur.<a class="footnoteLink" href="#note_LCL500_210_7" id="target_note_LCL500_210_7"><sup>7</sup></a> Rem quidem facio miseram:
do in quaestionem (iam dices mihi) servos—sed qui
propter hoc servi sunt, ut torqueantur; alioqui non eram
tam ingratus ut in hoc nomine adhuc eos detinerem qui
<span class="br"></span><span class="lineNumber">8</span><span class="br"></span>mecum soli fuissent. Sustinebitis igitur tormenta, fidelissimi
comites, sustinebitis quaestionem, optime meriti. Sed
ignoscite. Facilius est egestatem ferre in hac natis. Me
onerat maiorum meorum dignitas, onerat prioris consuetudo
vitae, onerat etiam fama; et omnino de innocentia
mea quaeritur.</p>
<p><span class="br"></span><span class="lineNumber">9</span><span class="br"></span>Indebitam pecuniam ab amico peto, et hunc potissimum
quem calumniarer elegi, quam<a class="footnoteLink" href="#note_LCL500_210_8" id="target_note_LCL500_210_8"><sup>8</sup></a> si defodi,<a class="footnoteLink" href="#note_LCL500_210_9" id="target_note_LCL500_210_9"><sup>9</sup></a> si abscondi,
[cum]<a class="footnoteLink" href="#note_LCL500_210_10" id="target_note_LCL500_210_10"><sup>10</sup></a> si hic vere pauper est, ne damnato quidem sim
recepturus? Rem incredibilem, et in qua me dementiae
<span class="br"></span><span class="lineNumber">10</span><span class="br"></span>crimine damnari necesse est! Ante omnia perdidisse me
omnem pecuniam dico ne dives esse possim, ideo demum








</p></section><notes><section class="footnotes"><ul><li class="note" id="note_LCL500_210_6"><a class="footnoteCrossrefLink" href="#target_note_LCL500_210_6" title="Click to highlight in text"><sup class="lineRef">6</sup>β: instrumentum A</a></li><script type="text/javascript">document.getElementById('note_LCL500_210_6').style.display = "none";</script><li class="note" id="note_LCL500_210_7"><a class="footnoteCrossrefLink" href="#target_note_LCL500_210_7" title="Click to highlight in text"><sup class="lineRef">7</sup><span class="italic">Ri.</span>: -erentur Aβ</a></li><script type="text/javascript">document.getElementById('note_LCL500_210_7').style.display = "none";</script><li class="note" id="note_LCL500_210_8"><a class="footnoteCrossrefLink" href="#target_note_LCL500_210_8" title="Click to highlight in text"><sup class="lineRef">8</sup><span class="italic">SB</span><sup>1</sup>: cum Aβ</a></li><script type="text/javascript">document.getElementById('note_LCL500_210_8').style.display = "none";</script><li class="note" id="note_LCL500_210_9"><a class="footnoteCrossrefLink" href="#target_note_LCL500_210_9" title="Click to highlight in text"><sup class="lineRef">9</sup><span class="italic">Ri., auct. Gron.</span>: eff- Aβ</a></li><script type="text/javascript">document.getElementById('note_LCL500_210_9').style.display = "none";</script><li class="note" id="note_LCL500_210_10"><a class="footnoteCrossrefLink" href="#target_note_LCL500_210_10" title="Click to highlight in text"><sup class="lineRef">10</sup><span class="italic">SB</span><sup>1</sup></a></li><script type="text/javascript">document.getElementById('note_LCL500_210_10').style.display = "none";</script></ul></section></notes></section>