<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


finem imposuit harum calamitatium; illi scripta lex est.
Non ille qui componebat haec iura sic locutus est: ‘Non est
satis ei qui servitutem rei publicae detraxerit, qui monstra
haec quibus libertas laborat &lt;sustulerit&gt;,<a class="footnoteLink" href="#note_LCL501_138_2" id="target_note_LCL501_138_2"><sup>2</sup></a> qui homines
adversus<a class="footnoteLink" href="#note_LCL501_138_3" id="target_note_LCL501_138_3"><sup>3</sup></a> deorum hominumque iniuriam natos et in exemplum
scelerum constitutos quo magis ea odissemus
<span class="br"></span><span class="lineNumber">6</span><span class="br"></span>occiderit, dum vivit tantum honorari. Non sufficiunt
magistratus, nec satis sunt tituli: habeatur aliquis etiam
morti honor, et ad exemplum posteritatis ostendatur in
foro sepulcrum, ne quis audeat tyrannus esse, ut omnes
homines monumentis huius sciant quibus praemiis adversus
<span class="br"></span><span class="lineNumber">7</span><span class="br"></span>tyrannos tyrannicidae armentur’? Ita nunc hic tamquam
bonus civis, ita tamquam liberator huius civitatis
honorabitur? Sic est hercule, iudices, sic est: si hunc civitas
non habuisset, serviremus etiam nunc et gravissima illa
<span class="br"></span><span class="lineNumber">8</span><span class="br"></span>tempora quae diu passi sumus sustineremus. Expecto mehercule
ut cuiuslibet impudentiae adsectatores<a class="footnoteLink" href="#note_LCL501_138_4" id="target_note_LCL501_138_4"><sup>4</sup></a> sic quoque
opus eius augere atque exaggerare conentur: ‘Occidit
tyrannum non hunc vulgarem et usque ad nomen tantum
nocentem: plus aliquid quam ceteris constituamus. Occidit
tyrannum crudelissimum, saevissimum, expugnatorem
non pudicitiae modo et patrimoniorum nostrorum et principum
huius civitatis, sed templorum omnium et caerimoniarum,
nec hominibus magis quam diis immortalibus
invisum.’ Vera sunt quidem ista, iudices; sed si velimus
suum titulum reddere liberatoribus nostrae civitatis, illum
<span class="br"></span><span class="lineNumber">10</span><span class="br"></span>dii occiderunt.〛 Non enim contenti advocati partis adversae
hac legis calumnia, etiam bene meruisse eum de re





</p></section><notes><section class="footnotes"><ul><li class="note" id="note_LCL501_138_2"><a class="footnoteCrossrefLink" href="#target_note_LCL501_138_2" title="Click to highlight in text"><sup class="lineRef">2</sup><span class="italic">Watt</span><sup>1</sup></a></li><script type="text/javascript">document.getElementById('note_LCL501_138_2').style.display = "none";</script><li class="note" id="note_LCL501_138_3"><a class="footnoteCrossrefLink" href="#target_note_LCL501_138_3" title="Click to highlight in text"><sup class="lineRef">3</sup>ad <span class="italic">Bu.</span></a></li><script type="text/javascript">document.getElementById('note_LCL501_138_3').style.display = "none";</script><li class="note" id="note_LCL501_138_4"><a class="footnoteCrossrefLink" href="#target_note_LCL501_138_4" title="Click to highlight in text"><sup class="lineRef">4</sup><span class="italic">SB</span><sup>1</sup>: accusato- Aβ: aucto- <span class="italic">Wi.</span>: fauto- <span class="italic">Hå.</span><sup>2</sup></a></li><script type="text/javascript">document.getElementById('note_LCL501_138_4').style.display = "none";</script></ul></section></notes></section>