<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

corporis partem. Erat dignus qui dum alterius patrimonium
petit perderet etiam praemium suum. Sed mulier
simplicissima (si quid mentiri posset, [si]<a class="footnoteLink" href="#note_LCL500_416_4" id="target_note_LCL500_416_4"><sup>4</sup></a> non exposuisset)
palam se nolle profitetur. Hoc pudori satis est: si quid iusseritis,
<span class="br"></span><span class="lineNumber">5</span><span class="br"></span>culpa cogentium est. Quid interim proficit adulescens
ille? Nam si praeiudicium est quod haec recusat, et
illud sit argumentum, quod hic optat. Cuius quidem pudori
propter recentia merita cupio consultum; magna tamen
cupiditatis invidia inquinat laudem, si, cum alienum patrimonium
petat, non putat sua referre utrum hereditatem
illud faciat an dotem.</p>
<p><span class="br"></span><span class="lineNumber">6</span><span class="br"></span>Haec quidem minus sollicita fuit priore iudicio: tunc
enim pudor salvus; nunc totos necesse est proferre gemitus.
‘Semel’ inquit ‘infeliciter nupsi. Peregrinabatur maritus;
illuc ierat unde non est reversus. Tamen misera concepi,
et quantum uterus crescebat tantum accedebant
exequiae. Convenerunt ad parientem consolantes propinqui.
<span class="br"></span><span class="lineNumber">7</span><span class="br"></span>Haec passa sum suasore marito, qui me fecit heredem.
Quis potest illum diem referre sine lacrimis? Vivum funus
gremio tuli: quam paene expiravit in manibus meis! Deinde
periit ille qui iusserat: quam paene potui non exponere!
Quid mihi cum hac hereditate? Effecit ut filium
<span class="br"></span><span class="lineNumber">8</span><span class="br"></span>magis desiderarem.’ Falsas putate voces si postea nupsit:
ille desiderabatur infans. Sic, puto, effectum est ut aliquis






</p></section><notes><section class="footnotes"><ul><li class="note" id="note_LCL500_416_4"><a class="footnoteCrossrefLink" href="#target_note_LCL500_416_4" title="Click to highlight in text"><sup class="lineRef">4</sup><span class="italic">Gron.</span></a></li><script type="text/javascript">document.getElementById('note_LCL500_416_4').style.display = "none";</script></ul></section></notes></section>