<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<span class="label"><span class="br"></span><span class="lineNumber">7</span><span class="br"></span><span class="sc">declamatio</span></span>
<p>Peto praemium fortis qui senex fortiter feci, qui iam pater
fortiter feci, qui in ea acie fortiter feci in qua et filius meus
fugit. ‘Sed contra legem petis.’</p>
<span class="label"><span class="br"></span><span class="lineNumber">8</span><span class="br"></span><span class="sc">sermo</span></span>
<p>Iterum illa communia: omne privilegium contra reliqua
iura esse; viris fortibus non posse praemia persolvi nisi
cum aliqua inclinatione legis alicuius. Haec iam prompta
ut comparemus: etiamsi contra legem optamus, utram tamen
magis servari legem placet: utrumeam quae honorem
dat bene meritis an eam quae constituit poenam peccantibus?
Deinde specialiter: utrum eam quae honorem viro
<span class="br"></span><span class="lineNumber">9</span><span class="br"></span>forti dat an eam quae poenam desertori constituit? In
utraque re speciosus et apertus tractatus est; nam describere
possumus quanta cum difficultate fortiter pugnetur
et quanto cum periculo, et excusare et dare veniam aliquam
†ut natura dignum sit et difficile fortiter pugnare†:
quid<a class="footnoteLink" href="#note_LCL501_28_2" id="target_note_LCL501_28_2"><sup>2</sup></a> mirum esse aliquem qui &lt;sibi&gt; parcat<a class="footnoteLink" href="#note_LCL501_28_3" id="target_note_LCL501_28_3"><sup>3</sup></a>? Hic clamor
ille utriusque exercitus, tela illa in os et in oculos venientia
et cadens secundum latus commilito, tum gemitus vulneratorum
et fragor ille armorum et nitor ferri. Deinde, cum
comparaverimus leges, nihilominus et molliamus quaestionem.
<span class="br"></span><span class="lineNumber">10</span><span class="br"></span>Non utique perit lex. Quare? Quoniam plurima
accidere possunt ut desertorem non vir fortis occidat.<a class="footnoteLink" href="#note_LCL501_28_4" id="target_note_LCL501_28_4"><sup>4</sup></a></p>
</section><notes><section class="footnotes"><ul><li class="note" id="note_LCL501_28_2"><a class="footnoteCrossrefLink" href="#target_note_LCL501_28_2" title="Click to highlight in text"><sup class="lineRef">2</sup><span class="italic">Ro.</span>: quam Aβ</a></li><script type="text/javascript">document.getElementById('note_LCL501_28_2').style.display = "none";</script><li class="note" id="note_LCL501_28_3"><a class="footnoteCrossrefLink" href="#target_note_LCL501_28_3" title="Click to highlight in text"><sup class="lineRef">3</sup><span class="italic">Ri</span>.: pereat Aβ</a></li><script type="text/javascript">document.getElementById('note_LCL501_28_3').style.display = "none";</script><li class="note" id="note_LCL501_28_4"><a class="footnoteCrossrefLink" href="#target_note_LCL501_28_4" title="Click to highlight in text"><sup class="lineRef">4</sup>non utique . . . occidat <span class="italic">in serm. transp. coni. Ri.: declam.
tribuunt</span> Aβ</a></li><script type="text/javascript">document.getElementById('note_LCL501_28_4').style.display = "none";</script></ul></section></notes></section>