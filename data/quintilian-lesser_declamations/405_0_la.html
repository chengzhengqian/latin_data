<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

peregrino vicino negotiatore ter de stupro uxoris
adiecto pretio appellatus, vestiplicam dominae habitu misit.
Malae tractationis reus est.</p>
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>Maritus illo colore defendendus est, ut dicatur fuisse diligens
custos pudicitiae uxoris, natura quoque sollicitus et
sedulus. Cum esset de stupro uxoris appellatus, admiratum
tantam peregrini negotiatoris audaciam; cum deinde
etiam repetitus, suspicari aliquid etiam de uxore coepisse;
quantum nunc appareat, suae naturae potius vitio quam
<span class="br"></span><span class="lineNumber">2</span><span class="br"></span>culpa uxoris. Cum vero tertio quoque instaret adulter, non
potuisse dissimulare suspicionem et sollicitudinem suam.
Itaque quia putaret aliquid ante cum sua uxore locutum
adulterum per vestiplicam, advocasse illam et quaesisse
num aliquid de adulterio sciret. Illam respondisse innocentem
esse dominam et ne notam quidem negotiatori:
‘denique si dubitas, me uxoris tuae habitu mitte: videro an
possit discernere.’</p>
</section>
<section class="div2">
<h2>364</h2>
<span class="label">Conviciator pauper occisus</span>
<p>Pauper ad divitis domum nocte conviciari solebat. Quodam
tempore dives processit, et insanire eum dicens decem
servis imperavit ut eum domum ducerent. Cum isdem
occisus postero die inventus est. Dives caedis reus
est.</p>
</section><notes></notes></section>