<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
</section>
<section class="div2">
<h2>332</h2>
<span class="label">Divitis et pauperis testamenta</span>
<p>Pauper et dives amici erant. Dives testamento alium amicum
omnium bonorum instituit heredem, pauperi iussit
dari id quod ille sibi testamento daret. Apertae sunt tabulae
pauperis. Omnium bonorum instituerat heredem.
Petit totam divitis hereditatem. Ille qui scriptus est heres
vult dare tantum quantum in censum habet pauper.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Si ad votum meum, iudices, Fata cessissent, optabilius fuerat
mihi ut is de cuius bonis contendimus esset heres meus.
Ad hanc igitur petitionem invitus et tristis et flens venio.</p>
<p><span class="br"></span><span class="lineNumber">2</span><span class="br"></span>Viderimus enim postea de iudiciis; interim non dubitabitur
uter ex nobis illum magis amaverit. Postea iura excutiam,
postea scriptum interpretabor; interim, quod ad
utriusque nostrum animum pertinet, non esset inter nos
quaestio si utrumque eodem titulo reliquisset heredem.
<span class="br"></span><span class="lineNumber">3</span><span class="br"></span>Narratio</p>
<p>Habet autem hoc incommodi paupertas, quod quotiens
ad amicitiam superioris accessit, adfert aliquid dubitationis
fide an utilitatibus amet. Officia adversus se mea noverat
dives, adsiduum me haesisse lateri suo sciebat; tenuitas
mea adferebat hanc ei dubitationem, ut posset quaerere an
<span class="br"></span><span class="lineNumber">4</span><span class="br"></span>istud amicitia fecissem. Itaque cum sciret mortem esse
quae de animis diceret verum, testamenta quibus omnem



</p></section><notes></notes></section>