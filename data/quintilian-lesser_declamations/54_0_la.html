<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

potes: ‘superbior erit et fastidiet’? Securus sis, pater: petiti
<span class="br"></span><span class="lineNumber">9</span><span class="br"></span>sumus, empti sumus. ‘At inimicus’ inquit ‘fuit.’ Volo adhuc
sic loqui tamquam odia utraque parte durent. Non oportet
immortales esse inimicitias, et ita demum tutum perpetuumque
&lt;poterit&gt;<a class="footnoteLink" href="#note_LCL500_114_9" id="target_note_LCL500_114_9"><sup>9</sup></a> esse humanum genus si amor ac fides
nullam habuerint oblivionem, ea rursus &lt;in&gt;<a class="footnoteLink" href="#note_LCL500_114_10" id="target_note_LCL500_114_10"><sup>10</sup></a> quae aliquo
<span class="br"></span><span class="lineNumber">10</span><span class="br"></span>incommodo commutantur brevi morte deficiant. Sed non
est diu mihi in hac parte commorandum, quae certe satis
potens apud divitem fuerat. Inimici nomen habuerit aliquando
(nec quaero quam immerito, nec quaero quam
iniuste), modo redire in gratiam cum eo potuerim. Sed hoc
solum reprehendit, quod se absente omiserim cum divite
inimicitias. Ita, opinor: feci hoc contemptu patris, feci vilitate.
<span class="br"></span><span class="lineNumber">11</span><span class="br"></span>Restitui nos in integrum putate, iudices. Captus est
pater meus a piratis, vincla et ultimos metus patitur et ea
quibus gravius id tantum est quod imminet. Hoc scio, hoc
ipsius epistulis cognovi; hinc redimi potest. Duram putate
condicionem poni: nonne subeunda est? Si piratae hoc
mihi pollicerentur, ut vicarias pro patre manus acciperent,
non recusarem catenas. Si obligarer faenore, aes alienum
<span class="br"></span><span class="lineNumber">12</span><span class="br"></span>tamen non timuissem ut redimerem patrem. Duxi puellam
honestam, locupletem. Ego tamen (si ulla mihi dicenti
fides est) non hoc in ista condicione spectavi. Ille me movit,
ut beneficiis &lt;non&gt;<a class="footnoteLink" href="#note_LCL500_114_11" id="target_note_LCL500_114_11"><sup>11</sup></a> vinceremur. Sed neque in me ille
probavit aliud quam pietatem. Vidit fletus meos, vidit totius
animi atque etiam corporis defectionem. Sic homini
inter principes nostrae civitatis numerando coepi bona
esse condicio.</p>
</section><notes><section class="footnotes"><ul><li class="note" id="note_LCL500_114_9"><a class="footnoteCrossrefLink" href="#target_note_LCL500_114_9" title="Click to highlight in text"><sup class="lineRef">9</sup><span class="italic">Wi.</span> (<span class="italic">post</span> tutum <span class="italic">Leo</span>)</a></li><script type="text/javascript">document.getElementById('note_LCL500_114_9').style.display = "none";</script><li class="note" id="note_LCL500_114_10"><a class="footnoteCrossrefLink" href="#target_note_LCL500_114_10" title="Click to highlight in text"><sup class="lineRef">10</sup><span class="italic">SB</span><sup>3</sup></a></li><script type="text/javascript">document.getElementById('note_LCL500_114_10').style.display = "none";</script><li class="note" id="note_LCL500_114_11"><a class="footnoteCrossrefLink" href="#target_note_LCL500_114_11" title="Click to highlight in text"><sup class="lineRef">11</sup><span class="italic">SB</span><sup>4</sup></a></li><script type="text/javascript">document.getElementById('note_LCL500_114_11').style.display = "none";</script></ul></section></notes></section>