<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
</section>
<section class="div2">
<h2>324</h2>
<span class="label">Bona sacrilegi</span>
<p>Qui reum caedis damnaverit, bona eius possideat. Sacrilegi
bona templo consecrentur. Damnatus caedis cum torqueretur,
dixit et sacrilegium a se commissum. Ambigitur
de bonis: sacerdos templo vindicat, accusator sibi.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Antequam leges comparamus, intueri personas libet. Nos
nullam habemus in litigando propriam cupiditatem: non
acquirimus nobis, petimus bona templo, petimus honorem
deo. Adversarius sibi vindicat et in praemium operae suae
deposcit; ostendit quare accusaverit.</p>
<p><span class="br"></span><span class="lineNumber">2</span><span class="br"></span>Quemadmodum personas comparavimus, ita comparemus
et leges. Idem demus utrique tempus, eandem utrique
legi causam, ipsae tamen etiam citra defensiones non
parem rationem habent: scripta est altera deo, altera homini.
Aequum est priorem esse rationem religionis.</p>
<span class="label"><span class="br"></span><span class="lineNumber">3</span><span class="br"></span><span class="sc">sermo</span></span>
<p>Hic subici poterit et locus in quo laudemus hanc legem.</p>
<span class="label"><span class="br"></span><span class="lineNumber">4</span><span class="br"></span><span class="sc">declamatio</span></span>
<p>Praeterea et alioqui iustius est sacrilegi bona pertinere ad
templum quam damnati ad accusatorem. Quare? Quoniam





</p></section><notes></notes></section>