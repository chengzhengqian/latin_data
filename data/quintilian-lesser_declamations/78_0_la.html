<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

tenuit, quomodo non sit ignominiosus inveniri profecto
non poterit.</p>
<p><span class="br"></span><span class="lineNumber">3</span><span class="br"></span>Non negat se in hanc legem incidisse; sed eadem rogatione
cui contradixit solutum esse contendit: placuisse
enim publice ut omnibus ignominiosis nota remitteretur.
Non miror istum &lt;frustra&gt;<a class="footnoteLink" href="#note_LCL500_162_5" id="target_note_LCL500_162_5"><sup>5</sup></a> tam frequenter contradicere:
vim legum parum perspicit, quo pertineant rogationes aut
dissimulat aut ignorat. Ferri profecto rogatio, quotiens
poena aliqua remittitur, non potest nisi de iis qui poena
<span class="br"></span><span class="lineNumber">4</span><span class="br"></span>iam tenentur. Id vel cogitatione eius qui tulit rogationem
vel aestimatione populi vel ipsa rei natura perspiciamus. Is
qui ferebat rogationem num aliquid cogitare de eo potuit
qui non erat ignominiosus? Non, ut opinor. Neque enim
hic iam ter contradixerat rogationi, nec an tertio contradicturus
esset divinari<a class="footnoteLink" href="#note_LCL500_162_6" id="target_note_LCL500_162_6"><sup>6</sup></a> poterat. Ergo qui ferebat rogationem
<span class="br"></span><span class="lineNumber">5</span><span class="br"></span>nihil de eo cogitavit. Populus, cum in consilium mitteretur
et miseratione hominum moveretur, de iis cogitavit qui
ignominiosi iam erant. Fortasse motus est numero, fortasse
motus est personis, fortasse motus est causis. Hic
neque in numero esse poterat (nondum enim ignominiosis
accesserat), neque causa miserabilis, qui ne damnatus quidem
esset, neque persona. Ergo nec qui ferebat rogationem
<span class="br"></span><span class="lineNumber">6</span><span class="br"></span>nec qui accipiebant de hoc cogitaverunt. Nunc ipsam
rei naturam intueamur. Quid remitti potest nisi quod †creditur†<a class="footnoteLink" href="#note_LCL500_162_7" id="target_note_LCL500_162_7"><sup>7</sup></a>? Haec rogatio nihil aliud fuit quam ignominiosorum






</p></section><notes><section class="footnotes"><ul><li class="note" id="note_LCL500_162_5"><a class="footnoteCrossrefLink" href="#target_note_LCL500_162_5" title="Click to highlight in text"><sup class="lineRef">5</sup><span class="italic">SB</span><sup>2</sup></a></li><script type="text/javascript">document.getElementById('note_LCL500_162_5').style.display = "none";</script><li class="note" id="note_LCL500_162_6"><a class="footnoteCrossrefLink" href="#target_note_LCL500_162_6" title="Click to highlight in text"><sup class="lineRef">6</sup><span class="italic">Gron.</span>: -re Ab</a></li><script type="text/javascript">document.getElementById('note_LCL500_162_6').style.display = "none";</script><li class="note" id="note_LCL500_162_7"><a class="footnoteCrossrefLink" href="#target_note_LCL500_162_7" title="Click to highlight in text"><sup class="lineRef">7</sup>creditum <span class="italic">Obr.</span>: debetur <span class="italic">Ro.</span>: &lt;deberi&gt; creditur <span class="italic">Watt</span><sup>1</sup>: praecedit
<span class="italic">vel sim. Hå.</span><sup>3</sup></a></li><script type="text/javascript">document.getElementById('note_LCL500_162_7').style.display = "none";</script></ul></section></notes></section>