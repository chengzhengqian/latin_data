<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

civium servasse! Si ad utilitatem: quanto melius ac maius
servasse suum numerum civitati, suos ordines! An vero illos
qui ingentes noxiorum familias occisuri tamen pascunt
plausu fovebimus et in omnibus spectaculis adulatione
multa prosequemur: hunc qui partem civium, levibus offensis
miseram, sustentat ac paenitentiae suae suorumque
<span class="br"></span><span class="lineNumber">15</span><span class="br"></span>integram servat lege etiam gravissime persequemur? Quid
enim nobis tam naturale, quid ab ipsa providentia magis
datum concessumque videri potest quam alere homines ac
sustinere? Muta mehercule animalia, quae venire ad manum
et mansuescere queunt, non humanum modo sed
<span class="br"></span><span class="lineNumber">16</span><span class="br"></span>etiam voluptuosum est alere ac pascere. Quid de homine
dicam? Quisquamne magis negotium publicum non civitatis
modo sed totius rerum naturae agit quam qui animal
hoc deo proximum et in contemplationem omnium quaecumque
mundo contigerunt constitutum prorogat producitque?
Opes suas in publico posuit quo locuplete nemo
pauper est, nemo eget.</p>
<p><span class="br"></span><span class="lineNumber">17</span><span class="br"></span>Omisera tempora! hoc defendendum est? Scilicet illud
honestius, liberos sublatos iamque in adulescentiam provectos
pellere domo et prohibere penatibus et omissa
emendandi cura sic punire ut iis succurri non liceat. ‘Abdicatos
in domum recipit et pascit.’ Sic istud, tamquam sacrilegos,
<span class="br"></span><span class="lineNumber">18</span><span class="br"></span>tamquam homicidas, tamquam latrones? Si tam
grave crimen est aetate labi, si tam inexpiabile offendisse
aliquando paternam severitatem, novas excogitate leges,



</p></section><notes></notes></section>