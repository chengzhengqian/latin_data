<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


mihi sit.’ Nunc autem apparet dolentem iratumque scripsisse,
et adoptare in locum filii tyrannicidam voluisse quia
<span class="br"></span><span class="lineNumber">6</span><span class="br"></span>in virtutem tyrannicidae filium excitare non poterat. Iratum
tibi dico fuisse: abdicavit. Numquam leviter excandescunt
patres. Et qua causa? Quod tyrannum non occideras.
Vides quemadmodum inertiam execratus sit ne
iudiciis quidem malis excitatam. Tantum abdicavit? Immo
non reduxit. Passus est exulare, ne moriens quidem miseritus
est, etiam testamento exheredavit, etiam alios adoptavit.</p>
<span class="label"><span class="br"></span><span class="lineNumber">7</span><span class="br"></span><span class="sc">sermo</span></span>
<p>Ultimae partes aequitatis.</p>
<span class="label"><span class="br"></span><span class="lineNumber">8</span><span class="br"></span><span class="sc">declamatio</span></span>
<p>‘Tamen’ inquit ‘tyrannum occidi.’ Puta te meruisse: habes
praemium a re publica. Illud virtutis praemium debet esse,
hoc inertiae supplicium. Sed quando occidisti? Testamentum
te excitavit.</p>
<span class="label"><span class="br"></span><span class="lineNumber">9</span><span class="br"></span><span class="sc">sermo</span></span>
<p>In ultimo tuenda mortuorum iudicia: commendabimus iudicibus
testamenta: nullam autem maiorem illi fieri posse
iniuriam quam si hunc heredem habuerit.</p>
</section><notes></notes></section>