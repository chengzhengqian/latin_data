<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

fecisse et has insidias praevidisse. Quaestiones illae sunt:
an ad legem parricidii satis sit probare hoc [in]<a class="footnoteLink" href="#note_LCL500_304_1" id="target_note_LCL500_304_1"><sup>1</sup></a> reo propositum
fuisse; an hoc propositum huic fuerit.</p>
<span class="label"><span class="br"></span><span class="lineNumber">2</span><span class="br"></span><span class="sc">declamatio</span></span>
<p>Primum hoc mihi responde, an occisuri habitu fueris. Non
enim tibi proderit dixisse: ‘non feci.’ Numquam mens exitu
aestimanda est. Nam et qui impetum in patrem stricto gladio
fecisset retentus diceret: ‘non occidi’; si venenum paratum
deprehendissem, diceres: ‘non occidi.’ Quin etiam, si
permittitur ista defensio, et ille potest dicere se non occidisse
qui percussorem summiserit.</p>
<p><span class="br"></span><span class="lineNumber">3</span><span class="br"></span>Satis ergo est probare animum parricidae. Superest ut
cogitetis an hic animum habuerit. Si occultius esset coniectura
ducenda, dicerem turpem adulescentem, dicerem:
‘abdicatus est: et si innocens, magis poterit irasci.’
Sed quid causam infirmo dicendo? In aliqua vos positos
specula putate illa quae facta sunt videre. Abdicatus in
solitudine est: locus oportunus insidiis. Habet gladium:
instrumentum parricidii. Accedit ad patrem manuque
sublata ‘rogo’ dicit: &lt;rogat dico?&gt;<a class="footnoteLink" href="#note_LCL500_304_2" id="target_note_LCL500_304_2"><sup>2</sup></a> immo iubet; non sunt
<span class="br"></span><span class="lineNumber">4</span><span class="br"></span>enim preces ubi negandi libertas non est. Utriusque intuemini
animum, et, si videtur, prius meum. Occisurum te
non dubitavi ideoque ille severus negare non potui. Reliqua
a vestris animis interrogate, is qui armatus rogat quid
facturus sit si non impetraverit. Duo sunt, opinor, inter
quae quaestio interposita videatur: hic si non impetrasset
aut occisurus fuerat aut moriturus. Non dico utrum credibilius




</p></section><notes><section class="footnotes"><ul><li class="note" id="note_LCL500_304_1"><a class="footnoteCrossrefLink" href="#target_note_LCL500_304_1" title="Click to highlight in text"><sup class="lineRef">1</sup><span class="italic">Ro.</span></a></li><script type="text/javascript">document.getElementById('note_LCL500_304_1').style.display = "none";</script><li class="note" id="note_LCL500_304_2"><a class="footnoteCrossrefLink" href="#target_note_LCL500_304_2" title="Click to highlight in text"><sup class="lineRef">2</sup><span class="italic">SB<sup>3</sup>, auct. Sch.</span></a></li><script type="text/javascript">document.getElementById('note_LCL500_304_2').style.display = "none";</script></ul></section></notes></section>