<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<span class="label"><span class="br"></span><span class="lineNumber">2</span><span class="br"></span><span class="sc">declamatio</span></span>
<p>‘Qui capitis accusaverit neque damnaverit, ipse capite puniatur.’
Lex haec est qua iudicium continetur, haec est qua
ego istum accusem, haec est quae utrumlibet horum occisura
sit. Ergo hac lege sola accuso. Nemo dubitaverit hanc
legem esse iustissimam; sed quas causas habeat postea
dicam.</p>
<p><span class="br"></span><span class="lineNumber">3</span><span class="br"></span>‘Non accusavi te’ inquit ‘capitis sed iniuriarum.’ Primum
igitur hoc intueri vos oportet: si quid damnatione, si
quid ultione dignum non habet ius suum,<a class="footnoteLink" href="#note_LCL501_152_1" id="target_note_LCL501_152_1"><sup>1</sup></a> debet iudex
sequi &lt;simile&gt;,<a class="footnoteLink" href="#note_LCL501_152_2" id="target_note_LCL501_152_2"><sup>2</sup></a> debet sequi proximum. Nulla tanta providentia
potuit esse eorum qui leges componebant ut species
<span class="br"></span><span class="lineNumber">4</span><span class="br"></span>criminum complecterentur; nam et semper caventes
nequitia vicisset et ius ita multiplex atque diffusum esset ut
pro incerto haberetur [ignotum].<a class="footnoteLink" href="#note_LCL501_152_3" id="target_note_LCL501_152_3"><sup>3</sup></a> Fecerunt ergo ut rerum
genera complecterentur et spectarent ipsam aequitatem.
Multa ergo invenientur frequenter quae legum verbis non
teneantur, sed ipsa vi et potestate teneantur: quale hoc est.
<span class="br"></span><span class="lineNumber">5</span><span class="br"></span>Sane enim concedam in praesentia tibi non fuisse illud
iudicium capitis, si tamen eandem vim habuit quam iudicium
capitis, eandem poenam habere debet. Fingamus
enim plura esse scelera, sicuti sunt, quae morte punienda
sint (nam cum lex etiam eum qui falso accusaverit occidi
velit, manifestum est occidendum esse eum qui templa incenderit,
occidendum esse eum qui patriam prodiderit):
<span class="br"></span><span class="lineNumber">6</span><span class="br"></span>quomodo non interest qua lege harum accusaveris (quoniam
id demum iure de quo quaeritur comprehensum est,
ut qui capitis accusaverit poenam patiatur), ita nihil inter-





</p></section><notes><section class="footnotes"><ul><li class="note" id="note_LCL501_152_1"><a class="footnoteCrossrefLink" href="#target_note_LCL501_152_1" title="Click to highlight in text"><sup class="lineRef">1</sup>ius s. <span class="italic">Ri.</span>: iustum Aβ</a></li><script type="text/javascript">document.getElementById('note_LCL501_152_1').style.display = "none";</script><li class="note" id="note_LCL501_152_2"><a class="footnoteCrossrefLink" href="#target_note_LCL501_152_2" title="Click to highlight in text"><sup class="lineRef">2</sup><span class="italic">coni. Wi.</span></a></li><script type="text/javascript">document.getElementById('note_LCL501_152_2').style.display = "none";</script><li class="note" id="note_LCL501_152_3"><a class="footnoteCrossrefLink" href="#target_note_LCL501_152_3" title="Click to highlight in text"><sup class="lineRef">3</sup><span class="italic">SB</span><sup>3</sup></a></li><script type="text/javascript">document.getElementById('note_LCL501_152_3').style.display = "none";</script></ul></section></notes></section>