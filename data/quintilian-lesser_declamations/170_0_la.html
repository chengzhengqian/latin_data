<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

profuisset si abolitionem petisses. Nunc duo vindicas praemia,
ut nec causam dicas et hominem occidas.</p>
<p><span class="br"></span><span class="lineNumber">4</span><span class="br"></span>Ergo non utique comprehensum in praemio est statim
occidere, et quotiens nullum praefinitum est tempus incipit
esse in potestate dantis; si abolitionem petis, alterum
<span class="br"></span><span class="lineNumber">5</span><span class="br"></span>praemium est. Et cuius tandem iudicii petis abolitionem?
Non privata disceptatio venit in quaestionem, non pecuniae
lis (quamquam tunc quoque leges commendarem et
morem iudiciorum): ne agaris reus postulas. Ad summam
rem publicam pertinet. Dico proditum populum, dico
tempus constitutum. Quantulum est ut neges? Si maxime
festinas, apud hos ipsos agi iam potuit, eadem hac mora
<span class="br"></span><span class="lineNumber">6</span><span class="br"></span>qua reicimur<a class="footnoteLink" href="#note_LCL500_346_5" id="target_note_LCL500_346_5"><sup>5</sup></a> potuit pronuntiari. Nihil est quod timeas, si
innocens es. Accessit tibi magna pars patrocinii: fortiter
fecisti. Super illam potentiam divitiarum venit nova gratia.
Nec potuisti magis experiri quantam tibi gratiam fecerit
ista militia: mortem accusatoris accipere potuisti. Quid est
istud, quod non putas eadem gratia impetrari posse tuam
salutem?</p>
<span class="label"><span class="br"></span><span class="lineNumber">7</span><span class="br"></span><span class="sc">sermo</span></span>
<p>In summa parte paene irate dicit hic accusator. Nam subinde
interponit: ‘si vultis, si vestra interest; quid ad me, qui
periturus sum?’</p>
</section><notes><section class="footnotes"><ul><li class="note" id="note_LCL500_346_5"><a class="footnoteCrossrefLink" href="#target_note_LCL500_346_5" title="Click to highlight in text"><sup class="lineRef">5</sup><span class="italic">Ro.</span>: -mus A(β)</a></li><script type="text/javascript">document.getElementById('note_LCL500_346_5').style.display = "none";</script></ul></section></notes></section>