<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

praesens est. Itaque sicut, &lt;si&gt;<a class="footnoteLink" href="#note_LCL500_296_10" id="target_note_LCL500_296_10"><sup>10</sup></a> dies finiatur, nihil ultra
eum iuris futurum est, ita die non praefinito proximum
<span class="br"></span><span class="lineNumber">5</span><span class="br"></span>esse manifestum est, nihil ultra proximum ius sit.<a class="footnoteLink" href="#note_LCL500_296_11" id="target_note_LCL500_296_11"><sup>11</sup></a> Id porro
quod in quolibet iure alio manifestum foret in hac lege
apertius est. Quid enim dicit? ‘Rapta raptoris mortem vel
nuptias optet.’ Neutra res est quam differri oporteat: sive
is est raptor qui poenam mereatur, non meretur advocationem,
sive ignoscitur raptori, non debent habere moram
nuptiae ut<a class="footnoteLink" href="#note_LCL500_296_12" id="target_note_LCL500_296_12"><sup>12</sup></a> inchoatae.</p>
<p><span class="br"></span><span class="lineNumber">6</span><span class="br"></span>Si tantum non statim educeres, haec fortiter dicerentur;
nunc educere vis post nuptias. Utrum igitur iure prius
an aequitate consistes? Ius ipsa legis positione manifestum
est. Nam cum raptam educi in hoc iubeat, ut mortem vel
nuptias optet, manifesto ostendit eam educi oportere cui
<span class="br"></span><span class="lineNumber">7</span><span class="br"></span>utrumque liberum sit. Praeterea iam ne raptae quidem
nomen habere potest quae nupta est. Sicuti nomen pupillorum
legitimo tempore finitur, sicut orbam nemo post
nuptias dixerit, sicuti virginis appellationem nox illa maritalis
aufert, ita ne rapta quidem dici potest quae maritum
habere coepit. Licet igitur raptae permissum sit quocumque
tempore optare, nuptae optare permissum non est.
<span class="br"></span><span class="lineNumber">8</span><span class="br"></span>Haec ex lege manifesta sunt, illa ex aequitate. Ante omnia
non tam duram esse lex voluit condicionem ut semper raptor
puniretur: ideo et misericordiae locum fecit. Et †idcirco†<a class="footnoteLink" href="#note_LCL500_296_13" id="target_note_LCL500_296_13"><sup>13</sup></a>
iam non ad ipsum tantummodo qui rapuit sed etiam







</p></section><notes><section class="footnotes"><ul><li class="note" id="note_LCL500_296_10"><a class="footnoteCrossrefLink" href="#target_note_LCL500_296_10" title="Click to highlight in text"><sup class="lineRef">10</sup><span class="italic">Aer.</span></a></li><script type="text/javascript">document.getElementById('note_LCL500_296_10').style.display = "none";</script><li class="note" id="note_LCL500_296_11"><a class="footnoteCrossrefLink" href="#target_note_LCL500_296_11" title="Click to highlight in text"><sup class="lineRef">11</sup>nihil . . . sit <span class="italic">del. Wi.</span></a></li><script type="text/javascript">document.getElementById('note_LCL500_296_11').style.display = "none";</script><li class="note" id="note_LCL500_296_12"><a class="footnoteCrossrefLink" href="#target_note_LCL500_296_12" title="Click to highlight in text"><sup class="lineRef">12</sup><span class="italic">SB</span><sup>2</sup>: vel Aβ</a></li><script type="text/javascript">document.getElementById('note_LCL500_296_12').style.display = "none";</script><li class="note" id="note_LCL500_296_13"><a class="footnoteCrossrefLink" href="#target_note_LCL500_296_13" title="Click to highlight in text"><sup class="lineRef">13</sup>id<span class="italic">coni. Wi.</span>: id, credo <span class="italic">Watt</span><sup>2</sup></a></li><script type="text/javascript">document.getElementById('note_LCL500_296_13').style.display = "none";</script></ul></section></notes></section>