<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

ipsa tristitia, ipso silentio; sed et rogant et provolvuntur ad
genua. Nec mihi illa saltem simulata, ut plerisque, excusatio
superest, ut dicam: non possum.’</p>
<p><span class="br"></span><span class="lineNumber">11</span><span class="br"></span>Tu vero tanto, adulescens, fortior atque omni laude non
in nostra modo tempora sed etiam in futura omnia saecula
dignior! Solus mihi mortalium videris usum pecuniae intellexisse.
Frustra tibi alioqui<a class="footnoteLink" href="#note_LCL500_140_10" id="target_note_LCL500_140_10"><sup>10</sup></a> Fortuna tantum patrimonium
dedit et in breve humani tempus aevi veluti grande
pondus imposuit. Relinquendum erat istud, et res transisset
ad alios: quandoque locupletem fecisset nescio quem
<span class="br"></span><span class="lineNumber">12</span><span class="br"></span>mors liberalis. Libet vobiscum loqui nostro nomine, avari
parcique, qui aliquid non fecisse sordide iam etiam scelus
existimatis. Non sunt ista ferenda nobiscum, neque ad inferos
servata per vitam fortuna persequitur. Tolle usum:
<span class="br"></span><span class="lineNumber">13</span><span class="br"></span>quid est pecunia? Quis igitur usus honestior? Nullus. Nec
hic lege posset<a class="footnoteLink" href="#note_LCL500_140_11" id="target_note_LCL500_140_11"><sup>11</sup></a> fieri reus si hanc ipsam pecuniam, quam
per tot beneficia divisit, per gulam ventremque transmitteret.
Nihil obesse rei publicae videretur si vitiorum institores
hos eosdem sumptus divisissent. Ego vero huic comparare
ne illos quidem timeo qui aliqua in re publica opes<a class="footnoteLink" href="#note_LCL500_140_12" id="target_note_LCL500_140_12"><sup>12</sup></a>
posuerunt. Haec enim muta et inhumanis tantum<a class="footnoteLink" href="#note_LCL500_140_13" id="target_note_LCL500_140_13"><sup>13</sup></a> constructa
muneribus [et]<a class="footnoteLink" href="#note_LCL500_140_14" id="target_note_LCL500_140_14"><sup>14</sup></a> speciem modo et brevem quendam
<span class="br"></span><span class="lineNumber">14</span><span class="br"></span>usum voluptatibus nostris attulerunt. At hercule referamus
ad illam de qua modo locutus sum speciem: quanto
pulchrius integrum populi vultum, illibatam dignitatem








</p></section><notes><section class="footnotes"><ul><li class="note" id="note_LCL500_140_10"><a class="footnoteCrossrefLink" href="#target_note_LCL500_140_10" title="Click to highlight in text"><sup class="lineRef">10</sup>alioqui(n) D<sup>2</sup>, <span class="italic">Gron.</span>: aliqua AC: -quando B</a></li><script type="text/javascript">document.getElementById('note_LCL500_140_10').style.display = "none";</script><li class="note" id="note_LCL500_140_11"><a class="footnoteCrossrefLink" href="#target_note_LCL500_140_11" title="Click to highlight in text"><sup class="lineRef">11</sup><span class="italic">Watt</span><sup>1</sup>: possit Aβ</a></li><script type="text/javascript">document.getElementById('note_LCL500_140_11').style.display = "none";</script><li class="note" id="note_LCL500_140_12"><a class="footnoteCrossrefLink" href="#target_note_LCL500_140_12" title="Click to highlight in text"><sup class="lineRef">12</sup><span class="italic">SB</span><sup>2</sup>: opera Aβ</a></li><script type="text/javascript">document.getElementById('note_LCL500_140_12').style.display = "none";</script><li class="note" id="note_LCL500_140_13"><a class="footnoteCrossrefLink" href="#target_note_LCL500_140_13" title="Click to highlight in text"><sup class="lineRef">13</sup><span class="italic">Gron.</span>: tamen Aβ</a></li><script type="text/javascript">document.getElementById('note_LCL500_140_13').style.display = "none";</script><li class="note" id="note_LCL500_140_14"><a class="footnoteCrossrefLink" href="#target_note_LCL500_140_14" title="Click to highlight in text"><sup class="lineRef">14</sup><span class="italic">Ro.</span></a></li><script type="text/javascript">document.getElementById('note_LCL500_140_14').style.display = "none";</script></ul></section></notes></section>