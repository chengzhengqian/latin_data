<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
</section>
<section class="div2">
<h2>356</h2>
<span class="label">Filius pro meretrice patris suam redimens</span>
<p>Quidam luxurioso filio, amanti meretricem, dedit pecuniam
ut sibi emeret eam meretricem quam ipse pater
amabat. Ille eam redemit quam ipse adulescens amabat.
Abdicatur.</p>
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>Hic senex dicet filium fuisse luxuriosum et non sine maximo
patrimonii ac famae damno amasse meretricem. Cui
malo voluisse mederi patrem: saepe obiurgatum filium,
saepe secreto, saepe etiam palam castigatum. Cum iam
nec sumptibus nec inverecundiae<a class="footnoteLink" href="#note_LCL501_328_1" id="target_note_LCL501_328_1"><sup>1</sup></a> finis imponi posset, habuisse
cum cognatis consilium quidnam se facere oporteret.
Abdicaret? Sed tanto liberior fuisset luxuria. Castigaret?
<span class="br"></span><span class="lineNumber">2</span><span class="br"></span>Sed nihil castigando profecerat. Succurrisse cognatis
et amicis rationem qua putarent iuvenem posse emendari:
si simularet pater amari a se meretricem et daret pecuniam
potissimum ipsi filio ad redimendam; quod si fecisset, futurum
ut meretrix redempta altera meretrice, deinde ab
ipso adulescente redempta, indignaretur et illum amare
<span class="br"></span><span class="lineNumber">3</span><span class="br"></span>desineret. Nam initio statim dicendum est culpa meretricis
iuvenem haesisse, et ideo quaesitam quae avocaret, et
illa ratione datam iuveni pecuniam. At illum protinus cucurrisse







</p></section><notes><section class="footnotes"><ul><li class="note" id="note_LCL501_328_1"><a class="footnoteCrossrefLink" href="#target_note_LCL501_328_1" title="Click to highlight in text"><sup class="lineRef">1</sup><span class="italic">Sch.</span>: ver- AÎ²</a></li><script type="text/javascript">document.getElementById('note_LCL501_328_1').style.display = "none";</script></ul></section></notes></section>