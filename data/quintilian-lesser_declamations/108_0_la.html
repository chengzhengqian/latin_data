<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p><span class="br"></span><span class="lineNumber">15</span><span class="br"></span>Haec, si non iure occisus esset, si errore tantum perisset,
dicerem; nunc illud utique inter me et partem diversam
conveniat necesse est, non posse eum accusari qui
[unus vel]<a class="footnoteLink" href="#note_LCL500_222_14" id="target_note_LCL500_222_14"><sup>14</sup></a> attulerit mortem nocenti si erit unus ex iis de
quibus paulo ante loquebamur, vel accusator vel testis vel
<span class="br"></span><span class="lineNumber">16</span><span class="br"></span>iudex vel index. Videamus igitur an iure raptor sit occisus,
et sic agamus tamquam adhuc vivat, tamquam adhuc de eo
quaeratur, an occidi raptorem oporteat. Non educo alteram
filiam ad magistratus, nihil ut optet praecipio. Filia
mea vitiata est, ob hoc perît. Dico raptorem occidi oportere.
<span class="br"></span><span class="lineNumber">17</span><span class="br"></span>Nec statim nitor illa aequitate, ut dicam quam<a class="footnoteLink" href="#note_LCL500_222_15" id="target_note_LCL500_222_15"><sup>15</sup></a> iustum
sit eum qui intulerit iniuriam interfici cum perierit illa
quae accepit; de iure ipso loquor. Lege comprehensum est
<span class="br"></span><span class="lineNumber">18</span><span class="br"></span>ut rapta raptoris mortem vel nuptias optet. Ut opinor, una
causa legis huius fuit ut de raptore secundum voluntatem
raptae constitueretur. Alioqui multa accidere possunt
propter quae rapta non optet. Fingamus vitiatam esse eam
quae loqui non possit: num impune iniuriam fecerit quoniam
miserae fecit? Nutum nempe eius aut vultum aut
aliquod signum animi intueri oporteret. ‘At id non est optio,
nec satis verba legis explebuntur.’ Occideretur tamen
<span class="br"></span><span class="lineNumber">19</span><span class="br"></span>raptor si id velle raptam intellegeremus. Fingamus valetudinem
consecutam raptae, ut educi ad magistratus non
posset. Deerit aliquid legi, vindicari tamen eam tanto magis
oportet quod credibile erit etiam ipsam valetudinem ex
<span class="br"></span><span class="lineNumber">20</span><span class="br"></span>iniuria natam. Quod si non utique (ut ex his manifestum






</p></section><notes><section class="footnotes"><ul><li class="note" id="note_LCL500_222_14"><a class="footnoteCrossrefLink" href="#target_note_LCL500_222_14" title="Click to highlight in text"><sup class="lineRef">14</sup><span class="italic">Wi.</span> (vel <span class="italic">del. Sch.</span>)</a></li><script type="text/javascript">document.getElementById('note_LCL500_222_14').style.display = "none";</script><li class="note" id="note_LCL500_222_15"><a class="footnoteCrossrefLink" href="#target_note_LCL500_222_15" title="Click to highlight in text"><sup class="lineRef">15</sup><span class="italic">Ri.</span>: quod Aβ</a></li><script type="text/javascript">document.getElementById('note_LCL500_222_15').style.display = "none";</script></ul></section></notes></section>