<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p>Sed illud interim vereor, ne tyrannus ex me petat famam
lenitatis. Habet enim apud malos quoque multum
auctoritatis virtus, et forsitan hoc ille ambitiose faciet, ut
<span class="br"></span><span class="lineNumber">8</span><span class="br"></span>potestate contentus sit. Quidquid est, videat me et illa civitas
vicina: multum illis servientibus prodero. Videant quo
vultu tyrannum feram, quam interritus tribunali eius adsistam,
quam me nihil minae, nihil supplicia ipsa moveant.
Potest fieri ut exhortetur illos hic animus meus, haec mea
<span class="br"></span><span class="lineNumber">9</span><span class="br"></span>mens. Vobis quidem custodire pacem, reddere quietem
maius ipso tyrannicidio puto. Nam si bellum imminet, si
periculum universa civitas habet, quod illum cuius nomine
mihi gratias agitis occidi maximam vobis iniuriam feci.</p>
</section>
<section class="div2">
<h2>254</h2>
<span class="label">Exul accusator et sententiae pares</span>
<p>Exul qui secretum ad rem publicam pertinens indicare
voluerit habeat in civitatem redeundi potestatem, et si indicaverit
maneat in civitate. Exul dixit se habere quod de
adfectata tyrannide diceret. Venit in civitatem. Postulavit
reum. Is aequis sententiis absolutus est. &lt;Exul se in exilium
rediturum pronuntiavit.&gt;<a class="footnoteLink" href="#note_LCL500_86_1" id="target_note_LCL500_86_1"><sup>1</sup></a> Fert quidam rogationem
ut maneat. &lt;Praescribitur.&gt;<a class="footnoteLink" href="#note_LCL500_86_2" id="target_note_LCL500_86_2"><sup>2</sup></a> CD.</p>
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>Potest venire in dubium quo genere divisionis uti nos in
hac controversia oporteat. Videtur enim quaedam posse





</p></section><notes><section class="footnotes"><ul><li class="note" id="note_LCL500_86_1"><a class="footnoteCrossrefLink" href="#target_note_LCL500_86_1" title="Click to highlight in text"><sup class="lineRef">1</sup><span class="italic">SB</span><sup>3</sup></a></li><script type="text/javascript">document.getElementById('note_LCL500_86_1').style.display = "none";</script><li class="note" id="note_LCL500_86_2"><a class="footnoteCrossrefLink" href="#target_note_LCL500_86_2" title="Click to highlight in text"><sup class="lineRef">2</sup><span class="italic">SB</span><sup>4</sup></a></li><script type="text/javascript">document.getElementById('note_LCL500_86_2').style.display = "none";</script></ul></section></notes></section>