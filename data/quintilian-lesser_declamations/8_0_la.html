<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

voluisset illo tempore quo sane non vacabat, si protulisset
corpus meum, quod non solum motu sui,<a class="footnoteLink" href="#note_LCL500_22_14" id="target_note_LCL500_22_14"><sup>14</sup></a> familiae
conclamatione excitari non potuit sed belli tumultu et fragore
signorum et trepidatione totius civitatis, victurum
promitteres?</p>
<p><span class="br"></span><span class="lineNumber">5</span><span class="br"></span>Veneficium scientia docui, veneficium periculo docui;
volo dicere et de animo. Potionem istam cui dedisti? Quo
tempore dedisti? Privigno dedisti. Si alio tempore dedisses,
deceptam te putarem; nunc excogitasti potionem quae
<span class="br"></span><span class="lineNumber">6</span><span class="br"></span>me lege occideret.<a class="footnoteLink" href="#note_LCL500_22_15" id="target_note_LCL500_22_15"><sup>15</sup></a> Equidem, si me interroges, vixisse me
illo tempore non arbitror. Quid enim &lt;eram&gt;,<a class="footnoteLink" href="#note_LCL500_22_16" id="target_note_LCL500_22_16"><sup>16</sup></a> pro di immortales?
aut in qua parte naturae locavit me noverca?
Bellum mihi nuntiatum est, et hominem quem non peregrinatio
detinuit, non absentia ulla a periculo civitatis relegavit,
<span class="br"></span><span class="lineNumber">7</span><span class="br"></span>&lt;somnus vinxit&gt;.<a class="footnoteLink" href="#note_LCL500_22_17" id="target_note_LCL500_22_17"><sup>17</sup></a> Quid actum<a class="footnoteLink" href="#note_LCL500_22_18" id="target_note_LCL500_22_18"><sup>18</sup></a> sit manente me
intra muros commilitones mei narraverunt; dicitur ingens
fuisse proelium, commissa utrimque acies, dubia saepe
victoria et huc atque illuc spes inclinata, cum interim miles
in quo plurimum fiduciae, in quo maximum momentum
videbatur, in nulla parte visus auditur. Quid plus contingere
potuit hosti si perissem? Non alio modo audivi bella
<span class="br"></span><span class="lineNumber">8</span><span class="br"></span>quam avorum proavorumque temporibus. At si mihi detur
emendatio praeteritorum, utinam noverca illud statim venenum
dedisset quo vita auferretur! Illa potione consumptum








</p></section><notes><section class="footnotes"><ul><li class="note" id="note_LCL500_22_14"><a class="footnoteCrossrefLink" href="#target_note_LCL500_22_14" title="Click to highlight in text"><sup class="lineRef">14</sup><span class="italic">SB</span><sup>3</sup>: corporis A</a></li><script type="text/javascript">document.getElementById('note_LCL500_22_14').style.display = "none";</script><li class="note" id="note_LCL500_22_15"><a class="footnoteCrossrefLink" href="#target_note_LCL500_22_15" title="Click to highlight in text"><sup class="lineRef">15</sup><span class="italic">Fr.</span>: -rit A</a></li><script type="text/javascript">document.getElementById('note_LCL500_22_15').style.display = "none";</script><li class="note" id="note_LCL500_22_16"><a class="footnoteCrossrefLink" href="#target_note_LCL500_22_16" title="Click to highlight in text"><sup class="lineRef">16</sup><span class="italic">Watt</span><sup>1</sup> (<span class="italic">cf. Wi.</span>)</a></li><script type="text/javascript">document.getElementById('note_LCL500_22_16').style.display = "none";</script><li class="note" id="note_LCL500_22_17"><a class="footnoteCrossrefLink" href="#target_note_LCL500_22_17" title="Click to highlight in text"><sup class="lineRef">17</sup><span class="italic">Ro.</span></a></li><script type="text/javascript">document.getElementById('note_LCL500_22_17').style.display = "none";</script><li class="note" id="note_LCL500_22_18"><a class="footnoteCrossrefLink" href="#target_note_LCL500_22_18" title="Click to highlight in text"><sup class="lineRef">18</sup><span class="italic">Gron.</span>: acta A<sup>1</sup>: acti A<sup>2</sup></a></li><script type="text/javascript">document.getElementById('note_LCL500_22_18').style.display = "none";</script></ul></section></notes></section>