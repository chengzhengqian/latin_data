<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<p><span class="br"></span><span class="lineNumber">12</span><span class="br"></span>Quid si ne ratio quidem repugnat scripto et verbis legis
istius? Quid enim putas voluisse legis latorem cum hoc
ius constitueret? Ne feminae nimias opes possiderent, ne
potentia earum civitas premeretur. Hoc ergo adversus singulas
constituit, et ad evitandas opes feminarum satis hoc
quaesitum, ne uni plus quam dimidia pars patrimonii relinqueretur.</p>
<p><span class="br"></span><span class="lineNumber">13</span><span class="br"></span>Ceterum quidem illud non caverunt leges, ne
plures feminae eodem testamento scriberentur, non hercule
magis quam illud, ne plures hereditates isdem feminis
relinquerentur.</p>
</section>
<section class="div2">
<h2>265</h2>
<span class="label">Ignominiosi pulsator in templo</span>
<p>Si quis in templo iniuriam fecerit, decem milia det ei cui
iniuriam fecerit, decem civitati. Ignominioso ne sit actio
iniuriarum. Quidam ignominiosum pulsavit in templo.
Decem milia petit magistratus nomine civitatis.</p>
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Si pudor commendandus est, cuius difficillima ratio est in
lite pecuniaria, non nobis litigamus, ac ne rei publicae quidem
et civitatis nomine avari sumus; et haec omnis actio
non tam lucri gratia et acquirendae huius pecuniae constituta
est quam in ultionem deorum inmortalium et templi
(ut proprie dixerim) expiationem.</p>
<p><span class="br"></span><span class="lineNumber">2</span><span class="br"></span>Nec minus manifestum ius est quam integer pudor. Lex</p>
</section><notes></notes></section>