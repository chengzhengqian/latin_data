<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

publice iudicium<a class="footnoteLink" href="#note_LCL500_48_2" id="target_note_LCL500_48_2"><sup>2</sup></a> interceptum est, non debeat huius actionibus
nocere. Quae mens fuerit praemium dantis rei
publicae. Utrum uni abolitionem iudicii, an per coniunctionem<a class="footnoteLink" href="#note_LCL500_48_3" id="target_note_LCL500_48_3"><sup>3</sup></a>
utriusque et adulterae dederit. Summum quod in
omnibus controversiis est, utrum aequius sit.</p>
<span class="label"><span class="br"></span><span class="lineNumber">2</span><span class="br"></span><span class="sc">declamatio</span></span>
<p>Adulterii ream defero. Puto, hoc auribus vestris non novum
crimen est; quod satis est, non ab hac coepi. Qualem
causam pertulerim sic aestimare potestis: petitur altera
abolitio. Ille optavit, haec praescribit, neuter negat. Postea
videbo an isti oporteat tantum praestari quantum viro forti;
interim semota personarum ratione ipsam excutere legem
volo.</p>
<p><span class="br"></span><span class="lineNumber">3</span><span class="br"></span>‘Ne liceat’ inquit ‘cum adultera agere marito nisi prius
cum adultero egerit.’ Differo illa quae fecit, differo quae
passus sum; hoc in praesentia dico, non utique semper exigi
ut prius agatur cum adultero. Id vobis, iudices, facillime
persuaderi poterit si non tam iniustos neque tam imprudentes
existimatis legum latores fuisse ut necessitate constringerent<a class="footnoteLink" href="#note_LCL500_48_4" id="target_note_LCL500_48_4"><sup>4</sup></a>
ea quae praestari non possent. Satis sine dubio
lex ipsa dicendo ‘ne prius cum adultera agatur quam
cum adultero actum fuerit’ ostendit se de iis loqui quorum
<span class="br"></span><span class="lineNumber">4</span><span class="br"></span>uterque accusari potest. Admonebo tamen uno aut altero
argumento quantam lex ipsa, si ita accipitur, passura iniuriam
sit. Fingamus enim adulterum vel sua voluntate vel
[ita]<a class="footnoteLink" href="#note_LCL500_48_5" id="target_note_LCL500_48_5"><sup>5</sup></a> interveniente fato statim decessisse: hoc iustum poterit




</p></section><notes><section class="footnotes"><ul><li class="note" id="note_LCL500_48_2"><a class="footnoteCrossrefLink" href="#target_note_LCL500_48_2" title="Click to highlight in text"><sup class="lineRef">2</sup><span class="italic">SB</span><sup>3</sup>: -co –cio A</a></li><script type="text/javascript">document.getElementById('note_LCL500_48_2').style.display = "none";</script><li class="note" id="note_LCL500_48_3"><a class="footnoteCrossrefLink" href="#target_note_LCL500_48_3" title="Click to highlight in text"><sup class="lineRef">3</sup><span class="italic">Ri.</span>: -iecturam A</a></li><script type="text/javascript">document.getElementById('note_LCL500_48_3').style.display = "none";</script><li class="note" id="note_LCL500_48_4"><a class="footnoteCrossrefLink" href="#target_note_LCL500_48_4" title="Click to highlight in text"><sup class="lineRef">4</sup><span class="italic">coni. Wi.</span>: praes- A</a></li><script type="text/javascript">document.getElementById('note_LCL500_48_4').style.display = "none";</script><li class="note" id="note_LCL500_48_5"><a class="footnoteCrossrefLink" href="#target_note_LCL500_48_5" title="Click to highlight in text"><sup class="lineRef">5</sup><span class="italic">Wi.</span></a></li><script type="text/javascript">document.getElementById('note_LCL500_48_5').style.display = "none";</script></ul></section></notes></section>