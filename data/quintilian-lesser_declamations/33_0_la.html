<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

legem quae contra parasitum scripta est, cum quo non ago,
sed contra te, qui inscripti maleficii reus es lege. Neque
enim hoc quod dicitur raptorem [decem milia]<a class="footnoteLink" href="#note_LCL500_72_9" id="target_note_LCL500_72_9"><sup>9</sup></a> e lege solvere
oportere ei solves qui dicat ‘rapuisti’, &lt;sed ei&gt;<a class="footnoteLink" href="#note_LCL500_72_10" id="target_note_LCL500_72_10"><sup>10</sup></a> qui
<span class="br"></span><span class="lineNumber">7</span><span class="br"></span>dicat ‘raptorem summisisti’, sed ei qui dicat ‘comitia turbasti’,
sed ei qui dicat ‘sacerdotium abstulisti.’ Haec crimina
si quam aliam<a class="footnoteLink" href="#note_LCL500_72_11" id="target_note_LCL500_72_11"><sup>11</sup></a> legem habent, transfer sane actionem
meam; si nullam aliam habent, cur praescribis adversus
maiorum diligentiam et exquisita ingenia quae &lt;iura&gt;<a class="footnoteLink" href="#note_LCL500_72_12" id="target_note_LCL500_72_12"><sup>12</sup></a>
scripserunt?</p>
<p><span class="br"></span><span class="lineNumber">8</span><span class="br"></span>Est igitur inscriptum. An maleficium sit, si modo ista
quae obieci vera sunt, neminem dubitaturum arbitror.</p>
<p>Illud tamen et iudicio non alienum et adfectibus meis
necessarium est, dicere quantum maleficium sit. Diligentissime
maiores hanc videntur excogitasse legem, quod,
cum scirent nullam tantam esse prudentiam, nullam immo
tam certam divinationem ut omnia quaecumque ingeniis
malorum excogitari umquam potuissent providentia caventium
videret, hac lege omnem malitiam veluti quadam
indagine cinxerunt, ut quidquid aliarum legum effugisset
<span class="br"></span><span class="lineNumber">9</span><span class="br"></span>auxilium quasi extrinsecus circumdaretur. Ego autem, iudices,
non de his qui hanc legem conscripserunt sed de
ipsa rerum natura queror, in ipsis inscripti maleficii reis
nullum discrimen esse servatum. Summisit aliquis raptorem:
inscriptum maleficium est. Quid poenae adicitur
quod adversus petitricem, quod adversus eam quae sacerdotium,
ut dixi, iam prope acceperat, tantum etiam in ipsis







</p></section><notes><section class="footnotes"><ul><li class="note" id="note_LCL500_72_9"><a class="footnoteCrossrefLink" href="#target_note_LCL500_72_9" title="Click to highlight in text"><sup class="lineRef">9</sup><span class="italic">Ri.</span></a></li><script type="text/javascript">document.getElementById('note_LCL500_72_9').style.display = "none";</script><li class="note" id="note_LCL500_72_10"><a class="footnoteCrossrefLink" href="#target_note_LCL500_72_10" title="Click to highlight in text"><sup class="lineRef">10</sup><span class="italic">Ro.</span></a></li><script type="text/javascript">document.getElementById('note_LCL500_72_10').style.display = "none";</script><li class="note" id="note_LCL500_72_11"><a class="footnoteCrossrefLink" href="#target_note_LCL500_72_11" title="Click to highlight in text"><sup class="lineRef">11</sup><span class="italic">Ro.</span>: eam A</a></li><script type="text/javascript">document.getElementById('note_LCL500_72_11').style.display = "none";</script><li class="note" id="note_LCL500_72_12"><a class="footnoteCrossrefLink" href="#target_note_LCL500_72_12" title="Click to highlight in text"><sup class="lineRef">12</sup><span class="italic">SB</span><sup>4</sup> (ius <span class="italic">Sch.</span>)</a></li><script type="text/javascript">document.getElementById('note_LCL500_72_12').style.display = "none";</script></ul></section></notes></section>