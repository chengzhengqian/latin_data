<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


hominis. At eadem si hoc habitu extra scaenam fuerit et in
civitate processerit, eadem illa quae solet mima esse nihilominus
erit in iure libertatis. Ergo habitu satis testata est
<span class="br"></span><span class="lineNumber">8</span><span class="br"></span>libertatem. Quid si fecit aliqua tamquam libera? Profecta
est, parum est dicere quasi ingenua: quasi honesta, quasi
filia tua.</p>
<p><span class="br"></span><span class="lineNumber">9</span><span class="br"></span>‘Sed haec omnia’ inquit ‘feci non ideo quoniam eam in
libertate esse volebam.’ Lex non ad causam nos voluntatis
tuae mittit sed ad ipsam. In libertate esse voluisti; quare
volueris nihil ad iudicem, nihil ad voluntatem pertinet.
〚Tu tamen illam in libertate esse noluisti? Ut parcissime
<span class="br"></span><span class="lineNumber">10</span><span class="br"></span>dicam, maligne.〛<a class="footnoteLink" href="#note_LCL501_254_7" id="target_note_LCL501_254_7"><sup>7</sup></a> Quid si credibile est hanc etiam voluntatem
tuam fuisse, ut illa libera<a class="footnoteLink" href="#note_LCL501_254_8" id="target_note_LCL501_254_8"><sup>8</sup></a> sit? Quid enim esse illam
voluisti? Ancillam? Cuius? Num dubium est quin hoc votum
tuum fuerit, ut matronam approbaret, ut filiam tuam
approbaret? Noluisti eam in libertate esse de qua nihil magis
timebas quam ne illa tibi tamquam ancilla remitteretur?
Quamquam etiamsi remissa esset, iam tamen tua
voluntate in libertate fuisset.</p>
<p><span class="br"></span><span class="lineNumber">11</span><span class="br"></span>Sed processit ultra. Dicebam: ‘habitum matronae te
volente sumpsit, iter tamquam matrona ingressa est.’
Te volente ad piratas tamquam filia venit tua, te volente
approbavit se liberam et ingenuam, te etiam volente in
matrimonio fuit tamquam libera, heres relicta est tamquam
libera. Horum omnium ius a tua voluntate profectum
sit necesse est, qui voluisti dimittere, qui voluisti tam-






</p></section><notes><section class="footnotes"><ul><li class="note" id="note_LCL501_254_7"><a class="footnoteCrossrefLink" href="#target_note_LCL501_254_7" title="Click to highlight in text"><sup class="lineRef">7</sup><span class="italic">ita secl. SB</span><sup>3</sup></a></li><script type="text/javascript">document.getElementById('note_LCL501_254_7').style.display = "none";</script><li class="note" id="note_LCL501_254_8"><a class="footnoteCrossrefLink" href="#target_note_LCL501_254_8" title="Click to highlight in text"><sup class="lineRef">8</sup><span class="italic">Ri.</span>: in libertate Aβ</a></li><script type="text/javascript">document.getElementById('note_LCL501_254_8').style.display = "none";</script></ul></section></notes></section>