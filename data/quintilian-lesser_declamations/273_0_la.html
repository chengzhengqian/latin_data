<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">


eo veneno perisse in quo ante momentum mortis suspicio
fuit. Verum haec ex huiusmodi causis orta suspicio plenissimam
deferendi veneni occasionem dedit. Prima illa,
quod habebas cui obiceres, altera illa, quod qualemcumque
potionem accepturus erat frater: etsi illam tristem
visu, etsi<a class="footnoteLink" href="#note_LCL501_80_25" id="target_note_LCL501_80_25"><sup>25</sup></a> illam gustu asperam, bibendum est tamen cum
dicas remedium.</p>
<p><span class="br"></span><span class="lineNumber">28</span><span class="br"></span>Sed quid ego diutius? Si venenum a me accepisset, tu
sanasses: nam et pollicitus es &lt;et&gt;<a class="footnoteLink" href="#note_LCL501_80_26" id="target_note_LCL501_80_26"><sup>26</sup></a> habebas medicamentum
et tale medicamentum dicebas quo propere reduceres<a class="footnoteLink" href="#note_LCL501_80_27" id="target_note_LCL501_80_27"><sup>27</sup></a>
spiritum, quo vita reponi posset, quo venena fugarentur,
quo transmitterentur. Potionem dedisti aut remedii
aut veneni. Si remedii dedisses, viveret. Non id apparet.
Ergo venenum dedisti.</p>
<p><span class="br"></span><span class="lineNumber">29</span><span class="br"></span>Multa sunt, iudices, quae minus clare verbis atque actione
exprimi possunt. Utinam quidem Fortuna praestitisset
ut frater meus viveret: ostendissem vobis medicum;
hoc enim ante omnia dico, iudices: medicum. Ostendissem
potionem hanc non cotidianam et qua omnes utimur,
<span class="br"></span><span class="lineNumber">30</span><span class="br"></span>sed medicamentis permixtam et oneratam. Dat medicus
medicamentum. Qui acceptam bibit potionem, statim expirat.
Quid tandem hic argumentandum erat, quid tandem
hic probandum? Non oculis iudicassetis, non continuo







</p></section><notes><section class="footnotes"><ul><li class="note" id="note_LCL501_80_25"><a class="footnoteCrossrefLink" href="#target_note_LCL501_80_25" title="Click to highlight in text"><sup class="lineRef">25</sup>etsi . . . etsi <span class="italic">Gron.</span>: si et . . . si ad A: si ad (si et D) . . . si et β</a></li><script type="text/javascript">document.getElementById('note_LCL501_80_25').style.display = "none";</script><li class="note" id="note_LCL501_80_26"><a class="footnoteCrossrefLink" href="#target_note_LCL501_80_26" title="Click to highlight in text"><sup class="lineRef">26</sup><span class="italic">SB</span><sup>3</sup></a></li><script type="text/javascript">document.getElementById('note_LCL501_80_26').style.display = "none";</script><li class="note" id="note_LCL501_80_27"><a class="footnoteCrossrefLink" href="#target_note_LCL501_80_27" title="Click to highlight in text"><sup class="lineRef">27</sup>D<sup>2</sup>: ducere(s) Aβ</a></li><script type="text/javascript">document.getElementById('note_LCL501_80_27').style.display = "none";</script></ul></section></notes></section>