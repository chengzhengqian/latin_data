<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

igitur ista gravia quae obiciuntur, aliquid fecisse clementer,
contra duros et asperos patres interposuisse misericordiam
pro sua aetate: non hoc vidit lex quae recitata est, non
voluntas eius quicumque conditor iuris istius fuit.</p>
<p><span class="br"></span><span class="lineNumber">7</span><span class="br"></span>Haec ego fortius dixi, quia &lt;rem&gt;<a class="footnoteLink" href="#note_LCL500_138_9" id="target_note_LCL500_138_9"><sup>9</sup></a> remissurus sum.
Quid enim obicitur? ‘Abdicatos recipit et sua pecunia alit.’
Ut gravissime iudicemus de hoc crimine, stultitia est et
supervacuas impensas facit. Quis est iste qui nobis tamquam
pater irascitur? ‘Patrimonium consumis et alioqui
splendidas opes cotidie effundis.’ Quae tandem ista inter
se pugna est? Legem recitas laesae rei publicae et agis quasi
<span class="br"></span><span class="lineNumber">8</span><span class="br"></span>abdices. Sic respondebo tamquam abdicanti. Ignosce:
iuvenis est, non satis roboris, nondum satis iudicii confirmare
potuit. Et tamen si faciendae sunt impensae, si
perdendum aliquid, non potest honestiore via impendere.
Non meretricibus donat, non in parasitos profundit, non
illi magno cupiditates suae constant: sumptuosus est misericordiae.</p>
<p><span class="br"></span><span class="lineNumber">9</span><span class="br"></span>Libet etiam augere crimen et si qua nesciunt accusatores
indicare. Vos eum largiri tantum abdicatis putatis? Iste
aliquid et mendicantibus porrigit, iste et multos, fortunae
<span class="br"></span><span class="lineNumber">10</span><span class="br"></span>iniuria lapsos, sustentat atque erigit. ‘Quid faciam’ inquit
‘animo meo? Quotiens infelicem vidi aliquem et necessarii
etiam victus egentem, lacrimas tenere non possum. Invidiam
mihi facere videtur patrimonium meum; pulsant
frontem meam caeduntque, etiamsi taceant, ipso habitu,

</p></section><notes><section class="footnotes"><ul><li class="note" id="note_LCL500_138_9"><a class="footnoteCrossrefLink" href="#target_note_LCL500_138_9" title="Click to highlight in text"><sup class="lineRef">9</sup><span class="italic">SB</span><sup>1</sup></a></li><script type="text/javascript">document.getElementById('note_LCL500_138_9').style.display = "none";</script></ul></section></notes></section>