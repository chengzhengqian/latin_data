<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
<span class="label"><span class="br"></span><span class="lineNumber">1</span><span class="br"></span><span class="sc">declamatio</span></span>
<p>Ingens calumnia! Pudet mehercule meae actionis. Nunc
ego negabo? Quid? Si ostendero eum qui civitati libertatem
abstulerit, qui leges sustulerit, qui templa violaverit,
qui iniuriis nostris iram deorum immortalium commoverit,
tyrannicidam non fuisse, multum alioqui effecisse
<span class="br"></span><span class="lineNumber">2</span><span class="br"></span>oratione mea videbor? Interpretanda nobis legis ipsius voluntas
est, quid spectaverit ille qui constituebat diligenter,
ut res est, et alte exquirendum atque eruendum? Ego mihi
arbitror, iudices, pauca pro legum latore esse dicenda, ne
<span class="br"></span><span class="lineNumber">3</span><span class="br"></span>tam obscure hoc occulteque scripsisse videatur. An non est
hoc omnibus, qui modo ad intellectum sermonis pervenire
possunt, lucidum atque manifestum, eum qui legem ita
composuerit, ut si qui tyrannum occidisset in foro sepeliretur,
locutum de duobus? Non intellegit aliquis alium
<span class="br"></span><span class="lineNumber">4</span><span class="br"></span>esse eum qui occidat, alium qui occidatur? Argumentis
scilicet agendum est et in exemplum adferendae aliae
quoque leges. Dicam nunc ego: ‘qui pulsaverit aliquem
iniuriarum teneatur, nemo tamen tenebitur qui se ipse
pulsaverit’? Nam illud quidem ridiculum, ut opinor, omnibus
vobis futurum est, si in exemplum proximam similitudinem
adduxero, ac negavero teneri lege ulla eum qui se
<span class="br"></span><span class="lineNumber">5</span><span class="br"></span>occiderit. Est porro hoc manifesto reprehendendum, si ad
eos existimemus pertinere praemia ad quos poenae &lt;non&gt;<a class="footnoteLink" href="#note_LCL501_136_1" id="target_note_LCL501_136_1"><sup>1</sup></a>
pertinent.
〚Bene scilicet de re publica meruit quod aliquando





</p></section><notes><section class="footnotes"><ul><li class="note" id="note_LCL501_136_1"><a class="footnoteCrossrefLink" href="#target_note_LCL501_136_1" title="Click to highlight in text"><sup class="lineRef">1</sup><span class="italic">Obr.</span></a></li><script type="text/javascript">document.getElementById('note_LCL501_136_1').style.display = "none";</script></ul></section></notes></section>