<section class="div1 language" lang="la"><header><hgroup><h1>[Quintilian]</h1></hgroup></header><section class="div2">
</section>
<section class="div2">
<h2>333</h2>
<span class="label">Pauper impensis divitis disertus</span>
<p>Patronum optare liceat. Ingrati sit actio. Adulescentem
dives pauperem impensis suis in Athenas misit. Red√Æt ille
disertus. Detulit divitem quidam reum proditionis et optavit
patronum pauperem illum qui divitis impensis profecerat.
Egit pauper. Non tenuit. Accusatur a divite ingrati.</p>
<span class="label"><span class="br"></span><span class="lineNumber">1</span><span class="br"></span><span class="sc">sermo</span></span>
<p>Intellegitis huic adulescenti cum summo respectu divitis
agendum; ita demum enim videbitur id quod fecit necessitate
fecisse [si de illa queretur].<a class="footnoteLink" href="#note_LCL501_172_1" id="target_note_LCL501_172_1"><sup>1</sup></a> Et in totum hoc servare in
omnibus controversiis quae ingrati lege continentur debebimus,
ut hi qui rei sunt in ipsa actione ingrati non sint.
<span class="br"></span><span class="lineNumber">2</span><span class="br"></span>Raro valde intervenient controversiae in quibus hoc quaeratur,
an is qui ingrati reus est acceperit beneficium. Pleraeque,
sicut haec, devertunt eo ut quaestiones habeant an
quisquis acceperit beneficium et non reddiderit ingratus
sit; an omnia quaecumque exigebantur praestare debuerit;
an potuerit.</p>
<p><span class="br"></span><span class="lineNumber">3</span><span class="br"></span>Gulosos figurarum ducet haec species, ut hic pauper
imputet diviti tamquam praevaricatus sit. Id autem si intellexerint
iudices, vel propter hoc illum damnabunt, quod
praevaricatus sit, vel propter hoc, quod hodie certe, ubi
patronus non optatur, accusat illum quem vult videri





</p></section><notes><section class="footnotes"><ul><li class="note" id="note_LCL501_172_1"><a class="footnoteCrossrefLink" href="#target_note_LCL501_172_1" title="Click to highlight in text"><sup class="lineRef">1</sup><span class="italic">SB</span><sup>3</sup></a></li><script type="text/javascript">document.getElementById('note_LCL501_172_1').style.display = "none";</script></ul></section></notes></section>