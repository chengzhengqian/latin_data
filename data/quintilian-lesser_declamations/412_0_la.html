<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

per publicum vestes, non reddita salutantibus nomina,
non discretos ab inimicis amicos, aut dissipata luxuria bona
et aliena aetati vitia? Habet hoc crimen domus nostra, si
reum mutas. An vero desidiam obicis? Bellum non sentio,
<span class="br"></span><span class="lineNumber">2</span><span class="br"></span> hostem non intellego, patriam non vindico? ‘Praemium’
inquit ‘non optas.’ Puta me rationem non posse reddere.
Non est unius criminis dementia. Ut hoc sit argumentum
dementiae, infirmum est quia solum est. 〚Deinde numquam
<span class="br"></span><span class="lineNumber">3</span><span class="br"></span>in uno dementia deprehenditur.〛<a class="footnoteLink" href="#note_LCL501_358_1" id="target_note_LCL501_358_1"><sup>1</sup></a> Obice et alia. Sed
quid si ne hoc quidem obici potest? Quid? tu liberalitatem
dementiam vocas? Non expedit tibi, adulescens, hanc legem
introducere. ‘Non optas.’ Age, quisquis non est avarus
<span class="br"></span><span class="lineNumber">4</span><span class="br"></span>demens est? Varii sunt mores. Puta me nolle optare, non
concupiscere praemium: non invenio quod optare possim;
deinde patriam onerare nolo bello adflictam; deinde gratuitae
debent esse virtutes; deinde hoc est praemium, intueri
debitorem populum. Licet differre. Permittes et tua
<span class="br"></span><span class="lineNumber">5</span><span class="br"></span>causa: uxorem tibi opto, honores opto. ‘Statim’ inquit
‘opta.’ Ergo, si facio, sanus sum? En crimen quod statim
tolli potest! Quid vis optem? Opto statuas: vultum contrahit;
dies festos: irascitur. Quid igitur? ‘Pecuniam.’ Et si
hanc desideras, cur non fortiter pugnabas? Descende in
aciem. An ego pro te pugnavi? Si perseveras in foro potius
militare quam in proelio, abolitionem<a class="footnoteLink" href="#note_LCL501_358_2" id="target_note_LCL501_358_2"><sup>2</sup></a> opto: tolle iudicium.</p>
</section><notes><section class="footnotes"><ul><li class="note" id="note_LCL501_358_1"><a class="footnoteCrossrefLink" href="#target_note_LCL501_358_1" title="Click to highlight in text"><sup class="lineRef">1</sup><span class="italic">ita secl. SB</span><sup>3</sup> (<span class="italic">del. SB</span><sup>1</sup>)</a></li><script type="text/javascript">document.getElementById('note_LCL501_358_1').style.display = "none";</script><li class="note" id="note_LCL501_358_2"><a class="footnoteCrossrefLink" href="#target_note_LCL501_358_2" title="Click to highlight in text"><sup class="lineRef">2</sup><span class="italic">SB</span><sup>2</sup>: absolut- Aβ</a></li><script type="text/javascript">document.getElementById('note_LCL501_358_2').style.display = "none";</script></ul></section></notes></section>