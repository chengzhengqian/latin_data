<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

coniunxisti copulastique,<a class="footnoteLink" href="#note_LCL500_128_9" id="target_note_LCL500_128_9"><sup>9</sup></a> Fortuna<a class="footnoteLink" href="#note_LCL500_128_10" id="target_note_LCL500_128_10"><sup>10</sup></a>!</p>
<p>Nihil necesse habeo diutius hoc imputare tamquam
non intellectum. Non perdidit beneficium: et puella se nihil
non huic debere credidit et pater ita interpretatus est
munus<a class="footnoteLink" href="#note_LCL500_128_11" id="target_note_LCL500_128_11"><sup>11</sup></a> istud ut existimaret amico in se ac suos omnia
<span class="br"></span><span class="lineNumber">11</span><span class="br"></span>licere. Rumor itaque in civitate non quibus alias solet causis
exortus est, sed homines, dum indignantur nescio cui
iuveni opulento<a class="footnoteLink" href="#note_LCL500_128_12" id="target_note_LCL500_128_12"><sup>12</sup></a> et nobili dari puellam, convicium moribus
<span class="br"></span><span class="lineNumber">12</span><span class="br"></span>huius tamquam ingrati fecerunt. Intellego, iudices,
quam difficili ac velut scopuloso loco versetur oratio mea.
Quomodo narrem istud quod confessi sumus? Illud puto
tutissimum est: rapere voluit (huic enim certe crimini
ignoscis); inde tumultus, inde voces repugnantis, inde fortasse
etiam nimia puellae querela, quod audaciam pro
iniuria tulit, quod se raptam quoniam ille rapere voluisset
<span class="br"></span><span class="lineNumber">13</span><span class="br"></span>proclamavit. Nec is sane negandum existimavit et, quamquam
nihil acciderat tale, amico<a class="footnoteLink" href="#note_LCL500_128_13" id="target_note_LCL500_128_13"><sup>13</sup></a> suo confessus est. Illud
certe manifestum est: pater filiam putavit irasci. Itaque
sollicite quoque nec pro imperio tantum patris sed etiam
pro auctoritate, pro sententia deprecatus est. Tum admonuit
illam: ‘memento hunc esse cui vitam debeas, hunc
<span class="br"></span><span class="lineNumber">14</span><span class="br"></span>esse qui te ex periculis servaverit maris.’ Quanta illa gratulatio!
Quanta patris laus fuit! Quam felix domus! Nihil
deerat gratulationi nostrae si raptor fuisset. His moribus
suis, hac tanta bonitate meruisse visus est pater qui non








</p></section><notes><section class="footnotes"><ul><li class="note" id="note_LCL500_128_9"><a class="footnoteCrossrefLink" href="#target_note_LCL500_128_9" title="Click to highlight in text"><sup class="lineRef">9</sup><span class="italic">Obr.</span>: -tis culpastisque Aβ</a></li><script type="text/javascript">document.getElementById('note_LCL500_128_9').style.display = "none";</script><li class="note" id="note_LCL500_128_10"><a class="footnoteCrossrefLink" href="#target_note_LCL500_128_10" title="Click to highlight in text"><sup class="lineRef">10</sup><span class="italic">Obr.</span>: -n(a)e Aβ</a></li><script type="text/javascript">document.getElementById('note_LCL500_128_10').style.display = "none";</script><li class="note" id="note_LCL500_128_11"><a class="footnoteCrossrefLink" href="#target_note_LCL500_128_11" title="Click to highlight in text"><sup class="lineRef">11</sup><span class="italic">Ri.</span>: maius Aβ</a></li><script type="text/javascript">document.getElementById('note_LCL500_128_11').style.display = "none";</script><li class="note" id="note_LCL500_128_12"><a class="footnoteCrossrefLink" href="#target_note_LCL500_128_12" title="Click to highlight in text"><sup class="lineRef">12</sup><span class="italic">Gron.</span>: opinor Aβ: opimo B: optimo <span class="italic">ed. princ.</span></a></li><script type="text/javascript">document.getElementById('note_LCL500_128_12').style.display = "none";</script><li class="note" id="note_LCL500_128_13"><a class="footnoteCrossrefLink" href="#target_note_LCL500_128_13" title="Click to highlight in text"><sup class="lineRef">13</sup><span class="italic">Obr.</span>: animo Aβ</a></li><script type="text/javascript">document.getElementById('note_LCL500_128_13').style.display = "none";</script></ul></section></notes></section>