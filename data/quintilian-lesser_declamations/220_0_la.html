<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

non potest; et videtur mihi hunc modum custodire
debere, ut de raptu nihil neget, nihil tamen sciat.</p>
<span class="label"><span class="br"></span><span class="lineNumber">2</span><span class="br"></span><span class="sc">declamatio</span></span>
<p>Non aliud, iudices, aut causae meae aptius aut verecundiae
necessarium magis est quam ut puellae mitissimae
clementissimaeque gratias agam; lege permittente omnem
in me potestatem, optare nuptias etiam festinavit, nondum
me rogante, nondum (indicare enim simpliciter necesse
est) saltem confitente, ita facile, ita celeriter ut vix mihi
<span class="br"></span><span class="lineNumber">3</span><span class="br"></span>verisimile videretur illam iniuriam accepisse. Proxima ab
hac gratiarum actione debet esse confessio: peccasse me
quod dubitaverim fateor. Quid enim mihi contingere optabilius
potuerat, etiam si non rapuissem? Sed huius qualiscumque
culpae meae spes omnis in animo istius est, quae
ignoscere solet. Quantumlibet contradicendo peccaverim,
minus est hoc tamen quam quod rapui.
<span class="br"></span><span class="lineNumber">4</span><span class="br"></span>Intellego autem, iudices, hanc primam mihi in hac causa
habendam esse rationem, ne me, quod negavi, fecisse
callide ac maligne existimetis. Scitis quam multa faciat error,
quam multa permisceat Fortuna, cum praesertim ad
haec &lt;accesserit&gt;<a class="footnoteLink" href="#note_LCL500_446_2" id="target_note_LCL500_446_2"><sup>2</sup></a> et obscuritas noctis et paulo liberior
<span class="br"></span><span class="lineNumber">5</span><span class="br"></span>usus<a class="footnoteLink" href="#note_LCL500_446_3" id="target_note_LCL500_446_3"><sup>3</sup></a> meri. Quis enim aliter vitiator est? Ignorantem<a class="footnoteLink" href="#note_LCL500_446_4" id="target_note_LCL500_446_4"><sup>4</sup></a> haec
me, antea<a class="footnoteLink" href="#note_LCL500_446_5" id="target_note_LCL500_446_5"><sup>5</sup></a> frugi et innocentem,—non est dubitare iam
fas—fefellerunt: ita vixeram semper, ita custodire probitatis
meae cupieram famam, ut me peccasse mirarer. Itaque
(confiteor) actum de me erat si in aliam incidissem. Nam
(ut dixi) neque ad genua procubueram neque propinquos
aut amicos advocaveram. Sed movit puellam ipsum (ut




</p></section><notes><section class="footnotes"><ul><li class="note" id="note_LCL500_446_2"><a class="footnoteCrossrefLink" href="#target_note_LCL500_446_2" title="Click to highlight in text"><sup class="lineRef">2</sup><span class="italic">hic add. Wi., alibi Ro. et Lat.</span></a></li><script type="text/javascript">document.getElementById('note_LCL500_446_2').style.display = "none";</script><li class="note" id="note_LCL500_446_3"><a class="footnoteCrossrefLink" href="#target_note_LCL500_446_3" title="Click to highlight in text"><sup class="lineRef">3</sup><span class="italic">Ro.</span>: liberioris Aβ</a></li><script type="text/javascript">document.getElementById('note_LCL500_446_3').style.display = "none";</script><li class="note" id="note_LCL500_446_4"><a class="footnoteCrossrefLink" href="#target_note_LCL500_446_4" title="Click to highlight in text"><sup class="lineRef">4</sup><span class="italic">Ro.</span>: -tia Aβ</a></li><script type="text/javascript">document.getElementById('note_LCL500_446_4').style.display = "none";</script><li class="note" id="note_LCL500_446_5"><a class="footnoteCrossrefLink" href="#target_note_LCL500_446_5" title="Click to highlight in text"><sup class="lineRef">5</sup>me, a. <span class="italic">Ro., Ri.</span>: mea tea A(β)</a></li><script type="text/javascript">document.getElementById('note_LCL500_446_5').style.display = "none";</script></ul></section></notes></section>