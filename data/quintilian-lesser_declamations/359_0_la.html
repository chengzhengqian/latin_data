<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">

sunt tabulae. Iudex inter duos convenerit et sententiam
tulerit volente domino: liberum esse hunc voluit, ut ea res
<span class="br"></span><span class="lineNumber">4</span><span class="br"></span>quae iudicata erat haberet suum finem. Denique neminem
qui in aliqua forma libertatis fuisset, nisi fraude et culpa
sua, redire in servitutem voluit. In libertate autem putavit
esse legum lator etiam eos qui non voluntate domini in
libertate essent, sicut eos qui absentibus dominis aliqua
pro liberis egissent, et ideo adiectum est in lege: ‘qui voluntate
domini in libertate fuerit.’ Ergo etiam invito domino
potest aliquis esse in libertate, invito autem non potest
esse liber. Aliud est in libertate esse, aliud liberum esse.
<span class="br"></span><span class="lineNumber">5</span><span class="br"></span>Hanc igitur de qua quaeritur dico voluntate tua fuisse
in libertate. Hoc quo modo probo? Quo uno probari potest:
fecit aliquid tamquam libera. Nondum dico ‘ad piratas
pervenit’, dissimulo et illud, qua causa volueris eam in
libertate esse; interim et volente<a class="footnoteLink" href="#note_LCL501_252_5" id="target_note_LCL501_252_5"><sup>5</sup></a> te et spectante habitu
<span class="br"></span><span class="lineNumber">6</span><span class="br"></span>matronae fuit. Hoc satis erat, etiamsi postea nulla essent
consecuta. An vero maius in hoc putamus esse momentum,
ut circumverteres mancipium aut si una voce liberum
esse iusseris quam si habitum dederis, stolam dederis?—quod
ne manumissis quidem omnibus contigit.</p>
<p><span class="br"></span><span class="lineNumber">7</span><span class="br"></span>(Hoc loco poni solet illud.)</p>
<p>‘Num igitur, si in scaenam misero et mimi partibus tamquam
matrona processerit, poterit videri mea voluntate in
libertate esse?’ Non est hoc<a class="footnoteLink" href="#note_LCL501_252_6" id="target_note_LCL501_252_6"><sup>6</sup></a> porro simile; nam ipsa statim
scaena rem fictam esse testatur. Stola illa mimi erit, non








</p></section><notes><section class="footnotes"><ul><li class="note" id="note_LCL501_252_5"><a class="footnoteCrossrefLink" href="#target_note_LCL501_252_5" title="Click to highlight in text"><sup class="lineRef">5</sup><span class="italic">Ro</span>.: vide- Aβ</a></li><script type="text/javascript">document.getElementById('note_LCL501_252_5').style.display = "none";</script><li class="note" id="note_LCL501_252_6"><a class="footnoteCrossrefLink" href="#target_note_LCL501_252_6" title="Click to highlight in text"><sup class="lineRef">6</sup>hoc &lt;idem, non&gt; <span class="italic">Watt</span><sup>2</sup></a></li><script type="text/javascript">document.getElementById('note_LCL501_252_6').style.display = "none";</script></ul></section></notes></section>