<section class="div1 language" lang="la"><header><hgroup><h1>[Quintilian]</h1></hgroup></header><section class="div2"><p class="noindent">
<span class="br"></span><span class="lineNumber">8</span><span class="br"></span>supererant meae. Excuso me vobis, dii immortales, quod
non statim ad condicionem dedicationis accessi: hoc enim
ex responso [et]<a class="footnoteLink" href="#note_LCL501_94_6" id="target_note_LCL501_94_6"><sup>6</sup></a> Alexandro satis erat, quod permittebat.<a class="footnoteLink" href="#note_LCL501_94_7" id="target_note_LCL501_94_7"><sup>7</sup></a>
Ego nihilominus magna mercede suscepi hoc officium:
pacem poposci. Impetravi: veluti ore ipsius dei iussus promisit,
praestitit. Haec est criminum meorum, iudices,
summa: et templum habemus et pacem.</p>
<p><span class="br"></span><span class="lineNumber">9</span><span class="br"></span>Hosti opem tulisse dicor. Nondum causas facti mei reddo,
nondum rationem legis ipsius excutio; interim, quid
vos putatis opem ferre? Neque enim id solum quaeritur
hac lege, an aliquis hosti profuerit. Multa enim quae utilia
sunt hosti et inviti et imprudentes facimus. Ideoque hoc
non complexa lex est, sed adversus eum se destrinxit qui
opem tulisset: illud, ut opinor, tale &lt;est&gt;,<a class="footnoteLink" href="#note_LCL501_94_8" id="target_note_LCL501_94_8"><sup>8</sup></a> qui auxilio iuvisset,
qui armis, qui commeatu. Non sine causa: haec ipsius
verbi proprietas continet. Lex &lt;enim&gt;<a class="footnoteLink" href="#note_LCL501_94_9" id="target_note_LCL501_94_9"><sup>9</sup></a> quaeri voluit an
quis<a class="footnoteLink" href="#note_LCL501_94_10" id="target_note_LCL501_94_10"><sup>10</sup></a> opem tulisset; quodammodo<a class="footnoteLink" href="#note_LCL501_94_11" id="target_note_LCL501_94_11"><sup>11</sup></a> manum deprehendit
<span class="br"></span><span class="lineNumber">10</span><span class="br"></span>et ferentem coarguit. Causam autem huiusce iuris quis
ignoret? Animus, ut opinor, eius punitur qui hosti prodesse
voluit. Adversus proditorem, adversus hostem rei publicae
conscripta lex est. Quae si talia sunt, quid simile his commisi?
Templum dedicavi. Viderimus an hoc hosti profuerit;
ad causam meam pertinet sciri quid ego fecerim, non
quid ex eo factum sit.</p>
</section><notes><section class="footnotes"><ul><li class="note" id="note_LCL501_94_6"><a class="footnoteCrossrefLink" href="#target_note_LCL501_94_6" title="Click to highlight in text"><sup class="lineRef">6</sup><span class="italic">SB</span><sup>1</sup></a></li><script type="text/javascript">document.getElementById('note_LCL501_94_6').style.display = "none";</script><li class="note" id="note_LCL501_94_7"><a class="footnoteCrossrefLink" href="#target_note_LCL501_94_7" title="Click to highlight in text"><sup class="lineRef">7</sup><span class="italic">Gron.</span>: -ant Aβ</a></li><script type="text/javascript">document.getElementById('note_LCL501_94_7').style.display = "none";</script><li class="note" id="note_LCL501_94_8"><a class="footnoteCrossrefLink" href="#target_note_LCL501_94_8" title="Click to highlight in text"><sup class="lineRef">8</sup>D<sup>2</sup></a></li><script type="text/javascript">document.getElementById('note_LCL501_94_8').style.display = "none";</script><li class="note" id="note_LCL501_94_9"><a class="footnoteCrossrefLink" href="#target_note_LCL501_94_9" title="Click to highlight in text"><sup class="lineRef">9</sup>l. e. <span class="italic">Obr.</span>:
legem Aβ</a></li><script type="text/javascript">document.getElementById('note_LCL501_94_9').style.display = "none";</script><li class="note" id="note_LCL501_94_10"><a class="footnoteCrossrefLink" href="#target_note_LCL501_94_10" title="Click to highlight in text"><sup class="lineRef">10</sup><span class="italic">Sch.</span>: is Aβ</a></li><script type="text/javascript">document.getElementById('note_LCL501_94_10').style.display = "none";</script><li class="note" id="note_LCL501_94_11"><a class="footnoteCrossrefLink" href="#target_note_LCL501_94_11" title="Click to highlight in text"><sup class="lineRef">11</sup><span class="italic">Aer.</span>: -dam loco Aβ</a></li><script type="text/javascript">document.getElementById('note_LCL501_94_11').style.display = "none";</script></ul></section></notes></section>