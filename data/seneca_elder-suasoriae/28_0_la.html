<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="sc">Marulli.</span> Si non datur nobis ad bellum iter, revertamur ad liberos.</p>
<p><span class="sc">Argentari.</span> Iterum in malum familiae nostrae fatale revolvimur: propter adulteram fratris liberi<span class="innerMarginNote right">548M</span>
pereunt. Ista mercede nolo illam reverti. At Priamus bellum pro adultero filio gerit.</p>
<p><span class="br"></span><span class="lineNumber">3</span><span class="br"></span><span class="sc">Divisio.</span> Hanc suasoriam sic divisit Fuscus ut diceret etiamsi aliter navigari non posset non esse faciendum. Hoc sic tractavit, ut negaret faciendum quia homicidium esset, quia parricidium, quia plus inpenderetur quam peteretur: peti &lt;Helenam&gt;,<a class="footnoteLink" href="#note_LCL464_538_1" id="target_note_LCL464_538_1"><sup>1</sup></a> inpendi Iphigeniam; vindicari adulterium, committi parricidium. Deinde dixit, etiamsi non immolasset, navigaturum; illam enim moram naturae, maris et ventorum, esse: deorum voluntatem ab hominibus non intellegi.</p>
<p>Hoc Cestius diligenter divisit; dixit enim deos rebus humanis non interponere arbitrium suum; ut interponant, voluntatem eorum ab homine non intellegi;
ut intellegatur, non posse fata revocari. Si non sint fata, nesciri futura; si sint, non posse mutari.</p>
<p><span class="br"></span><span class="lineNumber">4</span><span class="br"></span>Silo Pompeius, etiamsi quod esset divinandi genus certum, auguriis negavit credendum: Quare ergo,




</p></section><notes><section class="footnotes"><ul><li class="note" id="note_LCL464_538_1"><a class="footnoteCrossrefLink" href="#target_note_LCL464_538_1" title="Click to highlight in text"><sup class="lineRef">1</sup><span class="italic">Supplied by Wehle.</span></a></li><script type="text/javascript">document.getElementById('note_LCL464_538_1').style.display = "none";</script></ul></section></notes></section>