<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Auditor Fusci quidam, cuius pudori parco, cum hanc suasoriam de Alexandro ante Fuscum diceret, putavit aeque belle poni eundem versum et dixit:</p>
<blockquote><p><span class="line indent2">scilicet is superis labor est, ea cura quietos</span><span class="linebreak"></span>
<span class="line indent2">sollicitat.</span><span class="linebreak"></span></p></blockquote>
<p class="noindent">Fuscus illi ait: si hoc dixisses audiente Alexandro, scisses apud Vergilium et illum versum esse:</p>
<blockquote><p><span class="line indent6">capulo tenus abdidit ensem.</span><span class="linebreak"></span></p></blockquote>
<p>Et quia soletis mihi molesti esse de Fusco, quid<span class="innerMarginNote right">554M</span>
fuerit quare nemo videretur dixisse cultius, ingeram vobis Fuscinas explicationes. Dicebat autem suasorias
libentissime et frequentius Graecas quam Latinas.</p>
<p>Hybreas in hac suasoria dixit: οἷον ἔσχηκε
Βαβυλὼν μάντιν ὀχύρωμα.</p>
</section>
<section class="div2">
<h2>V</h2>
<p>Deliberant Athenienses an trophaea Persica
tollant, Xerse minante rediturum se nisi tollerentur.</p>
<p><span class="br"></span><span class="lineNumber">1</span><span class="br"></span><span class="sc">Arelli Fusci.</span> Pudet me victoriae vestrae si sic fugatum creditis Xersem ut reverti possit. Tot caesa milia, nihil ex tanta acie relictum minanti nisi



</p></section><notes></notes></section>