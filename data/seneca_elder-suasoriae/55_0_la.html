<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">27</span><span class="br"></span>Non fraudabo municipem nostrum bono versu, ex<span class="innerMarginNote right">574M</span>
quo hic multo melior Severi Cornelii processit:</p>
<blockquote><p><span class="line indent2">conticuit Latiae tristis facundia linguae.</span><span class="linebreak"></span></p></blockquote>
<p class="noindent">Sextilius Ena fuit homo ingeniosus magis quam eruditus, inaequalis poeta et plane quibusdam locis talis quales esse Cicero Cordubenses poetas ait, &lt;pingue&gt; quiddam sonantis atque peregrinum. Is hanc ipsam proscriptionem recitaturus in domo Messalae Corvini Pollionem Asinium advocaverat et in principio hunc versum non sine assensu recitavit:
<q><span class="line">deflendus Cicero est Latiaeque silentia linguae.</span><span class="linebreak"></span></q> Pollio Asinius non aequo animo tulit et ait: “Messala, tu quid tibi liberum sit in domo tua videris; ego istum auditurus non sum, cui mutus videor,” atque ita consurrexit. Enae interfuisse recitationi Severum quoque Cornelium scio, cui non aeque displicuisse hunc versum quam Pollioni apparet, quod meliorem quidem sed non dissimilem illi et ipse conposuit.</p>
<p>Si hic desiero, scio futurum ut vos illo loco desinatis
legere quo ego a scholasticis recessi; ergo, ut librum
velitis usque ad umbilicum revolvere, adiciam suasoriam
proximae<a class="footnoteLink" href="#note_LCL464_592_1" id="target_note_LCL464_592_1"><sup>1</sup></a> similem.</p>
</section><notes><section class="footnotes"><ul><li class="note" id="note_LCL464_592_1"><a class="footnoteCrossrefLink" href="#target_note_LCL464_592_1" title="Click to highlight in text"><sup class="lineRef">1</sup><span class="italic">Warmington suggests</span> proxime <span class="italic">or</span> suasoriae proximam similem.</a></li><script type="text/javascript">document.getElementById('note_LCL464_592_1').style.display = "none";</script></ul></section></notes></section>