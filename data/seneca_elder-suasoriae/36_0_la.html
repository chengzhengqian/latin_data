<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

miserum! pugnante Xerse trophaea posui: fugiente tollam? Nunc Athenae vincimur: non tantum credetur redisse sed vicisse Xerses. Non potest
<span class="br"></span><span class="lineNumber">3</span><span class="br"></span>Xerses nisi per nos trophaea tollere. Credite mihi, difficile est attritas opes recolligere et spes fractas novare et &lt;ex&gt;<a class="footnoteLink" href="#note_LCL464_554_1" id="target_note_LCL464_554_1"><sup>1</sup></a> paenitenda acie in melioris eventus fiduciam surgere.</p>
<p><span class="sc">Cesti Pii.</span> Inferam, inquit, bellum. Alia mihi trophaea promittit. Potest maior venire quam victus
est?</p>
<p><span class="sc">Argentari.</span> Non pudet vos? pluris trophaea vestra Xerses aestumat quam vos.</p>
<p><span class="br"></span><span class="lineNumber">4</span><span class="br"></span><span class="sc">Divisio.</span> Fuscus sic divisit: etiamsi venturus est Xerses nisi tollimus, non sunt trophaea tollenda: confessio servitutis est iussa facere. Si venerit,<span class="innerMarginNote right">556M</span>
vincemus: hoc non est diu colligendum; de eo
dico “vincemus” quem vicimus. Sed ne veniet quidem: si venturus esset, non denuntiaret; fractus
est et viribus et animo.</p>
<p>Cestius et illud adiecit, quod in prima parte tractavit,
non licere Atheniensibus trophaea tollere: commune
in illis ius totius Graeciae esse; commune bellum fuisse, communem victoriam.</p>
<p>Deinde ne fas quidem esse: numquam factum ut quisquam consecratis virtutis suae operibus manus





</p></section><notes><section class="footnotes"><ul><li class="note" id="note_LCL464_554_1"><a class="footnoteCrossrefLink" href="#target_note_LCL464_554_1" title="Click to highlight in text"><sup class="lineRef">1</sup><span class="italic">Supplied by Schultingh.</span></a></li><script type="text/javascript">document.getElementById('note_LCL464_554_1').style.display = "none";</script></ul></section></notes></section>