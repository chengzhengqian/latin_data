<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

dubitaret an turpe esset fugere; deinde illo transit, an non esset necesse. Haec sunt, inquit, quae vos confundunt: hostes, sociorum &lt;fuga, vestra ipsorum&gt;<a class="footnoteLink" href="#note_LCL464_520_1" id="target_note_LCL464_520_1"><sup>1</sup></a>
paucitas.</p>
<p>Non quidem in hac suasoria, sed in hac materia disertissima illa fertur sententia Dorionis, cum posuisset
hoc dixisse trecentis Leonidam quod puto etiam <span class="innerMarginNote right">539M</span> apud Herodotum esse: &lt;ἀριστοποιεῖσθε ὡς ἐν
Ἅιδου δειπνησόμενοι&gt;.</p>
<p><span class="br"></span><span class="lineNumber">12</span><span class="br"></span>Sabinus Asilius, venustissimus inter rhetoras scurra, cum hanc sententiam Leonidae rettulisset, ait: ego illi ad prandium promisissem, ad cenam renuntiassem.</p>
<p>Attalus Stoicus, qui solum vertit a Seiano circumscriptus,
magnae vir eloquentiae, ex his philosophis quos vestra aetas vidit longe et subtilissimus et facundissumus, cum tam magna et nobili sententia certavit et mihi dixisse videtur animosius quam prior: . . .</p>
<p>Occurrit mihi sensus in eiusmodi materia a Severo Cornelio dictus tamquam de Romanis nescio an parum fortiter. Edicta in posterum diem pugna epulantes milites inducit et ait:</p>
<blockquote><p><span class="line indent8">stratique per herbam</span><span class="linebreak"></span>
<span class="line">“hic meus est” dixere “dies.”</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL464_520_1"><a class="footnoteCrossrefLink" href="#target_note_LCL464_520_1" title="Click to highlight in text"><sup class="lineRef">1</sup><span class="italic">Supplied by Kiessling and Gertz.</span></a></li><script type="text/javascript">document.getElementById('note_LCL464_520_1').style.display = "none";</script></ul></section></notes></section>