<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

eum. Hic insectatio temporum fuit. Deinde: moriendum
esse illi sua sponte, quom moriendum esset etiamsi mori noluisset; graves odiorum causas esse; maximam causam proscriptionis ipsum esse Ciceronem.
Et solus ex declamatoribus temptavit dicere non unum illi esse Antonium infestum. Hoc loco dixit illam sententiam: “si cui ex triumviris non es invisus, gravis es,” et illam sententiam, quae valde excepta est: “roga, Cicero, exora unum, ut tribus servias.”</p>
<p><span class="br"></span><span class="lineNumber">10</span><span class="br"></span>Cestius sic divisit: mori tibi utile est, honestum est, necesse est, ut liber et inlibatae dignitatis consummes
vitam. Hic illam sententiam dixit audacem: ut numereris cum Catone, qui servire &lt;ne&gt;<a class="footnoteLink" href="#note_LCL464_570_1" id="target_note_LCL464_570_1"><sup>1</sup></a> Antonio quidem nondum domino potuit. Marcellus hunc sensum de Catone melius: usque eone omnia cum fortuna populi Romani conversa sunt ut aliquis deliberet
utrum satius sit vivere cum Antonio an mori cum Catone?</p>
<p>Sed ad divisionem Cesti revertamur. Dixit utile esse ne etiam cruciatus corporis pateretur: non simplici illum modo periturum si in Antonii manus<a class="footnoteLink" href="#note_LCL464_570_2" id="target_note_LCL464_570_2"><sup>2</sup></a> incidisset. In hac parte cum descripsisset contumelias insultantium Ciceroni et verbera et tormenta, dixit illam multum laudatam sententiam: tu mehercules, Cicero, cum veneris ad Antonium, mortem rogabis.</p>
<p><span class="br"></span><span class="lineNumber">11</span><span class="br"></span>Varius Geminus sic divisit: hortarer te, si nunc alterutrum utique faciendum esset, aut moriendum



</p></section><notes><section class="footnotes"><ul><li class="note" id="note_LCL464_570_1"><a class="footnoteCrossrefLink" href="#target_note_LCL464_570_1" title="Click to highlight in text"><sup class="lineRef">1</sup><span class="italic">Supplied by Bursian.</span></a></li><script type="text/javascript">document.getElementById('note_LCL464_570_1').style.display = "none";</script><li class="note" id="note_LCL464_570_2"><a class="footnoteCrossrefLink" href="#target_note_LCL464_570_2" title="Click to highlight in text"><sup class="lineRef">2</sup>manus <span class="italic">early editors:</span> manibus.</a></li><script type="text/javascript">document.getElementById('note_LCL464_570_2').style.display = "none";</script></ul></section></notes></section>