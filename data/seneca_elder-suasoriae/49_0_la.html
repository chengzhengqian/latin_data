<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

Antonium exprobrantes praeciderunt. Ita relatum caput ad Antonium iussuque eius inter duas manus in rostris positum, ubi ille consul, ubi saepe consularis, ubi eo ipso anno adversus Antonium quanta nulla umquam humana vox cum admiratione eloquentiae auditus fuerat; vix attollentes lacrimis oculos humentes intueri truncata membra cives<a class="footnoteLink" href="#note_LCL464_580_1" id="target_note_LCL464_580_1"><sup>1</sup></a> poterant.</p>
<p><span class="br"></span><span class="lineNumber">18</span><span class="br"></span>Bassus Aufidius et ipse nihil de animo Ciceronis dubitavit, quin fortiter se morti non praebuerit tantum
sed obtulerit. <span class="sc">Aufidi Bassi.</span> Cicero paulum remoto velo postquam armatos vidit, “ego vero consisto,” ait; “accede, veterane, et, si hoc saltim potes recte facere, incide cervicem.” Trementi deinde dubitantique: “quid si ad me” inquit “primum venissetis?”</p>
<p><span class="br"></span><span class="lineNumber">19</span><span class="br"></span>Cremutius Cordus et ipse ait Ciceronem secum cogitasse utrumne Brutum an Cassium an Sex. Pompeium peteret; omnia illi displicuisse praeter mortem. <span class="sc">Cremuti Cordi.</span> Quibus visis laetus Antonius,
cum peractam proscriptionem suam dixisset esse, quippe non satiatus modo caedendis civibus sed differtus quoque, super rostra exponit. Itaque, quo saepius ille ingenti circumfusus turba processerat, quam<a class="footnoteLink" href="#note_LCL464_580_2" id="target_note_LCL464_580_2"><sup>2</sup></a> paulo ante coluerat piis contionibus, quibus multorum capita servaverat, &lt;eo&gt;<a class="footnoteLink" href="#note_LCL464_580_3" id="target_note_LCL464_580_3"><sup>3</sup></a> tum per artus sublatus<a class="footnoteLink" href="#note_LCL464_580_4" id="target_note_LCL464_580_4"><sup>4</sup></a> aliter ac solitus erat a civibus suis conspectus
est, praependenti capiti orique eius inspersa<span class="innerMarginNote right">569M</span>
</p></section><notes><section class="footnotes"><ul><li class="note" id="note_LCL464_580_1"><a class="footnoteCrossrefLink" href="#target_note_LCL464_580_1" title="Click to highlight in text"><sup class="lineRef">1</sup>cives <span class="italic">C. F. W. Müller:</span> ciuis.</a></li><script type="text/javascript">document.getElementById('note_LCL464_580_1').style.display = "none";</script><li class="note" id="note_LCL464_580_2"><a class="footnoteCrossrefLink" href="#target_note_LCL464_580_2" title="Click to highlight in text"><sup class="lineRef">2</sup>quam <span class="italic">ed.</span>: quae.</a></li><script type="text/javascript">document.getElementById('note_LCL464_580_2').style.display = "none";</script><li class="note" id="note_LCL464_580_3"><a class="footnoteCrossrefLink" href="#target_note_LCL464_580_3" title="Click to highlight in text"><sup class="lineRef">3</sup><span class="italic">Supplied by Gertz.</span></a></li><script type="text/javascript">document.getElementById('note_LCL464_580_3').style.display = "none";</script><li class="note" id="note_LCL464_580_4"><a class="footnoteCrossrefLink" href="#target_note_LCL464_580_4" title="Click to highlight in text"><sup class="lineRef">4</sup>sublatus <span class="italic">Gertz:</span> suos latus.</a></li><script type="text/javascript">document.getElementById('note_LCL464_580_4').style.display = "none";</script></ul></section></notes></section>