<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

si nescit Calchas, adfirmat? Primum [et]<a class="footnoteLink" href="#note_LCL464_540_1" id="target_note_LCL464_540_1"><sup>1</sup></a> scire se putat—hic communem locum dixit in omnes qui hanc adfectarent scientiam—; deinde irascitur tibi, invitus militat, quaerit sibi tam magno testimonio apud omnes gentes fidem.</p>
<p>In ea descriptione &lt;quam&gt; primam in hac suasoria posui<a class="footnoteLink" href="#note_LCL464_540_2" id="target_note_LCL464_540_2"><sup>2</sup></a> Fuscus Arellius Vergilii versus voluit imitari;<span class="innerMarginNote right">549M</span>
valde autem longe petit et paene repugnante materia, certe non desiderante, inseruit. Ait enim de luna: “quae, sive plena lucis suae est splendensque pariter assurgit in cornua, imbres prohibet, sive occupata nubilo sordidiorem ostendit orbem suum, non ante
<span class="br"></span><span class="lineNumber">5</span><span class="br"></span>finit quam lucem reddit.” At Vergilius haec quanto et simplicius et beatius dixit:</p>
<blockquote><p><span class="line indent1">luna, revertentes cum primum colligit ignes,</span><span class="linebreak"></span>
<span class="line indent1">si nigrum obscuro comprenderit aera cornu,</span><span class="linebreak"></span>
<span class="line indent1">maximus agricolis pelagoque parabitur imber.</span><span class="linebreak"></span></p></blockquote>
<p class="noindent">Et rursus:</p>
<blockquote><p><span class="line indent2">sin . . .</span><span class="linebreak"></span>
<span class="line indent2">pura nec obtunsis per caelum cornibus ibit.</span><span class="linebreak"></span></p></blockquote>
<p>Solebat autem Fuscus ex Vergilio multa trahere, ut Maecenati imputaret; totiens enim pro beneficio
narrabat in aliqua se Vergiliana descriptione



</p></section><notes><section class="footnotes"><ul><li class="note" id="note_LCL464_540_1"><a class="footnoteCrossrefLink" href="#target_note_LCL464_540_1" title="Click to highlight in text"><sup class="lineRef">1</sup><span class="italic">Deleted by Müller.</span></a></li><script type="text/javascript">document.getElementById('note_LCL464_540_1').style.display = "none";</script><li class="note" id="note_LCL464_540_2"><a class="footnoteCrossrefLink" href="#target_note_LCL464_540_2" title="Click to highlight in text"><sup class="lineRef">2</sup>quam primam—posui <span class="italic">Bursian:</span> primum—potuit.</a></li><script type="text/javascript">document.getElementById('note_LCL464_540_2').style.display = "none";</script></ul></section></notes></section>