<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

maxime tolerabile est. <span class="sc">Cremuti Cordi.</span> Proprias enim simultates deponendas interdum putabat, publicas numquam vi exercendas:<a class="footnoteLink" href="#note_LCL464_586_1" id="target_note_LCL464_586_1"><sup>1</sup></a> civis non solum magnitudine virtutum sed multitudine quoque conspiciendus.
<span class="sc">Aufidi Bassi.</span> Sic M. Cicero decessit, vir natus ad rei publicae salutem, quae diu defensa et administrata in senectute demum e manibus eius elabitur, hoc<a class="footnoteLink" href="#note_LCL464_586_2" id="target_note_LCL464_586_2"><sup>2</sup></a> ipsius vitio laesa, quod nihil in salutem eius aliud illi quam si caruisset Antonio placuit. Vixit sexaginta et tres annos, ita ut semper aut peteret alterum aut invicem peteretur, nullamque rem rarius quam diem illum quo nullius interesset ipsum mori vidit.</p>
<p><span class="br"></span><span class="lineNumber">24</span><span class="br"></span>Pollio quoque Asinius, qui Verrem, Ciceronis reum, fortissime morientem tradidit, Ciceronis mortem solus ex omnibus maligne narrat, testimonium tamen quamvis invitus plenum ei reddidit. <span class="sc">Asini Pollionis.</span> Huius ergo viri tot tantisque operibus mansuris in omne aevum praedicare de ingenio atque industria supervacuum &lt;est&gt;.<a class="footnoteLink" href="#note_LCL464_586_3" id="target_note_LCL464_586_3"><sup>3</sup></a> Natura autem atque Fortuna pariter obsecuta est ei, si quidem facies decora ad senectutem prosperaque permansit valetudo; tum pax diutina, cuius instructus erat artibus, contigit; namque ad priscam severitatem iudiciis exactis maxima noxiorum multitudo provenit, quos<span class="innerMarginNote right">572M</span>
obstrictos patrocinio incolumes plerosque habebat; iam felicissima consulatus ei sors petendi et gerendi magno munere<a class="footnoteLink" href="#note_LCL464_586_4" id="target_note_LCL464_586_4"><sup>4</sup></a> deum, consilio &lt;suo&gt;<a class="footnoteLink" href="#note_LCL464_586_5" id="target_note_LCL464_586_5"><sup>5</sup></a> industriaque.






</p></section><notes><section class="footnotes"><ul><li class="note" id="note_LCL464_586_1"><a class="footnoteCrossrefLink" href="#target_note_LCL464_586_1" title="Click to highlight in text"><sup class="lineRef">1</sup>vi exercendas <span class="italic">Gertz</span>, <span class="italic">Müller:</span> uides credendam.</a></li><script type="text/javascript">document.getElementById('note_LCL464_586_1').style.display = "none";</script><li class="note" id="note_LCL464_586_2"><a class="footnoteCrossrefLink" href="#target_note_LCL464_586_2" title="Click to highlight in text"><sup class="lineRef">2</sup>hoc <span class="italic">Gertz:</span> non.</a></li><script type="text/javascript">document.getElementById('note_LCL464_586_2').style.display = "none";</script><li class="note" id="note_LCL464_586_3"><a class="footnoteCrossrefLink" href="#target_note_LCL464_586_3" title="Click to highlight in text"><sup class="lineRef">3</sup>supervacuum est <span class="italic">Schott:</span> superba.</a></li><script type="text/javascript">document.getElementById('note_LCL464_586_3').style.display = "none";</script><li class="note" id="note_LCL464_586_4"><a class="footnoteCrossrefLink" href="#target_note_LCL464_586_4" title="Click to highlight in text"><sup class="lineRef">4</sup>magno munere <span class="italic">Müller:</span> magna munera.</a></li><script type="text/javascript">document.getElementById('note_LCL464_586_4').style.display = "none";</script><li class="note" id="note_LCL464_586_5"><a class="footnoteCrossrefLink" href="#target_note_LCL464_586_5" title="Click to highlight in text"><sup class="lineRef">5</sup><span class="italic">Supplied by Shackleton Bailey.</span></a></li><script type="text/javascript">document.getElementById('note_LCL464_586_5').style.display = "none";</script></ul></section></notes></section>