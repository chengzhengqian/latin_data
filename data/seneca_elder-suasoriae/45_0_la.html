<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

aut rogandum, ut morereris potius quam rogares;<span class="innerMarginNote right">564M</span>
et omnia conplexus est quae a ceteris dicta erant; sed addidit et tertium; adhortatus est illum ad fugam: illic esse M. Brutum, illic C. Cassium, illic Sex. Pompeium. Et adiecit illam sententiam quam Cassius Severus unice mirabatur: quid deficimus?
et res publica suos triumviros habet. Deinde etiam quas petere posset regiones percucurrit:
Siciliam dixit vindicatam esse ab illo, Ciliciam
a proconsule egregie administratam, familiares studiis eius et Achaiam et Asiam, Deiotari regnum obligatum beneficiis, Aegyptum et habere beneficii memoriam et agere perfidiae paenitentiam. Sed maxime illum in Asiam et in Macedoniam hortatus est in Cassi et in Bruti castra. Itaque Cassius Severus aiebat alios declamasse, Varium Geminum vivum consilium dedisse.</p>
<p><span class="br"></span><span class="lineNumber">12</span><span class="br"></span>Alteram partem pauci declamaverunt. Nemo &lt;paene&gt;<a class="footnoteLink" href="#note_LCL464_572_1" id="target_note_LCL464_572_1"><sup>1</sup></a> ausus est Ciceronem ad deprecandum Antonium
hortari; bene de Ciceronis animo iudicaverunt.
Geminus Varius declamavit alteram quoque
partem et ait: Spero me Ciceroni meo persuasurum
ut velit vivere. Quod grandia loquitur et dicit: “mors nec immatura consulari nec misera sapienti,” non movet me: idiotam gerit;<a class="footnoteLink" href="#note_LCL464_572_2" id="target_note_LCL464_572_2"><sup>2</sup></a> ego



</p></section><notes><section class="footnotes"><ul><li class="note" id="note_LCL464_572_1"><a class="footnoteCrossrefLink" href="#target_note_LCL464_572_1" title="Click to highlight in text"><sup class="lineRef">1</sup><span class="italic">Supplied by Gertz.</span></a></li><script type="text/javascript">document.getElementById('note_LCL464_572_1').style.display = "none";</script><li class="note" id="note_LCL464_572_2"><a class="footnoteCrossrefLink" href="#target_note_LCL464_572_2" title="Click to highlight in text"><sup class="lineRef">2</sup>gerit <span class="italic">Müller:</span> perit.</a></li><script type="text/javascript">document.getElementById('note_LCL464_572_2').style.display = "none";</script></ul></section></notes></section>