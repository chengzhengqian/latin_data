<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="sc">Corneli Hispani.</span> Pro Sparta venimus, pro Graecia stemus; vincamus hostes, socios iam vicimus; sciat iste insolens barbarus nihil esse difficilius quam Laconis
armati latus fodere. &lt;Ceteri quidem fugerunt.&gt;<a class="footnoteLink" href="#note_LCL464_516_1" id="target_note_LCL464_516_1"><sup>1</sup></a> Ego vero quod discesserunt gaudeo; liberas nobis reliquere Thermopylas; nil erit quod virtuti nostrae se opponat, quod inserat; non latebit in turba Laco; quocumque Xerses aspexerit, Spartanos videbit.</p>
<p><span class="br"></span><span class="lineNumber">8</span><span class="br"></span><span class="sc">Blandi.</span> Referam praecepta matrum: “aut in his aut cum his”? Minus turpe est a bello inermem reverti quam armatum fugere. Referam captivorum verba? Captus Laco “occide,” inquit, “non servio.”
Non potuit capi si fugere voluisset. Describite terrores Persicos; omnia ista cum mitteremur audivimus.<span class="innerMarginNote right">537M</span> Videat trecentos Xerses, et sciat quanti bellum aestimatum sit, quanto aptus numero locus. Revertamur
ne nuntii quidem nisi novissimi. Quis fugerit nescio; hos mihi Sparta commilitones dedit. <span class="sc">Descriptio 
Thermopylarum.</span> Nunc me delectat quod fugerunt treceni; angustas mihi Thermopylas fecerunt.</p>
<p><span class="br"></span><span class="lineNumber">9</span><span class="br"></span>Contra. <span class="sc">Corneli Hispani.</span> At ego maximum video dedecus futurum rei publicae nostrae si Xerses nihil prius in Graecia vicerit quam Laconas. Ne testem quidem virtutis nostrae habere possumus;




</p></section><notes><section class="footnotes"><ul><li class="note" id="note_LCL464_516_1"><a class="footnoteCrossrefLink" href="#target_note_LCL464_516_1" title="Click to highlight in text"><sup class="lineRef">1</sup><span class="italic">Transposed from</span> § 4 <span class="italic">by the editor</span>, <span class="italic">after Gertz.</span></a></li><script type="text/javascript">document.getElementById('note_LCL464_516_1').style.display = "none";</script></ul></section></notes></section>