<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

abdidisset, quaerentibus qui in navem transierant militibus imperatorem “imperator” inquit “bene se habet.” Victus vocem victoris emisit. “Vetat”
inquis “&lt;me&gt;<a class="footnoteLink" href="#note_LCL464_562_1" id="target_note_LCL464_562_1"><sup>1</sup></a> Milo rogare iudices”; i nunc et Antonium roga.</p>
<p><span class="br"></span><span class="lineNumber">3</span><span class="br"></span><span class="sc">Porci Latronis.</span> Ergo loquitur umquam Cicero ut non timeat Antonius, loquitur umquam Antonius ut Cicero timeat? Civilis sanguinis Sullana sitis in civitatem redit, et ad triumviralem hastam pro vectigalibus civium Romanorum mortes locantur; unius tabellae albo Pharsalica ac Mundensis Mutinensisque
ruina vincitur, consularia capita auro rependuntur:
tuis verbis, Cicero, utendum est: “o tempora, o mores!” Videbis ardentes crudelitate simul ac superbia oculos; videbis illum non hominis sed belli civilis vultum; videbis illas fauces per quas bona Cn. Pompei transierunt, illa latera, illam totius corporis gladiatoriam firmitatem; videbis illum pro tribunali locum quem modo magister equitum, cui ructare turpe erat, vomitu foedaverat: supplex accadens
genibus deprecaberis? Eo ore cui se debet<span class="innerMarginNote right">560M</span>
salus publica humilia in adulationem verba summittes?
Pudeat; Verres quoque proscriptus fortius perit.</p>
</section><notes><section class="footnotes"><ul><li class="note" id="note_LCL464_562_1"><a class="footnoteCrossrefLink" href="#target_note_LCL464_562_1" title="Click to highlight in text"><sup class="lineRef">1</sup><span class="italic">Supplied by Studemund.</span></a></li><script type="text/javascript">document.getElementById('note_LCL464_562_1').style.display = "none";</script></ul></section></notes></section>