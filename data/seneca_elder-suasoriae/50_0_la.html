<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

sanie, brevi ante princeps senatus Romanique nominis
titulus, tum pretium interfectoris sui. Praecipue
tamen solvit pectora omnium in lacrimas gemitusque
visa ad caput eius deligata manus dextera, divinae eloquentiae ministra; ceterorumque caedes privatos luctus excitaverunt, illa una communem.</p>
<p><span class="br"></span><span class="lineNumber">20</span><span class="br"></span><span class="sc">Bruttedi Nigri.</span> Elapsus interim altera parte villae Cicero lectica per agros ferebatur; sed, ut vidit adpropinquare notum sibi militem, Popillium nomine, memor defensum a se laetiore vultu aspexit. At ille victoribus id ipsum imputaturus occupat facinus, caputque decisum nihil in ultimo fine vitae facientis quod alterutram in partem posset notari Antonio portat, oblitus se paulo ante defensum ab illo. Et hic voluit positi in rostris capitis miserabilem
faciem describere, sed magnitudine rei obrutus
<span class="br"></span><span class="lineNumber">21</span><span class="br"></span>est: [Bruttedi Nigri]<a class="footnoteLink" href="#note_LCL464_582_1" id="target_note_LCL464_582_1"><sup>1</sup></a> Ut vero iussu Antonii inter duas manus positum in rostris caput conspectum est, quo totiens auditum erat loco, datae gemitu et fletu maximo viro inferiae, nec, ut solet, vitam depositi
in rostris corporis contio audivit sed ipsa narravit. Nulla non pars fori aliquo actionis inclutae signata vestigio erat; nemo non aliquod eius in se meritum fatebatur: hoc certe publicum beneficium


</p></section><notes><section class="footnotes"><ul><li class="note" id="note_LCL464_582_1"><a class="footnoteCrossrefLink" href="#target_note_LCL464_582_1" title="Click to highlight in text"><sup class="lineRef">1</sup><span class="italic">Deleted by C. F. W. MÃ¼ller</span>, <span class="italic">Morgenstern.</span></a></li><script type="text/javascript">document.getElementById('note_LCL464_582_1').style.display = "none";</script></ul></section></notes></section>