<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

templa? Pudet consilii nostri, pudet, etiamsi non fugimus, deliberasse talia. At cum tot milibus Xerses venit. O Lacedaemonii, ite adversus barbaros. Non refero opera vestra, non avos, non patres, quorum vobis<a class="footnoteLink" href="#note_LCL464_508_1" id="target_note_LCL464_508_1"><sup>1</sup></a> exemplo ab infantia surgit ingenium. Pudet Lacedaemonios sic adhortari. Loco<a class="footnoteLink" href="#note_LCL464_508_2" id="target_note_LCL464_508_2"><sup>2</sup></a> tuti sumus. Licet totum classe Orientem trahat, licet intuentibus<a class="footnoteLink" href="#note_LCL464_508_3" id="target_note_LCL464_508_3"><sup>3</sup></a> explicet inutilem numerum: hoc mare, quod tantum patet, ex vasto urguetur in minimum, insidiosis excipitur angustiis vixque minimo aditus navigio est, et huius quoque remigium arcet inquietum omne quod circumfluit mare, fallentia cursus vada altioribus internata, aspera scopulorum et cetera quae navigantium vota decipiunt. Pudet, inquam, Lacedaemonios et armatos quaerere quemadmodum <span class="br"></span><span class="lineNumber">2</span><span class="br"></span>tuti sint. Non referam Persarum spolia?<span class="innerMarginNote right">533M</span> certe super spolia nudus cadam. Sciet et alios habere nos trecentos qui sic non fugiant et sic cadant. Hunc sumite animum: nescio an vincere possimus; vinci non possumus. Haec non utique perituris refero; sed, [et]<a class="footnoteLink" href="#note_LCL464_508_4" id="target_note_LCL464_508_4"><sup>4</sup></a> si cadendum est, erratis si metuendam
creditis mortem. Nulli natura in aeternum





</p></section><notes><section class="footnotes"><ul><li class="note" id="note_LCL464_508_1"><a class="footnoteCrossrefLink" href="#target_note_LCL464_508_1" title="Click to highlight in text"><sup class="lineRef">1</sup>vobis <span class="italic">Kiessling</span>: non.</a></li><script type="text/javascript">document.getElementById('note_LCL464_508_1').style.display = "none";</script><li class="note" id="note_LCL464_508_2"><a class="footnoteCrossrefLink" href="#target_note_LCL464_508_2" title="Click to highlight in text"><sup class="lineRef">2</sup>loco <span class="italic">Novák</span>: filico.</a></li><script type="text/javascript">document.getElementById('note_LCL464_508_2').style.display = "none";</script><li class="note" id="note_LCL464_508_3"><a class="footnoteCrossrefLink" href="#target_note_LCL464_508_3" title="Click to highlight in text"><sup class="lineRef">3</sup>intuentibus <span class="italic">C. F. W. Müller, Madvig</span>: metuentibus.</a></li><script type="text/javascript">document.getElementById('note_LCL464_508_3').style.display = "none";</script><li class="note" id="note_LCL464_508_4"><a class="footnoteCrossrefLink" href="#target_note_LCL464_508_4" title="Click to highlight in text"><sup class="lineRef">4</sup><span class="italic">Deleted by Schott.</span></a></li><script type="text/javascript">document.getElementById('note_LCL464_508_4').style.display = "none";</script></ul></section></notes></section>