<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

non vitam cum condicione promittere, sed mortem sub infamia quaerere. Itaque quod turpiter postea passurus esset, nunc illum debere fortiter pati.</p>
<p>Et haec suasoria . . . insignita est. Dixit enim sententiam cacozeliae genere humillimo et sordidissimo,
quod detractu aut adiectione syllabae facit sensum: “pro facinus indignum! peribit ergo quod Cicero scripsit, manebit quod Antonius proscripsit?”</p>
<p><span class="br"></span><span class="lineNumber">12</span><span class="br"></span>Apud Cestium Pium rhetorem declamabat hanc suasoriam Surdinus, ingeniosus adulescens, a quo<span class="innerMarginNote right">582M</span>
Graecae fabulae eleganter in sermonem Latinum conversae sunt. Solebat dulces sententias dicere, frequentius tamen praedulces et infractas. In hac suasoria, cum iusiurandum bellis sensibus prioribus complexus esset, adiecit: “ita te legam.” Cestius, homo nasutissimus, dissimulavit exaudisse se, ut adulescentem ornatum quasi inpudens &lt;esset&gt;<a class="footnoteLink" href="#note_LCL464_608_1" id="target_note_LCL464_608_1"><sup>1</sup></a> obiurgaret: “quid dixisti? quid? ita te fruar?” Erat autem Cestius nullius quidem ingenii &lt;amator&gt;,<a class="footnoteLink" href="#note_LCL464_608_2" id="target_note_LCL464_608_2"><sup>2</sup></a> Ciceroni etiam infestus, quod illi non inpune cessit.
<span class="br"></span><span class="lineNumber">13</span><span class="br"></span>Nam cum M. Tullius, filius Ciceronis, Asiam obtineret, homo qui nihil ex paterno ingenio habuit praeter urbanitatem, cenabat apud eum Cestius. M. Tullio et natura memoriam ademerat, et ebrietas si quid ex ea supererat subducebat; subinde interrogabat quid ille vocaretur qui in imo recumberet, et cum saepe







</p></section><notes><section class="footnotes"><ul><li class="note" id="note_LCL464_608_1"><a class="footnoteCrossrefLink" href="#target_note_LCL464_608_1" title="Click to highlight in text"><sup class="lineRef">1</sup><span class="italic">Supplied by Müller.</span></a></li><script type="text/javascript">document.getElementById('note_LCL464_608_1').style.display = "none";</script><li class="note" id="note_LCL464_608_2"><a class="footnoteCrossrefLink" href="#target_note_LCL464_608_2" title="Click to highlight in text"><sup class="lineRef">2</sup><span class="italic">Supplied by Kiessling.</span></a></li><script type="text/javascript">document.getElementById('note_LCL464_608_2').style.display = "none";</script></ul></section></notes></section>