<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

palam erat, illam miserrimi temporis servitutem a Catilina dilatam in Antonium.</p>
<p>Quotiens magni alicuius &lt;Viri&gt;<a class="footnoteLink" href="#note_LCL464_584_1" id="target_note_LCL464_584_1"><sup>1</sup></a> mors ab historicis<span class="innerMarginNote right">570M</span>
narrata est, totiens fere consummatio totius vitae et quasi funebris laudatio redditur. Hoc, semel aut iterum a Thucydide factum, item in paucissimis personis usurpatum a Sallustio, T. Livius benignus omnibus magnis viris praestitit; sequentes historici multo id effusius fecerunt. Ciceroni hoc, ut Graeco
<span class="br"></span><span class="lineNumber">22</span><span class="br"></span>verbo utar, ἐπιτάφιον Livius reddit. T. <span class="sc">Livi.</span> Vixit tres et sexaginta annos, ut, si vis afuisset, ne inmatura quidem mors videri possit. Ingenium et operibus et praemiis operum felix, ipse fortunae diu prosperae; sed in longo tenore felicitatis magnis interim ictus vulneribus, exilio, ruina partium pro quibus steterat, filiae morte, exitu tam tristi atque acerbo, omnium adversorum nihil ut viro dignum erat tulit praeter mortem, quae vere aestimanti minus indigna videri potuit, quod a victore inimico &lt;nihil&gt;<a class="footnoteLink" href="#note_LCL464_584_2" id="target_note_LCL464_584_2"><sup>2</sup></a> crudelius passus erat quam quod eiusdem fortunae conpos ipse<a class="footnoteLink" href="#note_LCL464_584_3" id="target_note_LCL464_584_3"><sup>3</sup></a> fecisset. Si quis tamen virtutibus vitia pensarit, vir magnus ac memorabilis fuit et in cuius laudes exequendas Cicerone laudatore opus fuerit. Ut est natura candidissimus omnium magnorum ingeniorum aestimator T. Livius, plenissimum Ciceroni
testimonium reddidit.</p>
<p><span class="br"></span><span class="lineNumber">23</span><span class="br"></span>Cordi Cremuti non est operae pretium referre<span class="innerMarginNote right">571M</span>
redditam Ciceroni laudationem; nihil enim in ea Cicerone dignum est, ac ne hoc quidem, quod [paene]<a class="footnoteLink" href="#note_LCL464_584_4" id="target_note_LCL464_584_4"><sup>4</sup></a>
</p></section><notes><section class="footnotes"><ul><li class="note" id="note_LCL464_584_1"><a class="footnoteCrossrefLink" href="#target_note_LCL464_584_1" title="Click to highlight in text"><sup class="lineRef">1</sup><span class="italic">Supplied by Gronovius.</span></a></li><script type="text/javascript">document.getElementById('note_LCL464_584_1').style.display = "none";</script><li class="note" id="note_LCL464_584_2"><a class="footnoteCrossrefLink" href="#target_note_LCL464_584_2" title="Click to highlight in text"><sup class="lineRef">2</sup><span class="italic">Supplied by Müller.</span></a></li><script type="text/javascript">document.getElementById('note_LCL464_584_2').style.display = "none";</script><li class="note" id="note_LCL464_584_3"><a class="footnoteCrossrefLink" href="#target_note_LCL464_584_3" title="Click to highlight in text"><sup class="lineRef">3</sup>conpos ipse <span class="italic">Lipsius:</span> conposito.</a></li><script type="text/javascript">document.getElementById('note_LCL464_584_3').style.display = "none";</script><li class="note" id="note_LCL464_584_4"><a class="footnoteCrossrefLink" href="#target_note_LCL464_584_4" title="Click to highlight in text"><sup class="lineRef">4</sup><span class="italic">Deleted by the editor after Müller.</span></a></li><script type="text/javascript">document.getElementById('note_LCL464_584_4').style.display = "none";</script></ul></section></notes></section>