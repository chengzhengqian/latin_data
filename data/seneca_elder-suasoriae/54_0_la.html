<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<span class="line indent1">iurataeque manus deprensaque foedera noxae</span><span class="linebreak"></span>
<span class="line indent1">patriciumque nefas extinctum:<a class="footnoteLink" href="#note_LCL464_590_1" id="target_note_LCL464_590_1"><sup>1</sup></a> poena Cethegi<span class="innerMarginNote right">573M</span></span><span class="linebreak"></span>
<span class="line indent1">deiectusque redit votis Catilina nefandis.</span><span class="linebreak"></span>
<span class="line indent1">quid favor aut coetus, pleni quid honoribus anni</span><span class="linebreak"></span>
<span class="line indent1">profuerant? sacris exculta quid artibus aetas?</span><span class="linebreak"></span>
<span class="line indent1">abstulit una dies aevi decus, ictaque luctu</span><span class="linebreak"></span>
<span class="line indent1">conticuit Latiae tristis facundia linguae.</span><span class="linebreak"></span>
<span class="line indent1">unica sollicitis quondam tutela salusque,</span><span class="linebreak"></span>
<span class="line indent1">egregium semper patriae caput, ille senatus</span><span class="linebreak"></span>
<span class="line indent1">vindex, ille fori, legum ritusque togaeque,</span><span class="linebreak"></span>
<span class="line indent1">publica vox saevis aeternum obmutuit armis.</span><span class="linebreak"></span>
<span class="line indent1">informes voltus sparsamque cruore nefando</span><span class="linebreak"></span>
<span class="line indent1">canitiem sacrasque manus operumque ministras</span><span class="linebreak"></span>
<span class="line indent1">tantorum pedibus civis proiecta superbis</span><span class="linebreak"></span>
<span class="line indent1">proculcavit ovans nec lubrica fata deosque</span><span class="linebreak"></span>
<span class="line indent1">respexit. nullo luet hoc Antonius aevo.</span><span class="linebreak"></span>
<span class="line indent1">hoc nec in Emathio mitis victoria Perse</span><span class="linebreak"></span>
<span class="line indent1">nec te, dire Syphax, non fecit &lt;in&gt; hoste Philippo;</span><span class="linebreak"></span>
<span class="line indent1">inque triumphato ludibria cuncta Iugurtha</span><span class="linebreak"></span>
<span class="line indent1">afuerunt, nostraeque cadens ferus Hannibal irae</span><span class="linebreak"></span>
<span class="line indent1">membra tamen Stygias tulit inviolata sub umbras.</span><span class="linebreak"></span>
</section><notes><section class="footnotes"><ul><li class="note" id="note_LCL464_590_1"><a class="footnoteCrossrefLink" href="#target_note_LCL464_590_1" title="Click to highlight in text"><sup class="lineRef">1</sup>extinctum <span class="italic">Gronovius:</span> est tunc.</a></li><script type="text/javascript">document.getElementById('note_LCL464_590_1').style.display = "none";</script></ul></section></notes></section>