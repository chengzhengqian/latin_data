<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

ad Cleopatram lascivae feruntur. Cum Athenienses tempus peterent ad pecuniam conferendam nec exorarent, Dellius ait: at tamen dicito illos tibi annua, bienni, trienni die debere.</p>
<p>Longius me fabellarum dulcedo produxit; itaque ad propositum revertar.</p>
<p><span class="br"></span><span class="lineNumber">8</span><span class="br"></span>Aiebat Cestius magnis cum laudibus Alexandri hanc suasoriam esse dicendam; quam sic divisit<span class="innerMarginNote right">526M</span> ut primum diceret, etiamsi navigari posset Oceanus, navigandum non esse; satis gloriae quaesitum; regenda esse et disponenda quae in transitu vicisset; consulendum militi tot<a class="footnoteLink" href="#note_LCL464_496_1" id="target_note_LCL464_496_1"><sup>1</sup></a> victoriis lasso; de matre illi cogitandum; et alias causas complures subiecit. Deinde illam quaestionem subiecit, ne navigari quidem Oceanum posse.</p>
<p><span class="br"></span><span class="lineNumber">9</span><span class="br"></span>Fabianus philosophus primam fecit quaestionem eandem: etiamsi navigari posset Oceanus, navigandum
non esse. At rationem aliam primam fecit: modum inponendum esse rebus secundis. Hic dixit sententiam: illa demum est magna felicitas quae arbitrio suo constitit. Dixit deinde locum de varietate fortunae et, cum descripsisset nihil esse stabile, omnia fluitare et incertis motibus modo attolli, modo deprimi, absorberi terras et maria siccari, montes subsidere, deinde exempla regum ex fastigio suo devolutorum, adiecit: “sine potius rerum naturam quam fortunam tuam deficere.”</p>
</section><notes><section class="footnotes"><ul><li class="note" id="note_LCL464_496_1"><a class="footnoteCrossrefLink" href="#target_note_LCL464_496_1" title="Click to highlight in text"><sup class="lineRef">1</sup>tot <span class="italic">ed. Romana</span> (1585): totius.</a></li><script type="text/javascript">document.getElementById('note_LCL464_496_1').style.display = "none";</script></ul></section></notes></section>