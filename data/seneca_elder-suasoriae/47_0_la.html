<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p>Quoniam in hanc suasoriam incidimus, non alienum puto indicare quomodo quisque se ex historicis<span class="innerMarginNote right">566M</span>
adversus memoriam Ciceronis gesserit. Nam, quin Cicero nec tam timidus fuerit ut rogaret Antonium nec tam stultus ut exorari posse eum speraret nemo dubitat, excepto Asinio Pollione, qui infestissimus famae Ciceronis permansit. Et is etiam occasionem scholasticis alterius suasoriae dedit; solent enim scholastici declamitare: deliberat Cicero an salutem promittente Antonio orationes suas comburat. Haec
<span class="br"></span><span class="lineNumber">15</span><span class="br"></span>inepte ficta cuilibet videri potest. Pollio vult illam veram videri; ita enim dixit in ea oratione quam pro Lamia edidit. Asini Pollionis. Itaque numquam per Ciceronem mora fuit quin eiuraret suas [esse]<a class="footnoteLink" href="#note_LCL464_576_1" id="target_note_LCL464_576_1"><sup>1</sup></a> quas cupidissime effuderat orationes in Antonium; multiplicesque numero et accuratius scriptas illis contrarias edere ac vel ipse palam pro contione recitare
pollicebatur; adieceratque<a class="footnoteLink" href="#note_LCL464_576_2" id="target_note_LCL464_576_2"><sup>2</sup></a> his alia sordidiora
multo, ut [tibi]<a class="footnoteLink" href="#note_LCL464_576_3" id="target_note_LCL464_576_3"><sup>3</sup></a> facile liqueret hoc totum adeo falsum esse ut ne ipse quidem Pollio in historiis suis ponere ausus sit. Huic certe actioni eius pro Lamia qui interfuerunt, negant eum haec dixisse—nec enim mentiri sub triumvirorum conscientia sustinebat—sed
postea conposuisse.</p>
<p><span class="br"></span><span class="lineNumber">16</span><span class="br"></span>Nolo autem vos, iuvenes mei, contristari quod a declamatoribus ad historicos transeo: satis faciam




</p></section><notes><section class="footnotes"><ul><li class="note" id="note_LCL464_576_1"><a class="footnoteCrossrefLink" href="#target_note_LCL464_576_1" title="Click to highlight in text"><sup class="lineRef">1</sup><span class="italic">Deleted by Müller.</span></a></li><script type="text/javascript">document.getElementById('note_LCL464_576_1').style.display = "none";</script><li class="note" id="note_LCL464_576_2"><a class="footnoteCrossrefLink" href="#target_note_LCL464_576_2" title="Click to highlight in text"><sup class="lineRef">2</sup>adieceratque <span class="italic">C. F. W. Müller:</span> ceteraque.</a></li><script type="text/javascript">document.getElementById('note_LCL464_576_2').style.display = "none";</script><li class="note" id="note_LCL464_576_3"><a class="footnoteCrossrefLink" href="#target_note_LCL464_576_3" title="Click to highlight in text"><sup class="lineRef">3</sup><span class="italic">Deleted by Brakman.</span></a></li><script type="text/javascript">document.getElementById('note_LCL464_576_3').style.display = "none";</script></ul></section></notes></section>