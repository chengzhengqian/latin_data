<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

Lacones, tam diu non fugiendo. Omnibus sua decora sunt: Athenae eloquentia inclitae sunt, Thebae sacris, Sparta armis. Ideo hanc Eurotas amnis circumfluit. qui pueritiam indurat ad futurae militiae patientiam; ideo Taygeti nemoris difficilia nisi Laconibus iuga; ideo Hercule gloriamur deo<a class="footnoteLink" href="#note_LCL464_514_1" id="target_note_LCL464_514_1"><sup>1</sup></a> operibus caelum merito; ideo muri nostri arma
<span class="br"></span><span class="lineNumber">6</span><span class="br"></span>sunt. O grave maiorum virtutis dedecus: Lacones se numerant, non aestimant! Videamus quanta turba sit, ut habeat certe Sparta etiamsi non fortes milites, at nuntios veros. Ita ne bello quidem sed nuntio vincimur? Merito hercules omnia contempsit quem Lacones audire non sustinent. Si vincere Xersen<span class="innerMarginNote right">536M</span> non licet, videre liceat; volo scire quid fugiam. Adhuc
non sum ex ulla parte Atheniensium similis, non muris nec educatione; nihil prius illorum imitabor
quam fugam?</p>
<p><span class="br"></span><span class="lineNumber">7</span><span class="br"></span><span class="sc">Pompei Silonis.</span> Xerses multos secum adducit, Thermopylae paucos recipiunt. Erimus inter fortes fugacissimi, inter fugaces tardissimi. Nihil refert quantas gentes in orbem nostrum Oriens effuderit quantumque nationum secum Xerses trahat; tot ad nos pertinent quot locus ceperit.</p>
</section><notes><section class="footnotes"><ul><li class="note" id="note_LCL464_514_1"><a class="footnoteCrossrefLink" href="#target_note_LCL464_514_1" title="Click to highlight in text"><sup class="lineRef">1</sup>deo <span class="italic">Kiessling</span>: de.</a></li><script type="text/javascript">document.getElementById('note_LCL464_514_1').style.display = "none";</script></ul></section></notes></section>