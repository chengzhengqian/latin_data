<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">7</span><span class="br"></span>Blandus dixit: Repleat ipse prius Atho et maria in antiquam faciem reducat. Apparere vult posteris quemadmodum venerit; appareat quemadmodum redierit.</p>
<p>Triarius omni dimissa divisione tantum exultavit quod Xersen audiret venire: adesse ipsis novam victoriam,
nova trophaea.</p>
<p>Silo Pompeius venusto genere sententiae usus est: “Nisi tollitis” inquit “trophaea, ego veniam.”
Hoc ait Xerses: nisi haec trophaea tollitis, alia ponetis.</p>
<p><span class="br"></span><span class="lineNumber">8</span><span class="br"></span>Alteram partem solus Gallio declamavit et hortans<a class="footnoteLink" href="#note_LCL464_558_1" id="target_note_LCL464_558_1"><sup>1</sup></a> ad tollenda trophaea dixit gloriae nihil detrahi; mansuram enim memoriam victoriae, quae perpetua esset; ipsa trophaea et tempestatibus et aetate consumi; bellum suscipiendum fuisse pro libertate, pro coniugibus, pro liberis: pro re supervacua et nihil nocitura si defieret non esse suscipiendum. Hic dixit utique venturum Xersen et descripsit adversus ipsos deos tumentem; deinde habere illum magnas vires: neque omnes illum copias in Graeciam perduxisse nec omnes in Graecia perdidisse; timendam
esse fortunae varietatem; exhaustas esse 558M Graeciae vires nec posse iam pati alterum bellum;
illi esse inmensam multitudinem hominum. Hoc loco disertissimam sententiam dixit, &lt;dignam&gt;<a class="footnoteLink" href="#note_LCL464_558_2" id="target_note_LCL464_558_2"><sup>2</sup></a> quae vel in oratione vel in historia ponatur: diutius illi perire possunt quam nos vincere.</p>
</section><notes><section class="footnotes"><ul><li class="note" id="note_LCL464_558_1"><a class="footnoteCrossrefLink" href="#target_note_LCL464_558_1" title="Click to highlight in text"><sup class="lineRef">1</sup>hortans <span class="italic">Gertz:</span> (h)ortauit.</a></li><script type="text/javascript">document.getElementById('note_LCL464_558_1').style.display = "none";</script><li class="note" id="note_LCL464_558_2"><a class="footnoteCrossrefLink" href="#target_note_LCL464_558_2" title="Click to highlight in text"><sup class="lineRef">2</sup><span class="italic">Supplied by Müller.</span></a></li><script type="text/javascript">document.getElementById('note_LCL464_558_2').style.display = "none";</script></ul></section></notes></section>