<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

idem virtutis tuae qui &lt;vitae&gt;<a class="footnoteLink" href="#note_LCL464_566_1" id="target_note_LCL464_566_1"><sup>1</sup></a> finis est. Immortalis humanorum operum custos memoria, qua magnis viris vita perpetua est, in omnia te saecula sacratum
<span class="br"></span><span class="lineNumber">6</span><span class="br"></span>dabit; nihil aliud intercidet quam corpus fragilitatis caducae, morbis obnoxium, casibus expositum, proscriptionibus obiectum; animus vero divina origine haustus, cui nec senectus ulla nec mors, onerosi corporis vinculis exsolutus ad sedes suas et cognata sidera recurret. Et tamen, si ad aetatem annorumque numquam observatum viris fortibus numerum respicimus, sexaginta supergressus es, nec potes non videri nimis vixisse qui moreris rei publicae superstes. Vidimus furentia toto orbe civilia arma, et post Italicas Pharsaliasque acies Romanum sanguinem hausit Aegyptus. Quid indignamur
in Ciceronem Antonio licere quod in Pompeium Alexandrino licuit spadoni?<a class="footnoteLink" href="#note_LCL464_566_2" id="target_note_LCL464_566_2"><sup>2</sup></a> Sic occiduntur
qui ad indignos confugiunt.</p>
<p><span class="br"></span><span class="lineNumber">7</span><span class="br"></span><span class="sc">Corneli Hispani.</span> Proscriptus est ille qui tuam sententiam secutus est. Tota tabula tuae morti proluditur. Alter fratrem proscribi, alter avunculum patitur: quid habes spei? Ut Cicero periret, tot parricidia facta sunt. Repete agedum tot patrocinia,






</p></section><notes><section class="footnotes"><ul><li class="note" id="note_LCL464_566_1"><a class="footnoteCrossrefLink" href="#target_note_LCL464_566_1" title="Click to highlight in text"><sup class="lineRef">1</sup><span class="italic">Supplied by Morgenstern.</span></a></li><script type="text/javascript">document.getElementById('note_LCL464_566_1').style.display = "none";</script><li class="note" id="note_LCL464_566_2"><a class="footnoteCrossrefLink" href="#target_note_LCL464_566_2" title="Click to highlight in text"><sup class="lineRef">2</sup>spadoni <span class="italic">Gertz:</span> adnon <span class="italic">AB:</span> atnon <span class="italic">V.</span></a></li><script type="text/javascript">document.getElementById('note_LCL464_566_2').style.display = "none";</script></ul></section></notes></section>