<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

placuisse; sicut in hac ipsa suasoria dixit: “cur iste &lt;in&gt; interpretis<a class="footnoteLink" href="#note_LCL464_542_1" id="target_note_LCL464_542_1"><sup>1</sup></a> ministerium placuit? cur hoc os deus elegit? cur hoc sortitur potissimum pectus<a class="footnoteLink" href="#note_LCL464_542_2" id="target_note_LCL464_542_2"><sup>2</sup></a> quod tanto numine impleat?”<a class="footnoteLink" href="#note_LCL464_542_3" id="target_note_LCL464_542_3"><sup>3</sup></a> Aiebat se imitatum esse Vergilianum “plena deo.”</p>
<p><span class="br"></span><span class="lineNumber">6</span><span class="br"></span>Solet autem Gallio noster hoc aptissime ponere.<span class="innerMarginNote right">550M</span>
Memini una nos ab auditione Nicetis ad Messalam venisse. Nicetes suo impetu valde Graecis placuerat. Quaerebat a Gallione Messala quid illi visus esset Nicetes. Gallio ait: “plena deo.” Quotiens audierat
aliquem ex his declamatoribus quos scholastici caldos vocant, statim dicebat: “plena deo.” Ipse Messala numquam aliter illum ab novi hominis auditione venientem interrogavit quam ut diceret:
“numquid plena deo?” Itaque hoc ipsi iam tam
<span class="br"></span><span class="lineNumber">7</span><span class="br"></span>familiare erat ut invito quoque excideret. Apud Caesarem cum mentio esset de ingenio Hateri, consuetudine prolapsus dixit: “et ille erat plena deo.” Quaerenti deinde quid hoc esse vellet, versum Vergilii rettulit, et quomodo hoc semel sibi apud Messalam excidisset et numquam &lt;non&gt;<a class="footnoteLink" href="#note_LCL464_542_4" id="target_note_LCL464_542_4"><sup>4</sup></a> postea potuisset excidere. Tiberius ipse Theodoreus
offendebatur Nicetis ingenio; itaque delectatus
est fabula Gallionis.</p>
</section><notes><section class="footnotes"><ul><li class="note" id="note_LCL464_542_1"><a class="footnoteCrossrefLink" href="#target_note_LCL464_542_1" title="Click to highlight in text"><sup class="lineRef">1</sup>in interpretis <span class="italic">Leo:</span> inter eius.</a></li><script type="text/javascript">document.getElementById('note_LCL464_542_1').style.display = "none";</script><li class="note" id="note_LCL464_542_2"><a class="footnoteCrossrefLink" href="#target_note_LCL464_542_2" title="Click to highlight in text"><sup class="lineRef">2</sup>pectus <span class="italic">Madvig:</span> poetis.</a></li><script type="text/javascript">document.getElementById('note_LCL464_542_2').style.display = "none";</script><li class="note" id="note_LCL464_542_3"><a class="footnoteCrossrefLink" href="#target_note_LCL464_542_3" title="Click to highlight in text"><sup class="lineRef">3</sup>impleat <span class="italic">Müller:</span> impie.</a></li><script type="text/javascript">document.getElementById('note_LCL464_542_3').style.display = "none";</script><li class="note" id="note_LCL464_542_4"><a class="footnoteCrossrefLink" href="#target_note_LCL464_542_4" title="Click to highlight in text"><sup class="lineRef">4</sup><span class="italic">Supplied by Schultingh.</span></a></li><script type="text/javascript">document.getElementById('note_LCL464_542_4').style.display = "none";</script></ul></section></notes></section>