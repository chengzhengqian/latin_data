<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">4</span><span class="br"></span><span class="sc">Claudi Marcelli Aesernini.</span> Occurrat tibi Cato tuus, cuius a te laudata mors est; quicquam ergo tanti putas ut vitam Antonio debeas?</p>
<p><span class="sc">Cesti Pii.</span> Si ad desiderium populi respicis, Cicero, quandoque perieris parum vixisti; si ad res gestas, satis vixisti; si ad iniurias Fortunae et praesentem rei publicae statum, nimium diu vixisti; si ad memoriam operum tuorum, semper victurus es.</p>
<p><span class="sc">Pompei Silonis.</span> Scias licet tibi non expedire vivere si Antonius permittit ut vivas. Tacebis ergo proscribente Antonio et rem publicam laniante, et ne gemitus quidem tuus liber erit? Malo populus Romanus mortuum Ciceronem quam vivum desideret.</p>
<p><span class="br"></span><span class="lineNumber">5</span><span class="br"></span><span class="sc">Triari.</span> “Quae Charybdis est tam vorax? Charybdim
dixi, quae, si fuit, animal unum fuit? Vix me dius fidius Oceanus tot res tamque diversas uno tempore absorbere potuisset.” Huic tu saevienti putas Ciceronem posse subduci?</p>
<p><span class="sc">Arelli Fusci</span> patris. Ab armis ad arma discurritur;
foris victores domi trucidamur, domi nostro sanguini intestinus hostis incubat; quis non hoc populi
Romani statu Ciceronem ut vivat cogi putat? Rogabis, Cicero, turpiter Antonium, &lt;rogabis&gt;<a class="footnoteLink" href="#note_LCL464_564_1" id="target_note_LCL464_564_1"><sup>1</sup></a><span class="innerMarginNote right">561M</span>
frustra. Non te ignobilis tumulus abscondet; &lt;nec&gt;<a class="footnoteLink" href="#note_LCL464_564_2" id="target_note_LCL464_564_2"><sup>2</sup></a>
</p></section><notes><section class="footnotes"><ul><li class="note" id="note_LCL464_564_1"><a class="footnoteCrossrefLink" href="#target_note_LCL464_564_1" title="Click to highlight in text"><sup class="lineRef">1</sup><span class="italic">Supplied by Thomas.</span></a></li><script type="text/javascript">document.getElementById('note_LCL464_564_1').style.display = "none";</script><li class="note" id="note_LCL464_564_2"><a class="footnoteCrossrefLink" href="#target_note_LCL464_564_2" title="Click to highlight in text"><sup class="lineRef">2</sup><span class="italic">Supplied by Madvig.</span></a></li><script type="text/javascript">document.getElementById('note_LCL464_564_2').style.display = "none";</script></ul></section></notes></section>