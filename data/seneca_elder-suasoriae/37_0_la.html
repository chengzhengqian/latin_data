<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

adferret. Ista trophaea non sunt Atheniensium, deorum sunt; illorum bellum fuit, illos Xerses vinculis,
illos sagittis persequebatur. Hic omnia ad impiam et superbam Xersis militiam pertinentia.</p>
<p><span class="br"></span><span class="lineNumber">5</span><span class="br"></span>Quid ergo? bellum habebimus? habuimus. Et si Xersem removeris, invenietur alius hostis: numquam
magna imperia otiosa. Enumeratio<a class="footnoteLink" href="#note_LCL464_556_1" id="target_note_LCL464_556_1"><sup>1</sup></a> bellorum
prospere ab Atheniensibus gestorum.</p>
<p>Deinde: non erit bellum; Xerses enim non veniet: multo timidiores esse quom superbissimi fuerint.</p>
<p>Novissime: ut veniat, cum quibus veniet? Reliquias
victoriae nostrae colliget; illos adducet quos priore bello quasi inutiles [reliquias] noluit,<a class="footnoteLink" href="#note_LCL464_556_2" id="target_note_LCL464_556_2"><sup>2</sup></a> et si qui ex fuga consecuti sunt. Nullum habet militem nisi aut fastiditum aut victum.</p>
<p><span class="br"></span><span class="lineNumber">6</span><span class="br"></span>Argentarius his duobus contentus fuit: aut non<span class="innerMarginNote right">557M</span>
venturum Xersen aut non esse metuendum si venerit.
His solis institit, et illud dixit quod exceptum est: “Tollite” inquit “trophaea.” Si vicisti, quid erubescis? si victus es, quid imperas? Locum movit non inutiliter: iudicare quidem se neque Xersen neque iam quemquam Persarum ausurum in Graeciam effundi; sed eo magis trophaea ipsis tuenda, si quis umquam illinc venturus hostis esset, ut conspectu trophaeorum animi militum accenderentur, hostium frangerentur.</p>
</section><notes><section class="footnotes"><ul><li class="note" id="note_LCL464_556_1"><a class="footnoteCrossrefLink" href="#target_note_LCL464_556_1" title="Click to highlight in text"><sup class="lineRef">1</sup>enumeratio <span class="italic">Kiessling, Haase:</span> enim <span class="italic">A:</span> omnium <span class="italic">B V.</span></a></li><script type="text/javascript">document.getElementById('note_LCL464_556_1').style.display = "none";</script><li class="note" id="note_LCL464_556_2"><a class="footnoteCrossrefLink" href="#target_note_LCL464_556_2" title="Click to highlight in text"><sup class="lineRef">2</sup>noluit <span class="italic">Haase:</span> reliquias nouit.</a></li><script type="text/javascript">document.getElementById('note_LCL464_556_2').style.display = "none";</script></ul></section></notes></section>