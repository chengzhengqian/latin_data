<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p>Insanierunt in hac suasoria multi circa Othryadem:
Murredius, qui dixit: fugerunt Athenienses; non enim Othryadis nostri litteras didicerant. Gargonius<span class="innerMarginNote right">542M</span> dixit: Othryades, qui perit ut falleret, revixit
ut vinceret. Licinius Nepos: cum exemplo vobis etiam mortuis vincendum fuit. Antonius Atticus inter has pueriles sententias videtur palmam meruisse;
dixit enim: Othryades paene a sepulchro victor digitis vulnera pressit ut trophaeo †Laconem† inscriberet. O dignum Spartano atramentum! o virum, cuius ne litterae quidem fuere sine sanguine! Catius Crispus, municipalis &lt;rhetor&gt;,<a class="footnoteLink" href="#note_LCL464_526_1" id="target_note_LCL464_526_1"><sup>1</sup></a> cacozelos dixit post relatum exemplum Othryadis: aliud ceteros, aliud Laconas decet; nos sine deliciis educamur, sine muris vivimus, sine vita vincimus.</p>
<p><span class="br"></span><span class="lineNumber">17</span><span class="br"></span>Seneca fuit, cuius nomen ad vos potuit pervenisse, ingenii confusi ac turbulenti, qui cupiebat grandia [dicere]<a class="footnoteLink" href="#note_LCL464_526_2" id="target_note_LCL464_526_2"><sup>2</sup></a> adeo ut novissime morbo huius rei et teneretur et rideretur; nam et servos nolebat habere nisi grandes et argentea vasa non nisi grandia. Credatis mihi velim non iocanti, eo pervenit insania eius ut calceos quoque maiores sumeret, ficus non esset nisi mariscas, concubinam ingentis staturae haberet. Omnia grandia probanti inpositum est



</p></section><notes><section class="footnotes"><ul><li class="note" id="note_LCL464_526_1"><a class="footnoteCrossrefLink" href="#target_note_LCL464_526_1" title="Click to highlight in text"><sup class="lineRef">1</sup><span class="italic">Supplied by Edward.</span></a></li><script type="text/javascript">document.getElementById('note_LCL464_526_1').style.display = "none";</script><li class="note" id="note_LCL464_526_2"><a class="footnoteCrossrefLink" href="#target_note_LCL464_526_2" title="Click to highlight in text"><sup class="lineRef">2</sup><span class="italic">Deleted by Gertz.</span></a></li><script type="text/javascript">document.getElementById('note_LCL464_526_2').style.display = "none";</script></ul></section></notes></section>