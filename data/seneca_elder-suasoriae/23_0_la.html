<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

cognomen vel, ut Messala ait, cognomentum, et<span class="innerMarginNote right">543M</span> vocari coepit Seneca Grandio. Aliquando iuvene me is in hac suasoria, cum posuisset contradictionem:
“at omnes qui missi erant a Graecia fugerunt,”
sublatis manibus, insistens summis digitis—sic enim solebat, quo grandior fieret—exclamat: gaudeo, gaudeo. Mirantibus nobis quod tantum illi bonum contigisset, adiecit: totus Xerses meus erit. Item dixit: iste, qui classibus suis maria subripuit, qui terras circumscripsit, dilatavit profundum, novam rerum naturae faciem imperat, ponat sane contra caelum castra: commilitones habebo deos.</p>
<p><span class="br"></span><span class="lineNumber">18</span><span class="br"></span>Saenianus multo potentius dixit: terras armis obsidet, caelum sagittis, maria vinculis; Lacones, nisi succurritis, mundus captus est.</p>
<p>Licentissimi<a class="footnoteLink" href="#note_LCL464_528_1" id="target_note_LCL464_528_1"><sup>1</sup></a> generis stultam sententiam referam Victoris Statori, municipis mei, cuius fabulis memoria
dignissimis aliquis &lt;delectetur. Is huius&gt;<a class="footnoteLink" href="#note_LCL464_528_2" id="target_note_LCL464_528_2"><sup>2</sup></a> suasoriae occasione sumpsit contradictionem: “at” inquit “trecenti sumus”; et ita respondit: trecenti, sed viri, sed armati, sed Lacones, sed ad Thermopylas;
numquam vidi plures trecentos.</p>
</section><notes><section class="footnotes"><ul><li class="note" id="note_LCL464_528_1"><a class="footnoteCrossrefLink" href="#target_note_LCL464_528_1" title="Click to highlight in text"><sup class="lineRef">1</sup>licentissimi <span class="italic">Shackleton Bailey</span>: decentissimi.</a></li><script type="text/javascript">document.getElementById('note_LCL464_528_1').style.display = "none";</script><li class="note" id="note_LCL464_528_2"><a class="footnoteCrossrefLink" href="#target_note_LCL464_528_2" title="Click to highlight in text"><sup class="lineRef">2</sup><span class="italic">Supplied by Vahlen and Madvig.</span></a></li><script type="text/javascript">document.getElementById('note_LCL464_528_2').style.display = "none";</script></ul></section></notes></section>