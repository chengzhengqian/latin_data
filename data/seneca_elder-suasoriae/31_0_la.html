<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p>Hoc autem dicebat Gallio Nasoni suo valde placuisse;
itaque fecisse illum quod in multis aliis versibus Vergilii fecerat, non subripiendi causa, sed palam mutuandi, hoc animo ut vellet agnosci; esse autem in tragoedia eius:</p>
<blockquote><p><span class="line indent4">feror huc illuc, vae, plena deo.</span><span class="linebreak"></span></p></blockquote>
<p class="noindent">Iam, &lt;si&gt;<a class="footnoteLink" href="#note_LCL464_544_1" id="target_note_LCL464_544_1"><sup>1</sup></a> vultis, ad Fuscum revertar et descriptionibus
eius vos statim satiabo, ac potissimum eis quas<span class="innerMarginNote right">551M</span>
in simili huius<a class="footnoteLink" href="#note_LCL464_544_2" id="target_note_LCL464_544_2"><sup>2</sup></a> tractatione posuit, cum diceret omnino non concessam futurorum scientiam.</p>
</section>
<section class="div2">
<h2>IV</h2>
<p>Deliberat Alexander Magnus an Babylona intret cum denuntiatum esset illi responso auguris periculum.</p>
<p><span class="br"></span><span class="lineNumber">1</span><span class="br"></span><span class="sc">Arelli Fusci.</span> Quis est qui futurorum scientiam sibi vindicet? Novae oportet sortis is sit qui iubente deo canat, non eodem contentus utero quo inprudentes
nascimur; quandam imaginem dei praeferat qui iussa exhibeat dei. Sic est; tantum enim regem tantique rectorem orbis in metum cogit.</p>
</section><notes><section class="footnotes"><ul><li class="note" id="note_LCL464_544_1"><a class="footnoteCrossrefLink" href="#target_note_LCL464_544_1" title="Click to highlight in text"><sup class="lineRef">1</sup><span class="italic">Supplied by Schultingh.</span></a></li><script type="text/javascript">document.getElementById('note_LCL464_544_1').style.display = "none";</script><li class="note" id="note_LCL464_544_2"><a class="footnoteCrossrefLink" href="#target_note_LCL464_544_2" title="Click to highlight in text"><sup class="lineRef">2</sup>simili huius <span class="italic">Vahlen:</span> similitudinis.</a></li><script type="text/javascript">document.getElementById('note_LCL464_544_2').style.display = "none";</script></ul></section></notes></section>