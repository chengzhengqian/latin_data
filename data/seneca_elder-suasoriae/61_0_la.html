<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

ut quod Cicero optimum habet ante se efferat? Sine durare post te ingenium tuum, perpetuam Antonii proscriptionem.</p>
<p><span class="sc">Arelli Fusci</span> patris. Quoad humanum genus incolume
manserit, quamdiu suus litteris honor, suum eloquentiae pretium erit, quamdiu rei publicae nostrae aut fortuna steterit aut memoria duraverit, admirabile posteris vigebit ingenium &lt;tuum&gt;,<a class="footnoteLink" href="#note_LCL464_604_1" id="target_note_LCL464_604_1"><sup>1</sup></a> et uno proscriptus saeculo proscribes Antonium omnibus. Crede mihi, vilissima pars tui est quae tibi vel eripi vel donari potest; ille verus est Cicero quem proscribi
Antonius non putat nisi a Cicerone posse.
<span class="br"></span><span class="lineNumber">9</span><span class="br"></span>Non ille tibi remittit proscriptionem, sed tolli desiderat<span class="innerMarginNote right">580M</span>
suam. Si fidem deceperit Antonius, morieris; si praestiterit, servies. Quod ad me attinet, fallere eum malo. Per te, M. Tulli, per quattuor et sexaginta
annos pulchre actos, per salutarem rei publicae consulatum, per aeternam, si pateris, ingenii tui memoriam, per rem publicam, quae, ne quid te putes carum illi relinquere, ante te perit, oro et obtestor ne moriaris confessus quam nolueris mori.</p>
<p><span class="br"></span><span class="lineNumber">10</span><span class="br"></span>Huius suasoriae alteram partem neminem scio declamasse; omnes pro libris Ciceronis solliciti fuerunt, nemo pro ipso, cum adeo illa pars non sit mala ut Cicero, si haec condicio lata ei fuisset, deliberaturus non fuerit. Itaque hanc suasoriam


</p></section><notes><section class="footnotes"><ul><li class="note" id="note_LCL464_604_1"><a class="footnoteCrossrefLink" href="#target_note_LCL464_604_1" title="Click to highlight in text"><sup class="lineRef">1</sup><span class="italic">Supplied by the corrector of D.</span></a></li><script type="text/javascript">document.getElementById('note_LCL464_604_1').style.display = "none";</script></ul></section></notes></section>