<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>Futura nuntiant: plerosque &lt;diu&gt;<a class="footnoteLink" href="#note_LCL464_548_1" id="target_note_LCL464_548_1"><sup>1</sup></a> dixere victuros, at nihil metuentis oppressit dies; aliis dedere finem propincum, at illi superfuere agentes inutilis animas; felices nascentibus annos spoponderunt, at Fortuna in omnem properavit iniuriam. Incertae enim sortis vivimus: unicuique ista pro ingenio finguntur, non ex fide. Erit aliquis orbe toto locus qui te victorem non viderit? Babylon ei cluditur cui patuit Oceanus?</p>
<p><span class="br"></span><span class="lineNumber">4</span><span class="br"></span><span class="sc">Divisio.</span> In hac suasoria nihil aliud tractasse<span class="innerMarginNote right">553M</span>
Fuscum scio quam easdem quas supra rettuli quaestiones
ad scientiam futuri pertinentis. Illud quod
nos delectavit praeterire non possum. Declamitarat
Fuscus Arellius controversiam de illa quae, postquam ter mortuos pepererat, somniasse se dixit ut in luco pareret. Valde in vos contumeliosus fuero si totam controversiam, quam ego intellego me dicere . . .<a class="footnoteLink" href="#note_LCL464_548_2" id="target_note_LCL464_548_2"><sup>2</sup></a> Fuscus, &lt;cum&gt;<a class="footnoteLink" href="#note_LCL464_548_3" id="target_note_LCL464_548_3"><sup>3</sup></a> declamaret et a parte avi non agnoscentis puerum tractaret locum contra somnia et deorum providentiam et male de magnitudine eorum dixisset mereri eum qui illos circa puerperas mitteret, summis clamoribus illum dixit Vergili versum:</p>
<blockquote><p><span class="line indent2">scilicet is superis labor est, ea cura quietos</span><span class="linebreak"></span>
<span class="line indent2">sollicitat.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL464_548_1"><a class="footnoteCrossrefLink" href="#target_note_LCL464_548_1" title="Click to highlight in text"><sup class="lineRef">1</sup><span class="italic">Supplied by Gertz.</span></a></li><script type="text/javascript">document.getElementById('note_LCL464_548_1').style.display = "none";</script><li class="note" id="note_LCL464_548_2"><a class="footnoteCrossrefLink" href="#target_note_LCL464_548_2" title="Click to highlight in text"><sup class="lineRef">2</sup><span class="italic">The exact supplement is unclear.</span></a></li><script type="text/javascript">document.getElementById('note_LCL464_548_2').style.display = "none";</script><li class="note" id="note_LCL464_548_3"><a class="footnoteCrossrefLink" href="#target_note_LCL464_548_3" title="Click to highlight in text"><sup class="lineRef">3</sup><span class="italic">Supplied by Schultingh.</span></a></li><script type="text/javascript">document.getElementById('note_LCL464_548_3').style.display = "none";</script></ul></section></notes></section>