<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
</section>
<section class="div2">
<h2>VII</h2>
<p>Deliberat Cicero an scripta sua conburat, promittente Antonio incolumitatem si fecisset.</p>
<p><span class="br"></span><span class="lineNumber">1</span><span class="br"></span>Q. <span class="sc">Hateri.</span> Non feres Antonium; intolerabilis in<span class="innerMarginNote right">575M</span>
malo ingenio felicitas est nihilque cupientis magis accendit quam prosperae turpitudinis conscientia. Difficile est; non feres, inquam, et iterum inritare inimicum in mortem tuam cupies. Quod ad me quidem pertinet, multum a Cicerone absum; tamen non taedet tantum me vitae meae sed pudet. Ne propter hoc quidem ingenium tuum amas, quod illud Antonius plus odit quam te? Remittere ait se tibi ut vivas, commentus quemadmodum eripiat etiam quod vixeras. Crudelior est pactio Antonii quam proscriptio. Ingenium erat in quod nihil iuris haberent
triumviralia arma. Commentus est Antonius quemadmodum, quod non poterat cum Cicerone &lt;Proscribi, a Cicerone&gt;<a class="footnoteLink" href="#note_LCL464_594_1" id="target_note_LCL464_594_1"><sup>1</sup></a> proscriberetur. Hortarer te, Cicero, ut vitam magni aestimares si libertas suum haberet in civitate locum, si suum in libertate eloquentia,
si non civili ense cervicibus luderetur;<a class="footnoteLink" href="#note_LCL464_594_2" id="target_note_LCL464_594_2"><sup>2</sup></a> nunc, ut scias nihil esse melius quam mori, vitam tibi Antonius
promittit. Pendet nefariae proscriptionis tabula: tot praetorii, tot consulares, tot equestris ordinis viri periere; nemo relinquitur nisi qui servire



</p></section><notes><section class="footnotes"><ul><li class="note" id="note_LCL464_594_1"><a class="footnoteCrossrefLink" href="#target_note_LCL464_594_1" title="Click to highlight in text"><sup class="lineRef">1</sup><span class="italic">Supplied by MÃ¼ller</span>, <span class="italic">following Bursian.</span></a></li><script type="text/javascript">document.getElementById('note_LCL464_594_1').style.display = "none";</script><li class="note" id="note_LCL464_594_2"><a class="footnoteCrossrefLink" href="#target_note_LCL464_594_2" title="Click to highlight in text"><sup class="lineRef">2</sup>luderetur <span class="italic">Bornecque:</span> luerentur.</a></li><script type="text/javascript">document.getElementById('note_LCL464_594_2').style.display = "none";</script></ul></section></notes></section>