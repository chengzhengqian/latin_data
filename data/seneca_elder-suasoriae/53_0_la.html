<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

Utinam moderatius secundas res et fortius adversas ferre potuisset! Namque utraeque cum evenerant ei, mutari eas non posse rebatur. Inde sunt invidiae
tempestates coortae graves in eum certiorque inimicis adgrediendi fiducia; maiore cnim simultates
adpetebat animo quam gerebat. Sed quando mortalium nulli virtus perfecta contigit, qua maior pars vitae atque ingenii stetit, ea iudicandum de homine est. Atque ego ne miserandi quidem exitus eum fuisse iudicarem, nisi ipse tam miseram mortem
<span class="br"></span><span class="lineNumber">25</span><span class="br"></span>putasset. Adfirmare vobis possum nihil esse in historiis eius hoc quem rettuli loco disertius, ut mihi tunc non laudasse Ciceronem sed certasse cum Cicerone videatur. Nec hoc deterrendi causa dico ne historias eius legere concupiscatis; concupiscite et poenas Ciceroni dabitis.</p>
<p>Nemo tamen ex tot disertissimis viris melius Ciceronis mortem deploravit quam Severus Cornelius.</p>
<span class="br"></span><span class="lineNumber">26</span><span class="br"></span><span class="label"><span class="sc">Corneli Severi</span></span>
<span class="line indent1">oraque magnanimum spirantia paene virorum</span><span class="linebreak"></span>
<span class="line indent1">in rostris iacuere suis; sed enim abstulit omnis,</span><span class="linebreak"></span>
<span class="line indent1">tamquam sola foret, rapti Ciceronis imago.</span><span class="linebreak"></span>
<span class="line indent1">tunc redeunt animis ingentia consulis acta</span><span class="linebreak"></span>
</section><notes></notes></section>