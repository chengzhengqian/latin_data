<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

publicae eorum blanditiae non tantum deprehensae sed castigatae sunt. Nam cum Antonius vellet se Liberum patrem dici et hoc nomen statuis &lt;suis&gt;<a class="footnoteLink" href="#note_LCL464_494_1" id="target_note_LCL464_494_1"><sup>1</sup></a> subscribi iuberet, habitu quoque et comitatu Liberum imitaretur, occurrerunt venienti ei Athenienses cum coniugibus et liberis et Διόνυσον salutaverunt. Belle illis cesserat si nasus Atticus ibi substitisset. Dixerunt despondere ipsos in matrimonium illi Minervam suam et rogaverunt ut duceret; Antonius<span class="innerMarginNote right">525M</span> ait ducturum, sed dotis nomine imperare se illis mille talenta. Tum ex Graeculis quidam ait: κύριε, ὁ Ζεὺς τὴν μητέρα σου Σεμέλην ἄπροικον εἶχεν. Huic quidem impune fuit, sed Atheniensium sponsalia mille talentis aestimata sunt. Quae cum exigerentur,
conplures contumeliosi libelli proponebantur, quidam etiam ipsi Antonio tradebantur: sicut ille qui subscriptus statuae eius fuit cum eodem tempore et Octaviam uxorem haberet et Cleopatram: Ὀκταουία καὶ Ἀθηνᾶ Ἀντωνίῳ· res tuas tibi habe. <span class="br"></span><span class="lineNumber">7</span><span class="br"></span>Bellissimam tamen rem Dellius dixit, quem Messala Corvinus desultorem bellorum civilium vocat quia ab Dolabella ad Cassium transiturus salutem sibi pactus est si Dolabellam occidisset, a Cassio deinde transit ad Antonium, novissime ab Antonio transfugit
ad Caesarem. Hic est Dellius cuius epistulae




</p></section><notes><section class="footnotes"><ul><li class="note" id="note_LCL464_494_1"><a class="footnoteCrossrefLink" href="#target_note_LCL464_494_1" title="Click to highlight in text"><sup class="lineRef">1</sup><span class="italic">Supplied by Gertz.</span></a></li><script type="text/javascript">document.getElementById('note_LCL464_494_1').style.display = "none";</script></ul></section></notes></section>