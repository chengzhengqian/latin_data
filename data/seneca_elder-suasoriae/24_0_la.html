<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p><span class="br"></span><span class="lineNumber">19</span><span class="br"></span>Latro in hac suasoria, cum tractasset omnia quae materia capiebat, posse ipsos et vincere, posse certe<span class="innerMarginNote right">544M</span>
invictos reverti [et]<a class="footnoteLink" href="#note_LCL464_530_1" id="target_note_LCL464_530_1"><sup>1</sup></a> beneficio loci, tum illam sententiam: si nihil aliud, erimus certe belli mora. Postea memini auditorem Latronis Abronium Silonem,
patrem huius Silonis qui pantomimis fabulas scripsit et ingenium grande non tantum deseruit sed polluit, recitare carmen in quo agnovimus sensum Latronis in his versibus:</p>
<blockquote><p><span class="line indent2">ite agite, &lt;o&gt; Danai, magnum paeana canentes,</span><span class="linebreak"></span>
<span class="line indent2">ite triumphantes: belli mora concidit Hector.</span><span class="linebreak"></span></p></blockquote>
<p class="noindent">Tam diligentes tunc auditores erant, ne dicam tam maligni, ut unum verbum<a class="footnoteLink" href="#note_LCL464_530_2" id="target_note_LCL464_530_2"><sup>2</sup></a> surripi non posset; at nunc cuilibet orationes in Verrem tuto licet pro suis<a class="footnoteLink" href="#note_LCL464_530_3" id="target_note_LCL464_530_3"><sup>3</sup></a> &lt;dicere&gt;.<a class="footnoteLink" href="#note_LCL464_530_4" id="target_note_LCL464_530_4"><sup>4</sup></a></p>
<p><span class="br"></span><span class="lineNumber">20</span><span class="br"></span>Sed, ut sciatis sensum bene dictum dici tamen posse melius, notate prae ceteris quanto decentius Vergilius dixerit hoc quod valde erat celebre, “belli mora concidit Hector”:</p>
<blockquote><p><span class="line indent1">quidquid ad adversae cessatum est moenia Troiae,</span><span class="linebreak"></span>
<span class="line indent1">Hectoris Aeneaeque manu victoria Graium</span><span class="linebreak"></span>
<span class="line indent1">haesit.</span><span class="linebreak"></span></p></blockquote>
<p class="noindent">Messala aiebat hic Vergilium debuisse desinere:<span class="innerMarginNote right">545M</span> quod sequitur</p>
<blockquote><p><span class="line indent3">et in decimum vestigia rettulit annum</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL464_530_1"><a class="footnoteCrossrefLink" href="#target_note_LCL464_530_1" title="Click to highlight in text"><sup class="lineRef">1</sup><span class="italic">Deleted by Kiessling.</span></a></li><script type="text/javascript">document.getElementById('note_LCL464_530_1').style.display = "none";</script><li class="note" id="note_LCL464_530_2"><a class="footnoteCrossrefLink" href="#target_note_LCL464_530_2" title="Click to highlight in text"><sup class="lineRef">2</sup>unum verbum <span class="italic">Spengel</span>: unus uerba.</a></li><script type="text/javascript">document.getElementById('note_LCL464_530_2').style.display = "none";</script><li class="note" id="note_LCL464_530_3"><a class="footnoteCrossrefLink" href="#target_note_LCL464_530_3" title="Click to highlight in text"><sup class="lineRef">3</sup>suis <span class="italic">D</span>, <span class="italic">C. F. W. Müller</span>: sua A: suo <span class="italic">BV.</span></a></li><script type="text/javascript">document.getElementById('note_LCL464_530_3').style.display = "none";</script><li class="note" id="note_LCL464_530_4"><a class="footnoteCrossrefLink" href="#target_note_LCL464_530_4" title="Click to highlight in text"><sup class="lineRef">4</sup><span class="italic">Supplied here by the editor</span>, <span class="italic">elsewhere by Kiessling and Müller.</span></a></li><script type="text/javascript">document.getElementById('note_LCL464_530_4').style.display = "none";</script></ul></section></notes></section>