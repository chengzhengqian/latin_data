<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

subiectum illi nomen Cestii excidisset, novissime servus, ut aliqua nota memoriam eius faceret certiorem,
interroganti domino quis ille esset qui in imo recumberet ait: “hic est Cestius, qui patrem tuum negabat litteras scisse”; adferri ocius flagra iussit, et Ciceroni, ut oportuit, de corio Cestii satis fecit.</p>
<p><span class="br"></span><span class="lineNumber">14</span><span class="br"></span>Erat autem etiam ubi pietas non exigeret scordalus.
Hybreae, disertissimi viri, filio male apud se causam agenti ait: ἡμεῖς οὖν πατέρων; Et, cum in quadam postulatione Hybreas patris sui totum<span class="innerMarginNote right">583M</span>
locum ad litteram omnibus agnoscentibus diceret,
“age,” inquit “non putas me didicisse patris mei: quousque tandem abutere, Catilina, patientia nostra?”</p>
<p>Gargonius, &lt;fatuorum&gt;<a class="footnoteLink" href="#note_LCL464_610_1" id="target_note_LCL464_610_1"><sup>1</sup></a> amabilissimus, in hac suasoria dixit duas res quibus stultiores ne ipse quidem umquam dixerat; unam in principio: nam, cum coepisset scholasticorum frequentissimo iam more a iureiurando et dixisset multa, ait, ut quam primum tantum tumeat<a class="footnoteLink" href="#note_LCL464_610_2" id="target_note_LCL464_610_2"><sup>2</sup></a> quantum potest, “ita aut totus vivat Cicero aut totus moriatur ut ego quae hodie pro Ciceronis ingenio dixero nulla pactione delebo.”
Alteram rem dixit, cum exempla referret eorum qui fortiter perierant: “Iuba et Petreius mutuis vulneribus
concucurrerunt et mortes faeneraverunt.”</p>
</section><notes><section class="footnotes"><ul><li class="note" id="note_LCL464_610_1"><a class="footnoteCrossrefLink" href="#target_note_LCL464_610_1" title="Click to highlight in text"><sup class="lineRef">1</sup><span class="italic">Supplied by Müller.</span></a></li><script type="text/javascript">document.getElementById('note_LCL464_610_1').style.display = "none";</script><li class="note" id="note_LCL464_610_2"><a class="footnoteCrossrefLink" href="#target_note_LCL464_610_2" title="Click to highlight in text"><sup class="lineRef">2</sup>ait, ut quam—tumeat <span class="italic">Shackleton Bailey</span> (<span class="italic">but the passage is very uncertain):</span> ita quam—timeat.</a></li><script type="text/javascript">document.getElementById('note_LCL464_610_2').style.display = "none";</script></ul></section></notes></section>