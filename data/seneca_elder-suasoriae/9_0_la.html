<section class="div1 language" lang="la"><header><hgroup><h1>The Elder Seneca</h1></hgroup></header><section class="div2"><p class="noindent">

Cestius descripsit sic: fremit Oceanus quasi indignetur
quod terras relinquas.</p>
<p><span class="br"></span><span class="lineNumber">12</span><span class="br"></span>Corruptissimam rem omnium quae umquam dictae sunt ex quo homines diserti insanire coeperunt putabant Dorionis esse in metaphrasi dictam Homeri,<span class="innerMarginNote right">528M</span> cum excaecatus Cyclops saxum in mare reiecit. Haec quo modo ex corruptis eo perveniant ut et magna et tamen sana sint aiebat Maecenas apud Vergilium intellegi posse. Tumidum est: ὄρους ὄρος ἀποσπᾶται. Vergilius quid ait? rapit</p>
<blockquote><p><span class="line">haud partem exiguam montis.</span><span class="linebreak"></span></p></blockquote>
<p class="noindent">Ita magnitudini studet &lt;ut&gt;<a class="footnoteLink" href="#note_LCL464_500_1" id="target_note_LCL464_500_1"><sup>1</sup></a> non inprudenter discedat
a fide. Est inflatum: καὶ χειρία βάλλεται νῆσος. Vergilius quid ait [qui]<a class="footnoteLink" href="#note_LCL464_500_2" id="target_note_LCL464_500_2"><sup>2</sup></a> de navibus?</p>
<blockquote><p><span class="line indent8">credas innare revolsas</span><span class="linebreak"></span>
<span class="line">Cycladas.</span><span class="linebreak"></span></p></blockquote>
<p class="noindent">Non dicit hoc fieri sed videri. Propitiis auribus accipitur,
quamvis incredibile sit, quod excusatur antequam
dicitur.</p>
<p><span class="br"></span><span class="lineNumber">13</span><span class="br"></span>Multo corruptiorem sententiam Menestrati cuiusdam,
declamatoris non abiecti suis temporibus, nactus sum in hac ipsa suasoria, cum describeret beluarum
in Oceano nascentium magnitudinem: . . . Efficit<span class="innerMarginNote right">529M</span> haec sententia ut ignoscam Musae, qui dixit ipsis Charybdi et Scylla maius portentum: “Charybdis ipsius maris naufragium” et, ne in una re semel insaniret: “quid ibi potest esse salvi ubi ipsum mare perit?”</p>
</section><notes><section class="footnotes"><ul><li class="note" id="note_LCL464_500_1"><a class="footnoteCrossrefLink" href="#target_note_LCL464_500_1" title="Click to highlight in text"><sup class="lineRef">1</sup>studet ut <span class="italic">Gertz</span>, <span class="italic">Thomas</span>: scedat studet.</a></li><script type="text/javascript">document.getElementById('note_LCL464_500_1').style.display = "none";</script><li class="note" id="note_LCL464_500_2"><a class="footnoteCrossrefLink" href="#target_note_LCL464_500_2" title="Click to highlight in text"><sup class="lineRef">2</sup><span class="italic">Omitted in early editions.</span></a></li><script type="text/javascript">document.getElementById('note_LCL464_500_2').style.display = "none";</script></ul></section></notes></section>