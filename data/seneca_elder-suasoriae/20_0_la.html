<section class="div1 language" lang="la"><header><hgroup><h1>The Elder Seneca</h1></hgroup></header><section class="div2">
<p class="noindent">Elegantissime quidem adfectum animorum incerta sorte pendentium expressit, sed parum Romani animi servata est magnitudo; cenant enim tamquam crastinum
desperent. Quantum illis Laconibus animi erat, qui non poterant dicere: “hic dies est meus.”</p>
<p><span class="br"></span><span class="lineNumber">13</span><span class="br"></span>Illud Porcellus grammaticus arguebat in hoc versu quasi soloecismum quod, cum plures induxisset,<span class="innerMarginNote right">540M</span> diceret: “hic meus est dies,” non: “hic noster est,”
et in sententia optima id accusabat quod erat optimum.
Muta enim ut “noster” sit: peribit omnis versus elegantia, in quo hoc est decentissimum, quod ex communi sermone trahitur; nam quasi proverbii loco est: “hic dies meus est”; et, cum ad sensum rettuleris, ne grammaticorum quidem calumnia ab omnibus magnis ingeniis summovenda habebit locum; dixerunt enim non omnes simul tamquam in choro manum ducente grammatico, sed singuli ex iis: “hic meus est dies.”</p>
<p><span class="br"></span><span class="lineNumber">14</span><span class="br"></span>Sed ut revertar ad Leonidam et trecentos, pulcherrima
illa fertur Glyconis sententia: . . .</p>
<p>In hac ipsa suasoria non sane refero memoria &lt;dignam&gt;<a class="footnoteLink" href="#note_LCL464_522_1" id="target_note_LCL464_522_1"><sup>1</sup></a> ullam sententiam Graeci cuiusquam nisi Damae: ποῖ φεύξεσθε, ὁπλῖται, τείχη;</p>
<p>De positione loci eleganter dixit Haterius, cum angustias loco facundissime descripsisset: natus trecentis locus.</p>
</section><notes><section class="footnotes"><ul><li class="note" id="note_LCL464_522_1"><a class="footnoteCrossrefLink" href="#target_note_LCL464_522_1" title="Click to highlight in text"><sup class="lineRef">1</sup><span class="italic">Supplied by Kiessling.</span></a></li><script type="text/javascript">document.getElementById('note_LCL464_522_1').style.display = "none";</script></ul></section></notes></section>