<section class="div1 language" lang="la"><header><hgroup><h1>Terence</h1></hgroup></header><div class="sp"><p class="lineGroup">
<span class="ac">Actus II</span>
</p><p class="lineGroup">
<span class="sc">ii.</span> i: <span class="sc">clitipho.</span>
</p></div>
<div class="sp inline"><p class="lineGroup">
<span class="line"><span class="speaker">
<span class="sc">clit</span>
</span> quam iniqui sunt patres in omnis adulescentis iudices!</span><span class="linebreak"></span>
<span class="line">qui aequom esse censent nos a pueris ilico nasci senes,</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>neque illarum affinis esse rerum quas fert adulescentia.</span><span class="linebreak"></span>
<span class="line">ex sua lubidine moderantur nunc quaest, non quae olim</span><span class="linebreak"></span>
<span class="line">fuit.</span><span class="linebreak"></span>
<span class="line">mihi si umquam filius erit, ne ille facili me utetur patre.</span><span class="linebreak"></span>
<span class="line">nam et cognoscendi et ignoscendi dabitur peccati locus.</span><span class="linebreak"></span>
<span class="line">non ut meus, qui mihi per alium ostendit suam sententiam.</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>perii! is mi, ubi adbibit plus paullo, sua quae narrat facinora!</span><span class="linebreak"></span>
<span class="line">nunc ait “periclum ex aliis facito tibi quod ex usu siet,”</span><span class="linebreak"></span>
<span class="line">astutus! ne ille haud scit quam mihi nunc surdo narret</span><span class="linebreak"></span>
<span class="line">fabulam.</span><span class="linebreak"></span>
<span class="line">magis nunc me amicae dicta stimulant, “da mihi” atque</span><span class="linebreak"></span>
<span class="line">“affer mihi.”</span><span class="linebreak"></span>
<span class="line">quoi quod respondeam nil habeo, neque me quisquamst</span><span class="linebreak"></span>
<span class="line">miserior.</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>nam hic Clinia, etsi is quoque suarum rerum satagit, at</span><span class="linebreak"></span>
<span class="line">tamen</span><span class="linebreak"></span>
<span class="line">habet bene et pudice eductam, ignaram artis meretriciae.</span><span class="linebreak"></span>
<span class="line">meast potens, procax, magnifica, sumptuosa, nobilis.</span><span class="linebreak"></span>
<span class="line">tum quod dem “recte” est. nam nil esse mihi religiost</span><span class="linebreak"></span>
<span class="line">dicere.</span><span class="linebreak"></span>
<span class="line">hoc ego mali non pridem inveni neque etiamdum scit</span><span class="linebreak"></span>
<span class="line">pater.</span><span class="linebreak"></span>
</p></div>
<notes></notes></section>