<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

enim multi agri lege Cornelia publicati nec cuiquam adsignati neque venditi, qui a paucis hominibus impudentissime possidentur. His cavet, hos defendit, hos privatos facit; hos, inquam, agros, quos Sulla nemini dedit, Rullus non vobis adsignare vult, sed eis condonare, qui possident. Causam quaero, cur ea, quae maiores vobis in Italia, Sicilia, Africa, duabus Hispaniis, Macedonia, Asia reliquerunt, venire patiamini, cum ea, quae vestra sunt, condonari possessoribus
<span class="br"></span><span class="lineNumber">13</span><span class="br"></span>eadem lege videatis. Iam totam legem intellegetis, cum ad paucorum dominationem scripta sit, tum ad Sullanae assignationis rationes esse accommodatissimam. Nam socer huius vir multum bonus est; neque ego nunc de illius bonitate, sed de generi impudentia disputo.</p>
</section>
<section class="div2">
<p>IV. Ille enim, quod habet, retinere vult neque se Sullanum esse dissimulat; hic, ut ipse habeat, quod non habet, quae dubia sunt, per vos sancire vult, et, cum plus appetat quam ipse Sulla, qui his rebus resisto, Sullanas res defendere criminor.
<span class="br"></span><span class="lineNumber">14</span><span class="br"></span>“Habet agros non nullos,” inquit, “socer meus desertos atque longinquos; vendet eos mea lege, quanti volet. Habet incertos ac nullo iure possessos; confirmabuntur optimo iure. Habet publicos; reddam privatos. Denique eos fundos, quos in agro


</p></section><notes></notes></section>