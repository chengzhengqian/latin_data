<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quinqueviri, decemviri; quaero a populari tribuno plebis, ecquando nisi per <span class="sc">xxxv</span> tribus creati sint. Etenim cum omnes potestates, imperia, curationes ab universo populo Romano proficisci convenit, tum eas profecto maxime, quae constituuntur ad populi fructum aliquem et commodum, in quo et universi deligant, quem populo Romano maxime consulturum putent, et unus quisque studio et suffragio suo viam sibi ad beneficium impetrandum munire possit. Hoc tribuno plebis potissimum venit in mentem, populum Romanum universum privare suffragiis, paucas tribus non certa condicione iuris, sed sortis beneficio fortuito
<span class="br"></span><span class="lineNumber">18</span><span class="br"></span>ad usurpandam libertatem vocare. “<span class="sc">Item</span>,” inquit, “<span class="sc">eodemque modo</span>,” capite altero, “<span class="sc">ut comitiis pontificis maximi</span>.” Ne hoc quidem vidit, maiores nostros tam fuisse populares, ut, quod per populum creari fas non erat propter religionem sacrorum, in eo tamen propter amplitudinem sacerdotii voluerint populo supplicari. Atque hoc idem de ceteris sacerdotiis Cn. Domitius, tribunus plebis, vir clarissimus, tulit, quod populus per religionem sacerdotia mandare non poterat, ut minor pars populi vocaretur; ab ea parte
<span class="br"></span><span class="lineNumber">19</span><span class="br"></span>qui esset factus, is a collegio cooptaretur. Videte,





</p></section><notes></notes></section>