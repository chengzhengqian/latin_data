<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

patres conscripti vocabantur. Iam vero vultum Considi videre ferundum vix erat. Quem hominem “vegrandi macie torridum” Romae contemptum, abiectum videbamus, hunc Capuae Campano supercilio ac regio spiritu cum videremus, Blossios mihi
<span class="br"></span><span class="lineNumber">94</span><span class="br"></span>videbar illos videre ac Vibellios. Iam vero qui metus erat tunicatorum illorum et in Albana et Seplasia quae concursatio percunctantium, quid praetor edixisset, ubi cenaret, quo denuntiasset<a class="footnoteLink" href="#note_LCL240_470_1" id="target_note_LCL240_470_1"><sup>1</sup></a>! Nos autem, hinc Roma qui veneramus, iam non hospites, sed peregrini
<span class="br"></span><span class="lineNumber">95</span><span class="br"></span>atque advenae nominabamur.</p>
</section>
<section class="div2">
<p>XXXV. Haec qui prospexerint, maiores nostros dico, Quirites, non eos in deorum immortalium numero venerandos a nobis et colendos putatis? Quid enim viderunt? Hoc, quod nunc vos, quaeso, perspicite atque cognoscite. Non ingenerantur hominibus mores tam a stirpe generis ac seminis quam ex iis rebus, quae ab ipsa natura nobis ad vitae consuetudinem suppeditantur, quibus alimur et vivimus. Carthaginienses fraudulenti et mendaces non genere, sed natura loci, quod propter portus suos multis et variis mercatorum et advenarum sermonibus ad studium fallendi studio quaestus vocabantur. Ligures montani duri atque agrestes; docuit ager ipse nihil ferendo nisi multa





</p></section><notes><section class="footnotes"><ul><li class="note" id="note_LCL240_470_1"><a class="footnoteCrossrefLink" href="#target_note_LCL240_470_1" title="Click to highlight in text"><sup class="lineRef">1</sup>quid enuntiasset <span class="italic"><span class="sc">mss.</span></span>: quo denuntiasset <span class="italic">Klotz.</span></a></li><script type="text/javascript">document.getElementById('note_LCL240_470_1').style.display = "none";</script></ul></section></notes></section>