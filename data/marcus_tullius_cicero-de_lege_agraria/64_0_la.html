<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

providerunt, quod nervis urbis omnibus exsectis<a class="footnoteLink" href="#note_LCL240_468_1" id="target_note_LCL240_468_1"><sup>1</sup></a> urbem ipsam solutam ac debilitatam reliquerunt.</p>
</section>
<section class="div2">
<p><span class="br"></span><span class="lineNumber">92</span><span class="br"></span>XXXIV. Haec consilia maiorum M. Bruto, ut antea dixi, reprehendenda et P. Rullo visa sunt; neque te, P. Rulle, omina illa M. Bruti atque auspicia a simili furore deterrent. Nam et ipse, qui deduxit, et qui magistratum Capuae illo creante ceperunt, et qui aliquam partem illius deductionis, honoris, muneris attigerunt, omnes acerbissimas impiorum poenas pertulerunt. Et quoniam Bruti atque illius temporis feci mentionem, commemorabo id, quod egomet vidi, cum venissem Capuam colonia modo deducta L. Considio et Sex. Saltio, quem ad modum ipsi loquebantur, “praetoribus,” ut intellegatis, quantam locus ipse adferat superbiam, quae paucis diebus, quibus illo colonia deducta est, perspici atque intellegi potuit.
<span class="br"></span><span class="lineNumber">93</span><span class="br"></span>Nam primum, id quod dixi, cum ceteris in coloniis duumviri appellentur, hi se praetores appellari volebant. Quibus primus annus hanc cupiditatem attulisset, nonne arbitramini paucis annis fuisse consulum nomen appetituros? Deinde anteibant lictores non cum bacillis, sed, ut hic practoribus urbanis anteeunt, cum fascibus bini.<a class="footnoteLink" href="#note_LCL240_468_2" id="target_note_LCL240_468_2"><sup>2</sup></a> Erant hostiae maiores in foro constitutae, quae ab his praetoribus de tribunali sicut a nobis consulibus de consilii sententia probatae ad praeconem et ad tibicinem immolabantur. Deinde





</p></section><notes><section class="footnotes"><ul><li class="note" id="note_LCL240_468_1"><a class="footnoteCrossrefLink" href="#target_note_LCL240_468_1" title="Click to highlight in text"><sup class="lineRef">1</sup>eiectis <span class="italic">most <span class="sc">mss.</span></span>: electis <span class="italic">Madvig.</span></a></li><script type="text/javascript">document.getElementById('note_LCL240_468_1').style.display = "none";</script><li class="note" id="note_LCL240_468_2"><a class="footnoteCrossrefLink" href="#target_note_LCL240_468_2" title="Click to highlight in text"><sup class="lineRef">2</sup>bini <span class="italic">Zumpt.</span></a></li><script type="text/javascript">document.getElementById('note_LCL240_468_2').style.display = "none";</script></ul></section></notes></section>