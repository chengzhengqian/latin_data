<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

cultura et magno labore quaesitum. Campani semper superbi bonitate agrorum et fructuum magnitudine, urbis salubritate, discriptione, pulchritudine. Ex hac copia atque omnium rerum adfluentia primum illa Campana nata est arrogantia, qua a maioribus nostris alterum Capua consulem postularunt, deinde ea luxuries, quae ipsum Hannibalem armis etiam tum
<span class="br"></span><span class="lineNumber">96</span><span class="br"></span>invictum voluptate vicit. Huc isti decemviri cum <span class="sc">iↃↃↃ</span> colonorum ex lege Rulli deduxerint, centum decuriones, decem augures, sex pontifices constituerint, quos illorum animos, quos impetus, quam ferociam fore putatis? Romam in montibus positam et convallibus, cenaculis sublatam atque suspensam, non optumis viis, angustissimis semitis prae sua Capua planissimo in loco explicata ac praeclarissime sita<a class="footnoteLink" href="#note_LCL240_472_1" id="target_note_LCL240_472_1"><sup>1</sup></a> irridebunt atque contemnent; agros vero Vaticanum et Pupiniam cum suis opimis atque uberibus campis conferendos scilicet non putabunt; oppidorum autem finitimorum illam copiam cum hac per risum ac iocum contendent; Labicos, Fidenas, Collatiam, ipsum hercle Lanuvium, Ariciam, Tusculum cum Calibus, Teano, Neapoli, Puteolis, Cumis, Pompeiis, Nuceria
<span class="br"></span><span class="lineNumber">97</span><span class="br"></span>comparabunt. Quibus illi rebus elati et inflati fortasse non continuo, sed certe, si paulum adsumpserint vetustatis ac roboris, non continebuntur; progredientur, cuncta secum ferent.<a class="footnoteLink" href="#note_LCL240_472_2" id="target_note_LCL240_472_2"><sup>2</sup></a> Homo privatus nisi magna sapientia praeditus vix cancellis et regionibus officii magnis in fortunis et copiis continetur, nedum





</p></section><notes><section class="footnotes"><ul><li class="note" id="note_LCL240_472_1"><a class="footnoteCrossrefLink" href="#target_note_LCL240_472_1" title="Click to highlight in text"><sup class="lineRef">1</sup>prae illis semitis <span class="italic">mss.</span></a></li><script type="text/javascript">document.getElementById('note_LCL240_472_1').style.display = "none";</script><li class="note" id="note_LCL240_472_2"><a class="footnoteCrossrefLink" href="#target_note_LCL240_472_2" title="Click to highlight in text"><sup class="lineRef">2</sup>progredientur, cuncta secum ferent <span class="italic">Orelli</span>: iuncti, efferentur singulares <span class="italic">Madvig</span>: cuncti, efferentur singulares <span class="italic">mss.</span></a></li><script type="text/javascript">document.getElementById('note_LCL240_472_2').style.display = "none";</script></ul></section></notes></section>