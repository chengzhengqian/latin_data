<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

iudicatum, quam hereditatem iam crevimus, regnum Bithyniae, quod certe publicum est populi Romani factum, num quid causae est, quin omnes agros, urbes, stagna, portus, totam denique Bithyniam decemviri vendituri sint?</p>
</section>
<section class="div2">
<p>XVI. Quid? Mytilenae, quae certe vestrae, Quirites, belli lege ac victoriae iure factae sunt, urbs et natura ac situ et descriptione aedificiorum
et pulchritudine in primis nobilis, agri iucundi et fertiles, nempe eodem capite inclusi continentur.
<span class="br"></span><span class="lineNumber">41</span><span class="br"></span>Quid? Alexandria cunctaque Aegyptus ut occulte latet, ut recondita est, ut furtim tota decemviris traditur! Quis enim vestrum hoc ignorat, dici illud regnum testamento regis Alexae populi Romani esse factum? Hic ego consul populi Romani non modo nihil iudico, sed ne quid sentiam quidem profero. Magna enim mihi res non modo ad statuendum, sed etiam ad dicendum videtur esse. Video, qui testamentum
factum esse confirmet; auctoritatem senatus exstare hereditatis aditae sentio tum, quando Alexa mortuo legatos Tyrum misimus, qui ab illo pecuniam
<span class="br"></span><span class="lineNumber">42</span><span class="br"></span>depositam nostris recuperarent. Haec L. Philippum saepe in senatu confirmasse memoria teneo; eum, qui regnum illud teneat hoc tempore, neque genere neque animo regio esse inter omnes fere video convenire.
Dicitur contra nullum esse testamentum,







</p></section><notes></notes></section>