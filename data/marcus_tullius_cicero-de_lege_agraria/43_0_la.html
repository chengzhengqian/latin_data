<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ab invicta Cn. Pompei manu Maeote et illis paludibus et itinerum angustiis atque altitudine montium defendatur, cum imperator in bello versetur, in locis autem illis etiam nunc belli nomen reliquum sit, eos agros, quorum adhuc penes Cn. Pompeium omne iudicium et potestas more maiorum debet esse, viri
<span class="br"></span><span class="lineNumber">53</span><span class="br"></span>decem vendent? Et, credo, P. Rullus (is enim sic se gerit, ut sibi iam decemvir designatus esse videatur) ad eam auctionem potissimum proficiscetur!</p>
</section>
<section class="div2">
<p>XX. Is videlicet, antequam veniat in Pontum, litteras ad Cn. Pompeium mittet, quarum ego iam exemplum ab istis compositum esse arbitror: “P. <span class="sc">Servilius
rullus tribunus plebis decemvir s. d. Cn. Pompeio
Cn. f</span>.” Non credo ascripturum esse “<span class="sc">Magno</span>,” non enim videtur id, quod imminuere lege conatur, concessurus verbo. “<span class="sc">Te volo curare, ut mihi Sinopae
praesto sis auxiliumque adducas, dum eos agros, quos tu<a class="footnoteLink" href="#note_LCL240_426_1" id="target_note_LCL240_426_1"><sup>1</sup></a> tuo labore cepisti, ego mea lege vendam</span>.”
An Pompeium non adhibebit? in eius provincia vendet manubias imperatoris? Ponite ante oculos vobis Rullum in Ponto inter nostra atque hostium castra hasta posita cum suis formosis finitoribus <span class="br"></span><span class="lineNumber">54</span><span class="br"></span>auctionantem. Neque in hoc solum inest contumelia, quae vehementer et insignis est et nova, ut ulla res parta bello nondum legibus datis etiam tum imperatore bellum administrante non modo venierit, verum locata sit. Plus spectant homines certe quam contumeliam; sperant, si concessum sit inimicis Cn. Pompei cum imperio, cum iudicio omnium rerum,




</p></section><notes><section class="footnotes"><ul><li class="note" id="note_LCL240_426_1"><a class="footnoteCrossrefLink" href="#target_note_LCL240_426_1" title="Click to highlight in text"><sup class="lineRef">1</sup><span class="italic">Inserted by Lauredanus</span>.</a></li><script type="text/javascript">document.getElementById('note_LCL240_426_1').style.display = "none";</script></ul></section></notes></section>