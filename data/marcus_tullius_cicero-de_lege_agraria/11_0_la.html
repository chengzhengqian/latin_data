<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

pace niteat, in bello non obsolescat, militem sustentet, hostem non pertimescat; praetermitto omnem hanc orationem et contioni reservo; de periculo salutis ac
<span class="br"></span><span class="lineNumber">22</span><span class="br"></span>libertatis loquor. Quid enim existimatis integrum vobis in re publica fore aut in vestra libertate ac dignitate
retinenda, cum Rullus atque ii, quos multo magis quam Rullum timetis, cum omni egentium atque improborum manu, cum omnibus copiis, cum omni argento et auro Capuam et urbes circa Capuam occuparint?</p>
<p>His ego rebus, patres conscripti, resistam vehementer
atque acriter neque patiar homines ea me consule expromere, quae contra rem publicam iam
<span class="br"></span><span class="lineNumber">23</span><span class="br"></span>diu cogitarint. Errastis, Rulle, vehementer et tu et non nulli collegae tui, qui sperastis vos contra consulem
veritate, non ostentatione popularem posse in evertenda re publica populares existimari. Lacesso vos, in contionem voco, populo Romano disceptatore uti volo.</p>
</section>
<section class="div2">
<p>VIII. Etenim, ut circumspiciamus omnia, quae populo grata atque iucunda sunt, nihil tam populare
quam pacem, quam concordiam, quam otium reperiemus. Sollicitam mihi civitatem suspicione, suspensam metu, perturbatam vestris legibus et contionibus et deductionibus<a class="footnoteLink" href="#note_LCL240_362_1" id="target_note_LCL240_362_1"><sup>1</sup></a> tradidistis; spem improbis
ostendistis, timorem bonis iniecistis, fidem de
<span class="br"></span><span class="lineNumber">24</span><span class="br"></span>foro, dignitatem de re publica sustulistis. Hoc motu atque hac perturbatione animorum atque rerum cum populo Romano vox et auctoritas consulis repente in tantis tenebris illuxerit, cum ostenderit nihil esse metuendum, nullum exercitum, nullam manum, nullas



</p></section><notes><section class="footnotes"><ul><li class="note" id="note_LCL240_362_1"><a class="footnoteCrossrefLink" href="#target_note_LCL240_362_1" title="Click to highlight in text"><sup class="lineRef">1</sup>deditionibus <span class="sc">mss.</span> (seditionibus <span class="italic">two <span class="sc">mss</span>.</span>): deductionibus <span class="italic">Kayser.</span></a></li><script type="text/javascript">document.getElementById('note_LCL240_362_1').style.display = "none";</script></ul></section></notes></section>