<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

emendos; ii porro ab invitis non ementur. Si consenserint
possessores non vendere, quid futurum est? Referetur pecunia? Non licet. Exigetur? Vetat. Verum esto; nihil est, quod non emi possit, si tantum des, quantum velit venditor. Spoliemus orbem terrarum,
vendamus vectigalia, effundamus aerarium, ut locupletatis aut invidiae aut pestilentiae possessoribus agri tamen emantur.</p>
<p><span class="br"></span><span class="lineNumber">16</span><span class="br"></span>Quid tum? quae erit in istos agros deductio, quae totius rei ratio atque descriptio? “Deducentur,” inquit,
“coloniae.” Quo? quorum hominum? in quae loca? Quis enim non videt in coloniis esse haec omnia consideranda? Tibi nos, Rulle, et istis tuis harum omnium
rerum machinatoribus totam Italiam inermem tradituros existimasti, quam praesidiis confirmaretis, coloniis occuparetis, omnibus vinclis devinctam et constrictam teneretis? Ubi enim cavetur, ne in Ianiculo coloniam constituatis, ne urbem hanc urbe alia premere atque urgere possitis? “Non faciemus,” inquit. Primum nescio, deinde timeo, postremo non committam, ut vestro beneficio potius quam nostro
<span class="br"></span><span class="lineNumber">17</span><span class="br"></span>consilio salvi esse possimus.</p>
</section>
<section class="div2">
<p>VI. Quod vero totam Italiam vestris coloniis complere voluistis, id cuius modi esset, neminemne nostrum intellecturum existimastis?
Scriptum est enim: “<span class="sc">Quae in municipia</span>
</p></section><notes></notes></section>