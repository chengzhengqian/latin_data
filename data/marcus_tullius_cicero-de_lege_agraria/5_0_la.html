<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">9</span><span class="br"></span>adventus sociis nostris esse soleant. Quam ob rem quid putatis impendere hac lege omnibus gentibus terroris et mali, cum immittantur in orbem terrarum decemviri summo cum imperio, summa cum avaritia infinitaque omnium rerum cupiditate? quorum cum adventus graves, cum fasces formidolosi, tum vero iudicium ac potestas erit non ferenda; licebit enim, quod videbitur, publicum iudicare, quod iudicarint, vendere. Etiam illud, quod homines sancti non facient, ut pecuniam accipiant, ne vendant, tamen id iis ipsum per legem licebit. Hinc vos quas spoliationes, quas pactiones, quam denique in omnibus locis nundinationem iuris ac fortunarum fore putatis?
<span class="br"></span><span class="lineNumber">10</span><span class="br"></span>Etenim, quod superiore parte legis praefinitum fuit, “<span class="sc">Sulla et Pompeio consunbus,</span>” id rursus liberum infinitumque fecerunt.</p>
</section>
<section class="div2">
<p>IV. Iubet enim eosdem decemviros
omnibus agris publicis pergrande vectigal imponere, ut idem possint et liberare agros, quos commodum sit, et, quos ipsis libeat, publicare. Quo in iudicio perspici non potest utrum severitas acerbior an benignitas quaestuosior sit futura.</p>
<p>Sunt tamen in tota lege exceptiones duae non tam iniquae quam suspiciosae. Excipit enim in vectigali imponendo agrum Recentoricum Siciliensem, in vendendis
agris eos agros, de quibus cautum sit foedere.
<span class="br"></span><span class="lineNumber">11</span><span class="br"></span>Hi sunt in Africa, qui ab Hiempsale possidentur. Hic quaero, si Hiempsali satis est cautum foedere et Recentoricus




</p></section><notes></notes></section>