<section class="div1 language" lang="la"><header><hgroup><h1>Cicero</h1></hgroup></header><section class="div2">
<h2><span class="ac">De Lege Agraria Oratio Tertia
Contra P. Servilium Rullum TR. Pleb. AD Populum</span></h2>
<p><span class="br"></span><span class="lineNumber">1</span><span class="br"></span>I. Commodius fecissent tribuni plebis, Quirites, si, quae apud vos de me deferunt, ea coram potius me praesente dixissent; nam et aequitatem vestrae disceptationis et consuetudinem superiorum et ius suae potestatis retinuissent. Sed quoniam adhuc praesens certamen contentionemque fugerunt, nunc, si videtur eis, in meam contionem prodeant et, quo provocati a me venire noluerunt, revocati saltem revertantur.
<span class="br"></span><span class="lineNumber">2</span><span class="br"></span>Video quosdam, Quirites, strepitu significare nescio quid et non eosdem vultus, quos proxima mea contione praebuerunt, in hanc contionem mihi rettulisse. Quare a vobis, qui nihil de me credidistis, ut eam voluntatem, quam semper habuistis erga me, retineatis, peto; a vobis autem, quos leviter immutatos esse sentio, parvam exigui temporis usuram bonae de me opinionis postulo, ut eam, si, quae dixero, vobis probabo, perpetuo retineatis; sin aliter, hoc ipso in loco depositam atque
<span class="br"></span><span class="lineNumber">3</span><span class="br"></span>abiectam relinquatis. Completi sunt animi auresque
</p></section><notes></notes></section>