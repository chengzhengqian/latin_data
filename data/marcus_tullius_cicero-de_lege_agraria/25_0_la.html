<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quid intersit inter Cn. Domitium, tribunum plebis, hominem nobilissimum, et P. Rullum, qui temptavit, ut opinor, patientiam vestram, cum se nobilem<a class="footnoteLink" href="#note_LCL240_390_1" id="target_note_LCL240_390_1"><sup>1</sup></a> esse diceret. Domitius, quod per caerimonias populi fieri non poterat, ratione adsecutus est, ut id, quoad posset, quoad fas esset, quoad liceret, populi ad partes daret; hic, quod populi semper proprium fuit, quod nemo imminuit,
nemo mutavit, quin ei, qui populo agros essent adsignaturi, ante acciperent a populo beneficium, quam darent, id totum eripere vobis atque e manibus extorquere conatus est. Ille, quod dari populo nullo modo poterat, tamen quodam modo dedit; hic, quod adimi nullo pacto potest, tamen quadam ratione eripere conatur.</p>
</section>
<section class="div2">
<p><span class="br"></span><span class="lineNumber">20</span><span class="br"></span>VIII. Quaeret quispiam, in tanta iniuria tantaque impudentia quid spectarit. Non defuit consilium; fides erga plebem Romanam, Quirites, aequitas in vos libertatemque vestram vehementer defuit. Iubet enim comitia decemviris habere creandis eum, qui legem tulerit. Hoc dicam planius: Iubet Rullus, homo non cupidus neque appetens, habere comitia Rullum. Nondum reprehendo; video fecisse alios; illud, quod nemo fecit, de minore parte populi, quo pertineat, videte. Habebit comitia, volet eos renuntiare, quibus regia potestas hac lege quaeritur;




</p></section><notes><section class="footnotes"><ul><li class="note" id="note_LCL240_390_1"><a class="footnoteCrossrefLink" href="#target_note_LCL240_390_1" title="Click to highlight in text"><sup class="lineRef">1</sup>popularem <span class="italic">Zielinski</span>.</a></li><script type="text/javascript">document.getElementById('note_LCL240_390_1').style.display = "none";</script></ul></section></notes></section>