<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

vetat intercedi, ei potestatem, etiamsi intercessum sit, tamen eandem constituit, quam si lata esset lex, ut non intellegam, quare aut hic vetet intercedere aut quemquam intercessurum putet, cum intercessio stultitiam intercessoris significatura sit, non rem impeditura.</p>
<p><span class="br"></span><span class="lineNumber">31</span><span class="br"></span>Sint igitur decemviri neque veris comitiis, hoc est populi suffragiis, neque illis ad speciem atque ad usurpationem vetustatis per xxx lictores auspiciorum causa adumbratis constituti. Videte nunc, eos, qui a vobis nihil potestatis acceperint, quanto maioribus ornamentis adficiat, quam omnes nos adfecti sumus, quibus vos amplissimas potestates dedistis. Iubet auspicia coloniarum deducendarum causa decemviros habere, pullarios[que] “<span class="sc">eodem iure</span>,” inquit, “<span class="sc">quo habuerunt iiiviri lege Sempronia</span>.” Audes etiam, Rulle, mentionem facere legis Semproniae, nec te ea lex ipsa commonet <span class="sc">iii</span>viros illos xxxv tribuum suffragio creatos esse? Et, cum tu a Ti. Gracchi aequitate ac pudore longissime remotus sis, id, quod dissimillima ratione factum sit, eodem iure putas esse oportere?</p>
</section>
<section class="div2">
<p><span class="br"></span><span class="lineNumber">32</span><span class="br"></span>XIII. Dat praeterea potestatem verbo praetoriam, re vera regiam; definit in quinquennium, facit sempiternam;
tantis enim confirmat opibus et copiis, ut



</p></section><notes></notes></section>