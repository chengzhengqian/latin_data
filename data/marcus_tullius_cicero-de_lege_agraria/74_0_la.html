<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

in iis saltem tacere rebus, in quibus de se et de suis
<span class="br"></span><span class="lineNumber">5</span><span class="br"></span>factis taceri velit. Omnium legum iniquissimam dissimillimamque legis esse arbitror eam, quam L. Flaccus interrex de Sulla tulit, ut omnia, quaecumque ille fecisset, essent rata. Nam cum ceteris in civitatibus tyrannis institutis leges omnes extinguantur atque tollantur, hic rei publicae tyrannum lege constituit. Est invidiosa lex, sicuti dixi, verum tamen habet excusationem; non enim videtur hominis lex
<span class="br"></span><span class="lineNumber">6</span><span class="br"></span>esse, sed temporis. Quid, si est haec multo impudentior? Nam Valeria lege Corneliisque legibus eripitur, si cui datur, coniungitur impudens gratificatio cum acerba iniuria; sed tamen habet<a class="footnoteLink" href="#note_LCL240_488_1" id="target_note_LCL240_488_1"><sup>1</sup></a> illis legibus spem non nullam, cui ademptum est, aliquem scrupulum, cui datum est. Rulli cautio est haec: “<span class="sc">Qui post C. Marium Cn. Papirium consules.</span>” Quam procul a suspicione fugit, quod eos consules, qui adversarii Sullae maxime fuerunt, potissimum nominavit! Si enim Sullam dictatorem nominasset, perspicuum fore et invidiosum arbitratus est. Sed quem nostrum tam tardo ingenio fore putavit, cui post eos consules Sullam
<span class="br"></span><span class="lineNumber">7</span><span class="br"></span>dictatorem fuisse in mentem venire non posset? Quid ergo ait Marianus tribunus plebis, qui nos Sullanos in invidiam rapit? “<span class="sc">Qui post Marium et Carbonem consules agri, aedificia, lacus, stagna, loca, possessiones</span>” (caelum et mare praetermisit, cetera complexus est) “<span class="sc">publice data, assignata, vendita, concessa sunt</span>” (a quo, Rulle? post Marium et Carbonem consules quis adsignavit, quis dedit, quis






</p></section><notes><section class="footnotes"><ul><li class="note" id="note_LCL240_488_1"><a class="footnoteCrossrefLink" href="#target_note_LCL240_488_1" title="Click to highlight in text"><sup class="lineRef">1</sup>imbibit <span class="italic">Klotz, Orelli.</span></a></li><script type="text/javascript">document.getElementById('note_LCL240_488_1').style.display = "none";</script></ul></section></notes></section>