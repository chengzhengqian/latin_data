<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

verum etiam, quod ei tenebant, quibus adimi iure non poterat, coemerunt. Qua de causa nec duo Gracchi, qui de plebis Romanae commodis plurimum cogitaverunt, nec L. Sulla, qui omnia sine ulla religione, quibus voluit, est dilargitus, agrum Campanum attingere ausus est; Rullus exstitit, qui ex ea possessione rem publicam demoveret, ex qua nec Gracchorum benignitas eam nec Sullae dominatio deiecisset.</p>
</section>
<section class="div2">
<p>XXX. Quem agrum nunc praetereuntes vestrum esse dicitis et quem, ea iter qui faciunt, externi homines vestrum esse audiunt, is cum erit divisus [neque erit vester]<a class="footnoteLink" href="#note_LCL240_456_1" id="target_note_LCL240_456_1"><sup>1</sup></a> neque vester esse
<span class="br"></span><span class="lineNumber">82</span><span class="br"></span>dicetur. At qui homines possidebunt? Primo quidem acres, ad vim prompti, ad seditionem parati, qui, simul ac decemviri concrepuerint, armati in cives et expediti ad caedem esse possint; deinde ad paucos opibus et copiis adfluentes totum agrum Campanum deferri videbitis. Vobis interea, qui illas a maioribus pulcherrimas vectigalium sedes armis captas accepistis, gleba nulla de paternis atque avitis possessionibus relinquetur. At quantum intererit inter vestram et privatorum diligentiam, Quirites! Cum a maioribus nostris P. Lentulus, is<a class="footnoteLink" href="#note_LCL240_456_2" id="target_note_LCL240_456_2"><sup>2</sup></a> qui princeps senatus fuit, in ea loca missus esset. ut privatos agros, qui in publicum Campanum incurrebant, pecunia publica coÃ«meret. dicitur renuntiasse nulla se pecunia fundum cuiusdam emere potuisse, eumque, qui nollet vendere, ideo negasse se adduci






</p></section><notes><section class="footnotes"><ul><li class="note" id="note_LCL240_456_1"><a class="footnoteCrossrefLink" href="#target_note_LCL240_456_1" title="Click to highlight in text"><sup class="lineRef">1</sup><span class="italic">Hervagius-Clark.</span></a></li><script type="text/javascript">document.getElementById('note_LCL240_456_1').style.display = "none";</script><li class="note" id="note_LCL240_456_2"><a class="footnoteCrossrefLink" href="#target_note_LCL240_456_2" title="Click to highlight in text"><sup class="lineRef">2</sup><span class="italic">Inserted by Lauredanus.</span></a></li><script type="text/javascript">document.getElementById('note_LCL240_456_2').style.display = "none";</script></ul></section></notes></section>