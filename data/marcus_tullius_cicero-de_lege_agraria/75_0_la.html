<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

concessit praeter Sullam?), “<span class="sc">ea omnia eo iure sint</span>” (quo iure? labefactat videlicet nescio quid. Nimium acer, nimium vehemens tribunus plebis Sullana rescindit), “<span class="sc">ut quae optimo iure privata sunt.</span>” Etiamne
<span class="br"></span><span class="lineNumber">8</span><span class="br"></span>meliore quam paterna et avita? Meliore. At hoc Valeria lex non dicit, Corneliae leges non sanciunt, Sulla ipse non postulat. Si isti agri partem aliquam iuris, aliquam similitudinem propriae possessionis, aliquam spem diuturnitatis attingunt, nemo est tam impudens istorum, quin agi secum praeclare arbitretur. Tu vero, Rulle, quid quaeris? Quod habent, ut habeant? Quis vetat? Ut privatum sit? Ita latum est. Ut meliore iure<a class="footnoteLink" href="#note_LCL240_490_1" id="target_note_LCL240_490_1"><sup>1</sup></a> tui soceri fundus Hirpinus sit sive ager Hirpinus (totum enim possidet)
<span class="br"></span><span class="lineNumber">9</span><span class="br"></span>quam meus paternus avitusque fundus Arpinas? Id enim caves. Optimo enim iure ea sunt profecto praedia, quae optima condicione sunt. Libera meliore iure sunt quam serva; capite hoc omnia, quae serviebant, non servient. Soluta meliore in causa sunt quam obligata; eodem capite subsignata omnia, si modo Sullana sunt, liberantur. Immunia commodiore condicione sunt quam illa, quae pensitant; ego Tusculanis pro aqua Crabra vectigal

</p></section><notes><section class="footnotes"><ul><li class="note" id="note_LCL240_490_1"><a class="footnoteCrossrefLink" href="#target_note_LCL240_490_1" title="Click to highlight in text"><sup class="lineRef">1</sup>meliore iure <span class="italic">Pluygers</span>: melior <span class="italic"><span class="sc">mss.</span></span></a></li><script type="text/javascript">document.getElementById('note_LCL240_490_1').style.display = "none";</script></ul></section></notes></section>