<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ager privatus est, quid attinuerit excipi; sin et foedus illud habet aliquam dubitationem et ager Recentoricus dicitur non numquam esse publicus, quem putet existimaturum duas causas in orbe terrarum
repertas, quibus gratis parceret? Numquisnam tam abstrusus usquam nummus videtur, quem non architecti huiusce legis olfecerint? Provincias, civitates liberas, socios, amicos, reges denique exhauriunt, admovent manus vectigalibus populi Romani. Non
<span class="br"></span><span class="lineNumber">12</span><span class="br"></span>est satis. Audite, audite vos, qui amplissimo populi senatusque iudicio exercitus habuistis et bella gessistis:
quod ad quemque pervenerit ex praeda, ex manubiis, ex auro coronario, quod neque consumptum in monumento neque in aerarium relatum sit, id ad decemviros referri iubet! Hoc capite multa sperant; in omnes imperatores heredesque eorum quaestionem suo iudicio comparant, sed maximam pecuniam se a Fausto ablaturos arbitrantur. Quam causam suscipere
iurati iudices noluerunt, hanc isti decemviri suscepere: idcirco a iudicibus fortasse praetermissam
<span class="br"></span><span class="lineNumber">13</span><span class="br"></span>esse arbitrantur, quod sit ipsis reservata. Deinde etiam in reliquum tempus diligentissime sancit, ut, quod quisque imperator habeat pecuniae, protinus ad decemviros referat. Hic tamen excipit Pompeium simillime, ut mihi videtur, atque ut illa lege, qua




</p></section><notes></notes></section>