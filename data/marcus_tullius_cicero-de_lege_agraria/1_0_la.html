<section class="div1 language" lang="la"><header><hgroup><h1>Cicero</h1></hgroup></header>
<h1><span class="ac">De Lege Agraria Oratto Prima Contra P. Servilium Rullum Tr. Pleb. In Senatu</span></h1>
<section class="div2">
<p><span class="br"></span><span class="lineNumber">1</span><span class="br"></span>I. . . . quae res aperte petebatur, ea nunc occulte cuniculis oppugnatur. Dicent enim decemviri, id quod et dicitur a multis et saepe dictum est, post eosdem consules regis Alexandri testamento regnum illud populi Romani esse factum. Dabitis igitur Alexandriam clam petentibus iis, quibus apertissime pugnantibus restitistis? Haec, per deos immortales! utrum esse vobis consilia siccorum an vinulentorum somnia et utrum cogitata sapientium an optata furiosorum
<span class="br"></span><span class="lineNumber">2</span><span class="br"></span>videntur? Videte nunc, proximo capite ut impurus
helluo turbet rem publicam, ut a maioribus nostris possessiones relictas disperdat ac dissipet, ut sit non minus in populi Romani patrimonio nepos quam in suo. Perscribit in sua lege vectigalia, quae decemviri vendant, hoc est proscribit auctionem publicorum bonorum. Agros emi vult, qui dividantur;



</p></section><notes></notes></section>