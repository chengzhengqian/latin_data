<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

vestris urbibus, vestris praesidiis cingeretis atque oppressam teneretis; ut ipsum Cn. Pompeium, quoius praesidio saepissime res publica contra acerrimos hostes et contra improbissimos cives usa est, spoliare<a class="footnoteLink" href="#note_LCL240_476_1" id="target_note_LCL240_476_1"><sup>1</sup></a> atque horum conspectu privare possetis; ut nihil auro et argento violari, nihil numero et suffragiis depravari, nihil vi et manu perfringi posset, quod non vos oppressum atque ereptum teneretis; ut volitaretis interea per gentes, per regna omnia cum imperio summo, cum iudicio infinito, cum omni pecunia; ut veniretis in castra Cn. Pompei atque ipsa castra, si commodum vobis esset, venderetis; ut interca magistratus reliquos legibus omnibus soluti sine metu iudiciorum, sine periculo petere possetis; ut nemo ad populum Romanum vos adducere, nemo producere, nemo in senatum cogere, non consul coercere, non tribunus plebis retinere posset.</p>
<p><span class="br"></span><span class="lineNumber">100</span><span class="br"></span>Haec ego vos concupisse pro vestra stultitia atque intemperantia non miror, sperasse me consule adsequi posse demiror. Nam cum omnium consulum gravis in re publica custodienda cura ac diligentia debet esse, tum eorum maxime, qui non in cunabulis, sed in campo sunt consules facti. Nulli populo Romano pro me maiores mei spoponderunt; mihi creditum est; a me petere, quod debeo, me ipsum appellare debetis. Quem ad modum, cum petebam, nulli me vobis




</p></section><notes><section class="footnotes"><ul><li class="note" id="note_LCL240_476_1"><a class="footnoteCrossrefLink" href="#target_note_LCL240_476_1" title="Click to highlight in text"><sup class="lineRef">1</sup>populus Romanus (<span class="italic">edd. vett.</span>) . . . usus est, spoliare <span class="italic">Ussing</span>: respublica . . . munita est, exercitu victore, <span class="italic">Clark</span>: rem publicam . . . cives victorem atque.</a></li><script type="text/javascript">document.getElementById('note_LCL240_476_1').style.display = "none";</script></ul></section></notes></section>