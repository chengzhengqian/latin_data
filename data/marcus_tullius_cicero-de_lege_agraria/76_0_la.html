<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

pendam, quia mancipio fundum accepi; si a Sulla mihi datus esset, Rulli lege non penderem.</p>
</section>
<section class="div2">
<p>III.<span class="br"></span><span class="lineNumber">10</span><span class="br"></span>Video vos, Quirites, sicuti res ipsa cogit, commoveri vel legis vel orationis impudentia, legis, quae ius melius Sullanis praediis constituat quam paternis, orationis, quae eius modi in<a class="footnoteLink" href="#note_LCL240_492_1" id="target_note_LCL240_492_1"><sup>1</sup></a> causa insimulare quem-quam audeat rationes Sullae nimium vehementer defendere. At, si illa solum sanciret, quae a Sulla essent data, tacerem, modo ipse se Sullanum esse confiteretur. Sed non modo illis cavet, verum etiam aliud quoddam genus donationis inducit; et is, qui a me Sullanas possessiones defendi criminatur, non eas solum sancit, verum ipse novas adsignationes
<span class="br"></span><span class="lineNumber">11</span><span class="br"></span>instituit et repentinus Sulla nobis exoritur. Nam attendite, quantas concessiones agrorum hic noster obiurgator uno verbo facere conetur: “<span class="sc">Quae data, donata, concessa, vendita.</span>” Patior, audio. Quid deinde? “possessa.” Hoc tribunus plebis promulgare ausus est, ut, quod quisque post Marium et Carbonem consules possidet, id eo iure teneret, quo quod optimo privatum est<a class="footnoteLink" href="#note_LCL240_492_2" id="target_note_LCL240_492_2"><sup>2</sup></a>? Etiamne, si vi deiecit, etiamne, si clam, si precario venit in possessionem? Ergo hac lege ius civile, causae possessionum, praetorum
<span class="br"></span><span class="lineNumber">12</span><span class="br"></span>interdicta tollentur. Non mediocris res neque parvum sub hoc verbo furtum, Quirites, latet. Sunt




</p></section><notes><section class="footnotes"><ul><li class="note" id="note_LCL240_492_1"><a class="footnoteCrossrefLink" href="#target_note_LCL240_492_1" title="Click to highlight in text"><sup class="lineRef">1</sup>in <span class="italic">supplied by Baiter</span>.</a></li><script type="text/javascript">document.getElementById('note_LCL240_492_1').style.display = "none";</script><li class="note" id="note_LCL240_492_2"><a class="footnoteCrossrefLink" href="#target_note_LCL240_492_2" title="Click to highlight in text"><sup class="lineRef">2</sup>quo . . . est] quod <span class="italic"><span class="sc">mss.</span></span>; est <span class="italic">inserted by Baiter.</span></a></li><script type="text/javascript">document.getElementById('note_LCL240_492_2').style.display = "none";</script></ul></section></notes></section>