<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Sequitur “<span class="sc">omnes agros extra Italiam</span>” infinito ex tempore, non, ut antea, ab Sulla et Pompeio consulibus. Cognitio decemvirum, privatus sit an publicus;
<span class="br"></span><span class="lineNumber">57</span><span class="br"></span>eique agro pergrande vectigal imponitur. Hoc quantum iudicium, quam intolerandum, quam regium sit, quem praeterit, posse, quibuscumque locis velint, nulla disceptatione, nullo consilio privata publicare, publica liberare? Excipitur hoc capite ager in Sicilia Recentoricus; quem ego excipi et propter hominum necessitudinem et propter rei<a class="footnoteLink" href="#note_LCL240_430_1" id="target_note_LCL240_430_1"><sup>1</sup></a> aequitatem, Quirites, ipse vehementer gaudeo. Sed quae est<a class="footnoteLink" href="#note_LCL240_430_2" id="target_note_LCL240_430_2"><sup>2</sup></a> haec impudentia! Qui agrum Recentoricum possident, vetustate possessionis se, non iure, misericordia senatus, non agri condicione defendunt. Nam illum agrum publicum esse fatentur; se moveri possessionibus, avitis suis sedibus, ac dis penatibus negant oportere. Ac, si est privatus ager Recentoricus, quid eum excipis? sin autem publicus, quae est ista aequitas ceteros, etiamsi privati sint, permittere, ut publici iudicentur, hunc excipere nominatim, qui publicus esse fateatur? Ergo eorum ager excipitur, qui apud Rullum aliqua<a class="footnoteLink" href="#note_LCL240_430_3" id="target_note_LCL240_430_3"><sup>3</sup></a> ratione valuerunt, ceteri agri omnes, qui ubique sunt, sine ullo dilectu, sine populi Romani notione, sine iudicio senatus decemviris
<span class="br"></span><span class="lineNumber">58</span><span class="br"></span>addicentur?</p>
</section>
<section class="div2">
<p>XXII. Atque etiam est alia superiore
capite, quo omnia veneunt, quaestuosa exceptio,








</p></section><notes><section class="footnotes"><ul><li class="note" id="note_LCL240_430_1"><a class="footnoteCrossrefLink" href="#target_note_LCL240_430_1" title="Click to highlight in text"><sup class="lineRef">1</sup>rei <span class="italic">inserted by Pluygers</span>.</a></li><script type="text/javascript">document.getElementById('note_LCL240_430_1').style.display = "none";</script><li class="note" id="note_LCL240_430_2"><a class="footnoteCrossrefLink" href="#target_note_LCL240_430_2" title="Click to highlight in text"><sup class="lineRef">2</sup>quae est <span class="italic">Madvig</span>: quid <span class="italic"><span class="sc">mss</span></span>.</a></li><script type="text/javascript">document.getElementById('note_LCL240_430_2').style.display = "none";</script><li class="note" id="note_LCL240_430_3"><a class="footnoteCrossrefLink" href="#target_note_LCL240_430_3" title="Click to highlight in text"><sup class="lineRef">3</sup>alia <span class="italic"><span class="sc">mss</span></span>.: aliqua <span class="italic">Madvig</span>.</a></li><script type="text/javascript">document.getElementById('note_LCL240_430_3').style.display = "none";</script></ul></section></notes></section>