<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

clarissimi viri, vestra facta sunt. Adiungit agros Bithyniae regios, quibus nunc publicani fruuntur; deinde Attalicos agros in Cherroneso, in Macedonia, qui regis Philippi sive Persae fuerunt, qui item a censoribus locati sunt et certissimum vectigal. . .<a class="footnoteLink" href="#note_LCL240_424_1" id="target_note_LCL240_424_1"><sup>1</sup></a>
<span class="br"></span><span class="lineNumber">51</span><span class="br"></span>Ascribit item auctioni Corinthios agros opimos et fertiles et Cyrenenses, qui Apionis fuerunt, et agros in Hispania propter Karthaginem novam et in Africa ipsam veterem Karthaginem vendit, quam videlicet P. Africanus non propter religionem sedum illarum ac vetustatis de consilii sententia consecravit, nec ut ipse locus eorum, qui cum hac urbe de imperio decertarunt, vestigia calamitatis ostenderet, sed non fuit tam diligens, quam est Rullus, aut fortasse emptorem ei loco reperire non potuit. Verum inter hos agros regios captos veteribus bellis virtute summorum imperatorum adiungit regios agros, Mithridatis
qui in Paphlagonia, qui in Ponto, qui in Cappadocia
<span class="br"></span><span class="lineNumber">52</span><span class="br"></span>fuerunt, ut eos decemviri vendant. Itane vero? non legibus datis, non auditis verbis imperatoris, nondum denique bello confecto, cum rex Mithridates amisso exercitu regno expulsus tamen in ultimis terris aliquid etiam nunc moliatur atque





</p></section><notes><section class="footnotes"><ul><li class="note" id="note_LCL240_424_1"><a class="footnoteCrossrefLink" href="#target_note_LCL240_424_1" title="Click to highlight in text"><sup class="lineRef">1</sup><span class="italic">Clark inserts</span> adferunt.</a></li><script type="text/javascript">document.getElementById('note_LCL240_424_1').style.display = "none";</script></ul></section></notes></section>