<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quos volent, quam volent magno, poterunt; colonias deducere novas, renovare veteres, totam Italiam suis coloniis ut complere liceat, permittitur; omnes provincias
obeundi, liberos populos agris multandi, regnorum
vendendorum summa potestas datur; cum velint, Romae esse, cum commodum sit, quacumque velint, summo cum imperio iudicioque rerum omnium vagari ut liceat, conceditur; interea dissolvant iudicia publica, e consiliis abducant, quos velint, singuli
de maximis rebus iudicent, quaestori permittant, finitorem mittant, ratum sit, quod finitor uni illi, a quo
<span class="br"></span><span class="lineNumber">35</span><span class="br"></span>missus erit, renuntiaverit.</p>
</section>
<section class="div2">
<p>XIV. Verbum mihi deest, Quirites, cum ego hanc potestatem regiam appello, sed profecto maior est quaedam. Nullum enim regnum
fuit umquam, quod non, si minus iure aliquo, at regionibus tamen certis contineretur. Hoc vero infinitum est, quo et regna omnia et vestrum imperium,
quod latissime patet, et ea, quae partim libera a vobis, partim etiam ignorata vobis sunt, permissu legis continentur.</p>
<p>Datur igitur eis primum, ut liceat eis vendere omnia, de quibus vendendis senatus consulta facta sunt M. Tullio Cn. Cornelio consulibus postve<a class="footnoteLink" href="#note_LCL240_408_1" id="target_note_LCL240_408_1"><sup>1</sup></a> ea.
<span class="br"></span><span class="lineNumber">36</span><span class="br"></span>Cur hoc tam est obscurum atque caecum? Quid? ista omnia, de quibus senatus censuit, nominatim in lege perscribi nonne potuerunt? Duae sunt huius obscuritatis causae, Quirites, una pudoris, si quis pudor esse potest in tam insigni impudentia, altera



</p></section><notes><section class="footnotes"><ul><li class="note" id="note_LCL240_408_1"><a class="footnoteCrossrefLink" href="#target_note_LCL240_408_1" title="Click to highlight in text"><sup class="lineRef">1</sup>ve <span class="italic">added by Richter</span>.</a></li><script type="text/javascript">document.getElementById('note_LCL240_408_1').style.display = "none";</script></ul></section></notes></section>