<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

invitis eripi nullo modo possit. Deinde ornat apparitoribus,
scribis, librariis, praeconibus, architectis, praeterea mulis, tabernaculis, cibariis,<a class="footnoteLink" href="#note_LCL240_406_1" id="target_note_LCL240_406_1"><sup>1</sup></a> supellectili; sumptum haurit ex aerario, suppeditat a sociis; finitores<a class="footnoteLink" href="#note_LCL240_406_2" id="target_note_LCL240_406_2"><sup>2</sup></a> ex equestri loco ducentos, vicenos singulis stipatores corporis constituit, eosdem ministros et satellites potestatis.</p>
<p>Formam adhuc habetis, Quirites, et speciem ipsam tyrannorum; insignia videtis potestatis, nondum ipsam potestatem. Dixerit enim fortasse quispiam: “Quid me ista laedunt, scriba, lictor, praeco, pullarius?”
Omnia sunt haec huius modi, Quirites, ut, ea qui habeat sine vestris suffragiis, aut rex non
<span class="br"></span><span class="lineNumber">33</span><span class="br"></span>ferundus aut privatus furiosus esse videatur. Perspicite, quanta potestas permittatur; non privatorum insaniam, sed intolerantiam regum esse dicetis. Primum permittitur infinita potestas innumerabilis pecuniae conficiendae vestris vectigalibus non fruendis,
sed alienandis; deinde orbis terrarum gentiumque
omnium datur cognitio sine consilio, poena
<span class="br"></span><span class="lineNumber">34</span><span class="br"></span>sine provocatione, animadversio sine auxilio. Iudicare
per quinquennium vel de consulibus vel de ipsis tribunis plebis poterunt; de illis interea nemo iudicabit; magistratus iis petere licebit, causam dicere non licebit; emere agros, a quibus volent et



 
</p></section><notes><section class="footnotes"><ul><li class="note" id="note_LCL240_406_1"><a class="footnoteCrossrefLink" href="#target_note_LCL240_406_1" title="Click to highlight in text"><sup class="lineRef">1</sup>centunculis <span class="italic">Klotz-Clark</span>, “<span class="italic">saddle-cloths</span>”: centuriis <span class="italic"><span class="sc">mss.</span>, which, if it means anything, must mean “companies of soldiers</span>”: tentoriis <span class="italic">Turnebus</span>.</a></li><script type="text/javascript">document.getElementById('note_LCL240_406_1').style.display = "none";</script><li class="note" id="note_LCL240_406_2"><a class="footnoteCrossrefLink" href="#target_note_LCL240_406_2" title="Click to highlight in text"><sup class="lineRef">2</sup>ianitores <span class="italic"><span class="sc">mss.</span>, “doorkeepers,” a kind of bodyguard, like</span> stipatores.</a></li><script type="text/javascript">document.getElementById('note_LCL240_406_2').style.display = "none";</script></ul></section></notes></section>