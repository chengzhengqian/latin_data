<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

coloniae vehementer huic imperio timendum Capuam a decemviris inferetur, tunc contra hanc Romam, communem patriam omnium nostrum, illa
<span class="br"></span><span class="lineNumber">87</span><span class="br"></span>altera Roma quaeretur. In id oppidum homines nefarii rem publicam nostram transferre conantur, quo in oppido maiores nostri nullam omnino rem publicam esse voluerunt, qui tres solum urbes in terris omnibus, Carthaginem, Corinthum, Capuam, statuerunt posse imperii gravitatem ac nomen sustinere. Deleta Carthago est, quod cum hominum copiis, tum ipsa natura ac loco, succincta portibus, armata muris, excurrere ex Africa, imminere â€  ita<a class="footnoteLink" href="#note_LCL240_462_1" id="target_note_LCL240_462_1"><sup>1</sup></a> fructuosissimis insulis populi Romani videbatur. Corinthi vestigium vix relictum est. Erat enim posita in angustiis atque in faucibus Graeciae sic, ut terra claustra locorum teneret et duo maria maxime navigationi diversa paene coniungeret, cum pertenui discrimine separentur. Haec, quae procul erant a conspectu imperii, non solum adflixerunt, sed etiam, ne quando recreata exsurgere atque erigere se possent, funditus, ut dixi,
<span class="br"></span><span class="lineNumber">88</span><span class="br"></span>sustulerunt. De Capua multum est et diu consultum; extant litterae, Quirites, publicae, sunt senatus con-sulta complura. Statuerunt homines sapientes, si agrum Campanis ademissent, magistratus, senatum, publicum ex illa urbe consilium sustulissent, imaginem rei publicae nullam reliquissent, nihil fore, quod Capuam timeremus. Itaque hoc perscriptum in monumentis veteribus reperietis, ut esset urbs, quae res eas,




</p></section><notes><section class="footnotes"><ul><li class="note" id="note_LCL240_462_1"><a class="footnoteCrossrefLink" href="#target_note_LCL240_462_1" title="Click to highlight in text"><sup class="lineRef">1</sup>ita <span class="italic"><span class="sc">mss.</span></span>: italiae ac <span class="italic">Lauredanus,</span> duabus <span class="italic">Gebhardt.</span></a></li><script type="text/javascript">document.getElementById('note_LCL240_462_1').style.display = "none";</script></ul></section></notes></section>