<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

adsequi possit, quid attinet tertio capite legem curiatam
ferre iubere, cum quarto permittas, ut sine lege curiata idem iuris habeant, quod haberent, si optima lege a populo essent creati? Reges constituuntur, non decemviri, Quirites, itaque ab his initiis fundamentisque nascuntur, ut non modo cum gerere rem<a class="footnoteLink" href="#note_LCL240_402_1" id="target_note_LCL240_402_1"><sup>1</sup></a> coeperint, sed etiam cum constituentur, omne vestrum
<span class="br"></span><span class="lineNumber">30</span><span class="br"></span>ius, potestas libertasque tollatur.</p>
</section>
<section class="div2">
<p>XII. At videte, quam diligenter retineat ius tribuniciae potestatis. Consulibus legem curiatam ferentibus a tribunis plebis saepe est, intercessum (neque tamen nos id querimur, esse hanc tribunorum plebis potestatem; tantum modo, si quis ea potestate temere est usus, existimamus<a class="footnoteLink" href="#note_LCL240_402_2" id="target_note_LCL240_402_2"><sup>2</sup></a>); hic tribunus plebis legi curiatae, quam praetor ferat, adimit intercedendi potestatem. Atque hoc cum in eo reprehendendum est, quod per tribunum plebis tribunicia potestas minuitur, tum in eo deridendum, quod consuli, si legem curiatam non habet, attingere rem militarem non licet, huic, cui




</p></section><notes><section class="footnotes"><ul><li class="note" id="note_LCL240_402_1"><a class="footnoteCrossrefLink" href="#target_note_LCL240_402_1" title="Click to highlight in text"><sup class="lineRef">1</sup>rem <span class="italic">added by Kayser-Klotz</span>: magistratum <span class="italic">Clark</span>.</a></li><script type="text/javascript">document.getElementById('note_LCL240_402_1').style.display = "none";</script><li class="note" id="note_LCL240_402_2"><a class="footnoteCrossrefLink" href="#target_note_LCL240_402_2" title="Click to highlight in text"><sup class="lineRef">2</sup>exagitamus <span class="italic">Halm</span>, “<span class="italic">we censure him severely</span>”: expostulamus <span class="italic">Pluygers</span>, “<span class="italic">we complain of him</span>”: <span class="italic">Clark inserts</span> furiosum, “<span class="italic">we think him mad</span>.”</a></li><script type="text/javascript">document.getElementById('note_LCL240_402_2').style.display = "none";</script></ul></section></notes></section>