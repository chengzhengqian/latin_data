<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

verum etiam casu lapsum esse arbitrabuntur, vos universos, qui me antetuleritis nobilitati, vituperaturi. Mihi autem, Quirites, omnia potius perpetienda esse duco quam non ita gerendum consulatum, ut in omnibus meis factis atque consiliis vestrum de me factum consiliumque laudetur. Accedit etiam ille mihi summus labor ac difficillima ratio consulatus gerendi, quod non eadem mihi qua superioribus consulibus lege et condicione utendum esse decrevi, qui aditum huius loci conspectumque vestrum partim magnopere fugerunt, partim non vehementer secuti sunt. Ego autem non solum hoc in loco dicam, ubi est id dictu facillimum, sed in ipso senatu, in quo esse locus huic voci non videbatur, popularem me futurum esse consulem prima illa mea oratione Kalendis <span class="br"></span><span class="lineNumber">7</span><span class="br"></span>Ianuariis dixi. Neque enim ullo modo facere possum, ut, cum me intellegam non hominum potentium studio, non excellentibus gratiis paucorum, sed universi populi Romani iudicio consulem ita factum, ut nobilissimis hominibus longe praeponerer, non et in hoc magistratu et in omni vita essem popularis. Sed mihi ad huius verbi<a class="footnoteLink" href="#note_LCL240_376_1" id="target_note_LCL240_376_1"><sup>1</sup></a> vim et interpretationem vehementer opus est vestra sapientia. Versatur enim magnus error propter insidiosas non nullorum simulationes, qui eum populi non solum commoda, verum etiam salutem oppugnant et impediunt, oratione




</p></section><notes><section class="footnotes"><ul><li class="note" id="note_LCL240_376_1"><a class="footnoteCrossrefLink" href="#target_note_LCL240_376_1" title="Click to highlight in text"><sup class="lineRef">1</sup>verbi <span class="italic">one <span class="sc">ms</span>., omitted by the rest.</span></a></li><script type="text/javascript">document.getElementById('note_LCL240_376_1').style.display = "none";</script></ul></section></notes></section>