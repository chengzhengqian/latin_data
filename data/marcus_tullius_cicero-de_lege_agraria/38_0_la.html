<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

non oportere populum Romanum omnium regnorum appetentem videri, demigraturos in illa loca nostros homines propter agrorum bonitatem et omnium
<span class="br"></span><span class="lineNumber">43</span><span class="br"></span>rerum copiam. Hac tanta de re P. Rullus cum ceteris decemviris collegis suis iudicabit, et utrum<a class="footnoteLink" href="#note_LCL240_416_1" id="target_note_LCL240_416_1"><sup>1</sup></a> iudicabit? Nam utrumque ita magnum est, ut nullo modo neque concedendum neque ferendum sit. Volet esse popularis;
populo Romano adiudicabit. Ergo idem ex sua lege vendet Alexandriam, vendet Aegyptum, urbis copiosissimae pulcherrimorumque agrorum iudex, arbiter, dominus, rex denique opulentissimi regni reperietur. Non sumet sibi tantum, non appetet; iudicabit Alexandriam regis esse, a populo
<span class="br"></span><span class="lineNumber">44</span><span class="br"></span>Romano abiudicabit.</p>
</section>
<section class="div2">
<p>XVII. Primum cur de populi Romani hereditate decemviri iudicent, cum vos volueritis de privatis hereditatibus centumviros iudicare? Deinde quis aget causam populi Romani? ubi res ista agetur? qui sunt isti decemviri, quos prospiciamus regnum Alexandriae Ptolomaeo gratis adiudicaturos? Quodsi Alexandria petebatur, cur non eosdem cursus hoc tempore, quos L. Cotta L. Torquato consulibus, cucurrerunt? cur non aperte ut antea, cur non item ut tum derecto et palam regionem illam petierunt? an, Quirites, ii qui per cursum





</p></section><notes><section class="footnotes"><ul><li class="note" id="note_LCL240_416_1"><a class="footnoteCrossrefLink" href="#target_note_LCL240_416_1" title="Click to highlight in text"><sup class="lineRef">1</sup>verum <span class="italic"><span class="sc">mss.</span></span>: utrum <span class="italic">Puteanus</span>.</a></li><script type="text/javascript">document.getElementById('note_LCL240_416_1').style.display = "none";</script></ul></section></notes></section>