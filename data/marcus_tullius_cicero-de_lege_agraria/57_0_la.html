<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

vobis cogitat, proferat; in iugera dena discribat, a Suburana usque ad Arniensem nomina vestra pro-ponat. Si non modo dena iugera dari vobis, sed ne constipari quidem tantum numerum hominum posse in agrum Campanum intellegetis, tamenne vexari rem publicam, contemni maiestatem populi Romani, deludi vosmet ipsos diutius a tribuno plebis patiemini?
<span class="br"></span><span class="lineNumber">80</span><span class="br"></span>Quodsi posset ager iste ad vos pervenire, nonne eum tamen in patrimonio vestro remanere malletis? Unumne fundum pulcherrimum populi Romani, caput vestrae pecuniae, pacis ornamentum, subsidium belli, fundamentum vectigalium, horreum legionum, solacium annonae disperire patiemini? An obliti estis, Italico bello amissis ceteris vectigalibus quantos agri Campani fructibus exercitus alueritis? an ignoratis cetera illa magnifica populi Romani vectigalia perlevi saepe momento fortunae inclinatione temporis pendere? Quid nos Asiae portus, quid scriptura, quid omnia transmarina vectigalia iuvabunt tenuissima
<span class="br"></span><span class="lineNumber">81</span><span class="br"></span>suspicione praedonum aut hostium iniecta? At vero hoc agri Campani vectigal cum eius modi sit, ut tutum domi sit et omnibus praesidiis oppidorum tegatur, tum neque bellis infestum nec fructibus varium nec caelo ac loco calamitosum esse solet. Maiores nostri non solum id, quod de<a class="footnoteLink" href="#note_LCL240_454_1" id="target_note_LCL240_454_1"><sup>1</sup></a> Campanis ceperant, non imminuerunt,







</p></section><notes><section class="footnotes"><ul><li class="note" id="note_LCL240_454_1"><a class="footnoteCrossrefLink" href="#target_note_LCL240_454_1" title="Click to highlight in text"><sup class="lineRef">1</sup><span class="italic">Inserted by Lauredanus.</span></a></li><script type="text/javascript">document.getElementById('note_LCL240_454_1').style.display = "none";</script></ul></section></notes></section>