<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">73</span><span class="br"></span>Atque in hos agros, qui hac lege empti sint, colonias ab his decemviris deduci iubet. Quid? omnisne locus eius modi est, ut nihil intersit rei publicae, colonia deducatur in eum locum necne, an est locus, qui coloniam postulet, est, qui plane recuset<a class="footnoteLink" href="#note_LCL240_448_1" id="target_note_LCL240_448_1"><sup>1</sup></a>? Quo in genere sicut in ceteris rei publicae partibus est operae pretium diligentiam maiorum recordari, qui colonias sic idoneis in locis contra suspicionem periculi collocarunt, ut esse non oppida Italiae, sed propugnacula imperii viderentur. Hi deducent colonias in eos agros, quos emerint; etiamne, si rei publicae
<span class="br"></span><span class="lineNumber">74</span><span class="br"></span>non expediat? “<span class="sc">Et in quae loca praeterea videbitur.</span>” Quid igitur est causae, quin coloniam in Ianiculum possint deducere et suum praesidium in capite atque cervicibus nostris possint collocare? Tu non definias, quo colonias, in quae loca, quo numero colonorum deduci velis, tu occupes locum, quem idoneum ad vim tuam iudicaris, compleas numero, confirmes praesidio, quo velis, populi Romani vectigalibus atque omnibus copiis ipsum populum Romanum coerceas, opprimas, redigas in istam decemviralem
<span class="br"></span><span class="lineNumber">75</span><span class="br"></span>dicionem ac potestatem?</p>
</section>
<section class="div2">
<p>XXVIII. Ut vero totam Italiam suis praesidiis obsidere atque occupare cogitet, quaeso, Quirites, cognoscite. Permittit decemviris, ut in omnia municipia, in omnes colonias totius Italiae colonos deducant, quos velint, iisque colonis agros dari iubet. Num obscure maiores opes,

</p></section><notes><section class="footnotes"><ul><li class="note" id="note_LCL240_448_1"><a class="footnoteCrossrefLink" href="#target_note_LCL240_448_1" title="Click to highlight in text"><sup class="lineRef">1</sup>est plane rectius et <span class="italic"><span class="sc">mss.</span></span>: qui plane recuset <span class="italic">Lauredanus</span>.</a></li><script type="text/javascript">document.getElementById('note_LCL240_448_1').style.display = "none";</script></ul></section></notes></section>