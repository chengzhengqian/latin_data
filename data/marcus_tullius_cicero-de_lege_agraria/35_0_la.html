<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sceleris. Nam neque ea, quae senatus nominatim vendenda censuit, audet appellare; sunt enim loca publica urbis, sunt sacella, quae post restitutam tribuniciam potestatem nemo attigit, quae maiores in urbe partim periculi perfugia esse voluerunt. Haec lege tribunicia decemviri vendent. Accedet eo mons Gaurus, accedent salicta ad Minturnas, adiungetur etiam illa via vendibilis Herculanea multarum deliciarum
et magnae pecuniae, permulta alia, quae senatus propter angustias aerarii vendenda censuit,
<span class="br"></span><span class="lineNumber">37</span><span class="br"></span>consules propter invidiam non vendiderunt. Verum haec fortasse propter pudorem in lege reticentur. Sed illud magis est credendum et pertimescendum, quod audaciae decemvirali corrumpendarum tabularum
publicarum fingendorumque senatus consultorum,
quae facta numquam sint, cum ex eo numero, qui per eos annos consules fuerunt, multi mortui sint, magna potestas permittitur. Nisi forte nihil est aequum nos de eorum audacia suspicari, quorum cupiditati nimium angustus orbis terrarum esse videatur.</p>
</section>
<section class="div2">
<p><span class="br"></span><span class="lineNumber">38</span><span class="br"></span>XV. Habetis unum venditionis genus, quod magnum
videri vobis intellego; sed attendite animos ad ea, quae consecuntur; hunc quasi gradum quendam atque aditum ad cetera factum intellegetis. “<span class="sc">Qui agri, quae loca, aedificia</span>.” Quid est praeterea? Multa in mancipiis, in pecore, auro, argento, ebore,




</p></section><notes></notes></section>