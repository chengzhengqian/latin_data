<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

nec diuturnis precibus efflagitatus, sed dignitate
<span class="br"></span><span class="lineNumber">4</span><span class="br"></span>impetratus esse videatur. Est illud amplissimum, quod paulo ante commemoravi, Quirites, quod hoc honore ex novis hominibus primum me multis post annis adfecistis, quod prima petitione, quod anno meo, sed tamen magnificentius atque ornatius esse illo nihil potest, quod meis comitiis non tabellam vindicem tacitae libertatis, sed vocem [unam]<a class="footnoteLink" href="#note_LCL240_374_1" id="target_note_LCL240_374_1"><sup>1</sup></a> prae vobis indicem vestrarum erga me voluntatum ac studiorum tulistis. Itaque me non extrema diribitio suffragiorum,
sed primi illi vestri concursus, neque singulae voces praeconum, sed una vox universi populi Romani
<span class="br"></span><span class="lineNumber">5</span><span class="br"></span>consulem declaravit. Hoc ego tam insigne, tam singulare vestrum beneficium, Quirites, cum ad animi mei fructum atque laetitiam duco esse permagnum, tum ad curam sollicitudinemque multo maius. Versantur enim, Quirites, in animo meo multae et graves cogitationes, quae mihi nullam partem neque diurnae neque nocturnae quietis impertiunt, primum tuendi consulatus, quae cum omnibus est difficilis et magna ratio, tum vero mihi praeter ceteros, cuius errato nulla venia, recte facto exigua laus et ab invitis expressa proponitur; non dubitanti fidele consilium, non laboranti certum subsidium nobilitatis ostenditur.</p>
</section>
<section class="div2">
<p><span class="br"></span><span class="lineNumber">6</span><span class="br"></span>III. Quodsi solus in discrimen aliquod adducerer, ferrem, Quirites, animo aequiore; sed mihi videntur certi homines, si qua in re me non modo consilio,



</p></section><notes><section class="footnotes"><ul><li class="note" id="note_LCL240_374_1"><a class="footnoteCrossrefLink" href="#target_note_LCL240_374_1" title="Click to highlight in text"><sup class="lineRef">1</sup>vivam <span class="italic">Clark</span> (<span class="italic">with two <span class="sc">mss.</span></span>): unam <span class="italic">other <span class="sc">mss.</span></span></a></li><script type="text/javascript">document.getElementById('note_LCL240_374_1').style.display = "none";</script></ul></section></notes></section>