<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Nihil est in hac provincia, quod aut in oppidis aut in agris maiores nostri proprium nobis reliquerint,
<span class="br"></span><span class="lineNumber">49</span><span class="br"></span>quin id venire iubeat. Quod partum recenti victoria maiores vobis in sociorum urbibus ac finibus et vinculum pacis et monumentum belli reliquerunt, id vos ab illis acceptum hoc auctore vendetis?</p>
<p>Hic mihi parumper mentes vestras, Quirites, commovere videor, dum patefacio vobis, quas isti penitus abstrusas insidias se posuisse arbitrantur contra Cn. Pompei dignitatem. Et mihi, quaeso, ignoscite, si appello talem virum saepius. Vos mihi praetori biennio ante, Quirites, hoc eodem in loco personam hanc imposuistis, ut, quibuscumque rebus possem, illius absentis dignitatem vobiscum una tuerer. Feci adhuc, quae potui, neque familiaritate illius adductus nec spe honoris atque amplissimae dignitatis, quam ego, etsi libente illo, tamen absente
<span class="br"></span><span class="lineNumber">50</span><span class="br"></span>illo per vos consecutus sum. Quam ob rem, cum intellegam totam hanc fere legem ad illius opes evertendas tamquam machinam comparari, et resistam consiliis hominum et perficiam profecto, quod ego video, ut id vos universi non solum videre, verum etiam tenere possitis.</p>
</section>
<section class="div2">
<p>XIX. Iubet venire, quae Attalensium, quae Phaselitum, quae Olympenorum fuerint, agrumque Agerensem<a class="footnoteLink" href="#note_LCL240_422_1" id="target_note_LCL240_422_1"><sup>1</sup></a> et Oroandicum et Gedusanum. Haec P. Servili imperio et victoria,





</p></section><notes><section class="footnotes"><ul><li class="note" id="note_LCL240_422_1"><a class="footnoteCrossrefLink" href="#target_note_LCL240_422_1" title="Click to highlight in text"><sup class="lineRef">1</sup>Agerensem <span class="italic"><span class="sc">mss</span></span>.: Aperensem <span class="italic">Zumpt</span>.</a></li><script type="text/javascript">document.getElementById('note_LCL240_422_1').style.display = "none";</script></ul></section></notes></section>