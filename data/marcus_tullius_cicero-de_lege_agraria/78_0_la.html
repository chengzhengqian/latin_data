<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Casinati optimos fructuosissimosque continuavit, cum usque eo vicinos proscriberet, quoad oculis conformando ex multis praediis unam fundi regionem formamque<a class="footnoteLink" href="#note_LCL240_496_1" id="target_note_LCL240_496_1"><sup>1</sup></a> perficeret, quos nunc cum aliquo metu tenet, sine ulla cura possidebit.‚Äù</p>
<p><span class="br"></span><span class="lineNumber">15</span><span class="br"></span>Et quoniam, qua de causa et quorum causa ille hoc promulgarit, ostendi, doceat ipse nunc, ego quem possessorem defendam, cum agrariae legi resisto. Silvam Scantiam vendis; populus Romanus possidet; defendo. Campanum agrum dividis; vos estis in possessione; non cedo. Deinde Italiae, Siciliae ceterarumque provinciarum possessiones venales ac proscriptas hac lege video; vestra sunt praedia, vestrae possessiones; resistam atque repugnabo neque patiar a quoquam populum Romanum de suis possessionibus me consule demoveri, praesertim, Quirites,
<span class="br"></span><span class="lineNumber">16</span><span class="br"></span>cum vobis nihil quaeratur. Hoc enim vos in<a class="footnoteLink" href="#note_LCL240_496_2" id="target_note_LCL240_496_2"><sup>2</sup></a> errore versari diutius non oportet. Num quis vestrum ad vim, ad facinus, ad caedem accommodatus est? Nemo. Atqui ei generi hominum, mihi credite, Campanus ager et praeclara illa Capua servatur; exercitus contra vos, contra libertatem vestram, contra Cn. Pompeium constituitur; contra hanc urbem Capua, contra vos manus hominum audacissimorum, contra Cn. Pompeium decem duces comparantur. Veniant et coram, quoniam me in vestram contionem vobis flagitantibus evocaverunt, disserant!</p>
</section><notes><section class="footnotes"><ul><li class="note" id="note_LCL240_496_1"><a class="footnoteCrossrefLink" href="#target_note_LCL240_496_1" title="Click to highlight in text"><sup class="lineRef">1</sup>normamque <span class="italic">Clark.</span></a></li><script type="text/javascript">document.getElementById('note_LCL240_496_1').style.display = "none";</script><li class="note" id="note_LCL240_496_2"><a class="footnoteCrossrefLink" href="#target_note_LCL240_496_2" title="Click to highlight in text"><sup class="lineRef">2</sup>in <span class="italic">inserted by Naugerius.</span></a></li><script type="text/javascript">document.getElementById('note_LCL240_496_2').style.display = "none";</script></ul></section></notes></section>