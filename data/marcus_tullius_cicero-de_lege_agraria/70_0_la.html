<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Etenim illis honores, potestates, divitiae ex tumultu atque ex dissensionibus civium comparari solent; vos, quorum gratia in suffragiis consistit, libertas in legibus, ius in iudiciis et aequitate magistratuum, res familiaris in pace, omni ratione otium retinere debetis.
<span class="br"></span><span class="lineNumber">103</span><span class="br"></span>Nam si ii, qui propter desidiam in otio vivunt, tamen in sua turpi inertia capiunt voluptatem ex ipso otio, quam vos fortunati eritis,<a class="footnoteLink" href="#note_LCL240_480_1" id="target_note_LCL240_480_1"><sup>1</sup></a> si in hoc statu, quem habetis vestra non ignavia quaesitum, sed virtute partum, otium tenueritis! Ego ex<a class="footnoteLink" href="#note_LCL240_480_2" id="target_note_LCL240_480_2"><sup>2</sup></a> concordia, quam mihi constitui cum collega, invitissimis iis hominibus, qui nos in consulatu inimicos esse et fore aiebant,<a class="footnoteLink" href="#note_LCL240_480_3" id="target_note_LCL240_480_3"><sup>3</sup></a> providi omnibus, prospexi sane, et revocavi fidem,<a class="footnoteLink" href="#note_LCL240_480_4" id="target_note_LCL240_480_4"><sup>4</sup></a> tribunis plebis denuntiavi, ne quid turbulenti me consule conflarent. Summum et firmissimum est illud communibus fortunis praesidium, Quirites, ut, quales vos hodierno die maxima contione mihi pro salute vestra praebuistis, tales reliquis temporibus rei publicae praebeatis. Promitto,<a class="footnoteLink" href="#note_LCL240_480_5" id="target_note_LCL240_480_5"><sup>5</sup></a> recipio, polliceor hoc vobis atque confirmo, me esse perfecturum, ut iam tandem illi, qui honori invidcrunt meo, tamen vos universos in consule deligendo plurimum vidisse fateantur.</p>
</section><notes><section class="footnotes"><ul><li class="note" id="note_LCL240_480_1"><a class="footnoteCrossrefLink" href="#target_note_LCL240_480_1" title="Click to highlight in text"><sup class="lineRef">1</sup>quo vos fortunam regitis <span class="italic"><span class="sc">mss.</span></span>: quo vos fortuna meliore eritis.</a></li><script type="text/javascript">document.getElementById('note_LCL240_480_1').style.display = "none";</script><li class="note" id="note_LCL240_480_2"><a class="footnoteCrossrefLink" href="#target_note_LCL240_480_2" title="Click to highlight in text"><sup class="lineRef">2</sup>quod ego et <span class="italic"><span class="sc">mss.</span></span>: <span class="italic">Clark omits</span> quod, <span class="italic">Lambinus alters</span> et <span class="italic">to</span> ex.</a></li><script type="text/javascript">document.getElementById('note_LCL240_480_2').style.display = "none";</script><li class="note" id="note_LCL240_480_3"><a class="footnoteCrossrefLink" href="#target_note_LCL240_480_3" title="Click to highlight in text"><sup class="lineRef">3</sup>et fore aiebant <span class="italic">Madvig</span>: corporis actibus <span class="italic"><span class="sc">mss</span></span>.</a></li><script type="text/javascript">document.getElementById('note_LCL240_480_3').style.display = "none";</script><li class="note" id="note_LCL240_480_4"><a class="footnoteCrossrefLink" href="#target_note_LCL240_480_4" title="Click to highlight in text"><sup class="lineRef">4</sup>idem <span class="italic"><span class="sc">mss.</span></span></a></li><script type="text/javascript">document.getElementById('note_LCL240_480_4').style.display = "none";</script><li class="note" id="note_LCL240_480_5"><a class="footnoteCrossrefLink" href="#target_note_LCL240_480_5" title="Click to highlight in text"><sup class="lineRef">5</sup>promitto <span class="italic">Clark</span>: pro certo <span class="italic"><span class="sc">mss.</span></span></a></li><script type="text/javascript">document.getElementById('note_LCL240_480_5').style.display = "none";</script></ul></section></notes></section>