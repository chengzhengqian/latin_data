<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

auctores generis mei commendarunt, sic, si quid deliquero, nullae sunt imagines, quae me a vobis de-precentur.</p>
</section>
<section class="div2">
<p>XXXVII. Quare, modo vita suppetat, quam ego conabor<a class="footnoteLink" href="#note_LCL240_478_1" id="target_note_LCL240_478_1">
<sup>1</sup></a> ab istorum scelere insidiisque defendere, polliceor hoc vobis, Quirites, bona fide: rem publicam vigilanti homini, non timido, diligenti,
<span class="br"></span><span class="lineNumber">101</span><span class="br"></span>non ignavo,<a class="footnoteLink" href="#note_LCL240_478_2" id="target_note_LCL240_478_2"><sup>2</sup></a> commisistis. Ego is consul, qui contionem metuam, qui tribunum plebis perhorrescam, qui saepe et sine causa tumultuer, qui timeam, ne mihi in carcere habitandum sit, si tribunus plebis duci iusserit? Ego cum vestris armis armatus<a class="footnoteLink" href="#note_LCL240_478_3" id="target_note_LCL240_478_3"><sup>3</sup></a> insignibusque amplissimis ornatus, imperio, auctoritate, non horreo in hunc locum progredi posse vobisque auctoribus improbitati hominis resistere nec vereor, ne res publica tantis munita praesidiis ab istis vinci aut opprimi possit. Si antea timuissem, tamen hac contione, hoc populo certe non vererer. Quis enim umquam tam secunda contione legem agrariam suasit, quam ego dissuasi? si hoc dissuadere est ac
<span class="br"></span><span class="lineNumber">102</span><span class="br"></span>non disturbare atque pervertere. Ex quo intellegi, Quirites, potest nihil esse tam populare quam id, quod ego vobis in hunc annum consul popularis adfero, pacem, tranquillitatem, otium. Quae nobis designatis timebatis, ea ne accidere possent, consilio meo ac ratione provisa sunt. Non modo vos eritis in otio, qui semper esse volueratis, verum etiam istos, quibus odio est otium, quietissimos atque otiosissimos reddam.






</p></section><notes><section class="footnotes"><ul><li class="note" id="note_LCL240_478_1"><a class="footnoteCrossrefLink" href="#target_note_LCL240_478_1" title="Click to highlight in text"><sup class="lineRef">1</sup>conabor <span class="italic">Clark</span>: si possum <span class="italic">Klotz</span>: summis <span class="italic"><span class="sc">mss.</span></span></a></li><script type="text/javascript">document.getElementById('note_LCL240_478_1').style.display = "none";</script><li class="note" id="note_LCL240_478_2"><a class="footnoteCrossrefLink" href="#target_note_LCL240_478_2" title="Click to highlight in text"><sup class="lineRef">2</sup><span class="italic">Inserted by Hervagius.</span></a></li><script type="text/javascript">document.getElementById('note_LCL240_478_2').style.display = "none";</script><li class="note" id="note_LCL240_478_3"><a class="footnoteCrossrefLink" href="#target_note_LCL240_478_3" title="Click to highlight in text"><sup class="lineRef">3</sup>armatus sim <span class="italic">Zumpt.</span></a></li><script type="text/javascript">document.getElementById('note_LCL240_478_3').style.display = "none";</script></ul></section></notes></section>