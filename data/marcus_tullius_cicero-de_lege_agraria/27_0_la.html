<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Rullus. Quis comitiis praefuit, quis tribus quas voluit, vocavit nullo custode sortitus, qui, decemviros, quos voluit, renuntiavit? Idem Rullus Quem principem renuntiavit? Rullum. Vix mehercule
servis hoc eum suis, non modo<a class="footnoteLink" href="#note_LCL240_394_1" id="target_note_LCL240_394_1"><sup>1</sup></a> vobis omnium gentium dominis probaturum arbitror.</p>
<p>Optumae leges igitur hac lege sine ulla exceptione tollentur; idem lege sibi sua curationem petet, idem maiore parte populi suffragiis spoliata comitia habebit, quos<a class="footnoteLink" href="#note_LCL240_394_2" id="target_note_LCL240_394_2"><sup>2</sup></a> volet, atque in iis se ipsum renuntiabit et videlicet collegas suos ascriptores legis agrariae non repudiabit, a quibus ei locus primus in indice et in praescriptione legis concessus est; ceteri fructus omnium rerum, qui in spe legis huius positi sunt, communi cautione atque aequa ex parte retinentur.</p>
<p><span class="br"></span><span class="lineNumber">23</span><span class="br"></span>At videte hominis diligentiam, si aut Rullum cogitasse
aut si Rullo potuisse in mentem venire arbitramini. Viderunt ei, qui haec machinabantur, si vobis ex omni populo deligendi potestas esset data, quaecumque res esset, in qua fides, integritas, virtus, auctoritas quaereretur, vos eam sine dubitatione ad Cn. Pompeium principem delaturos. Etenim, quem






</p></section><notes><section class="footnotes"><ul><li class="note" id="note_LCL240_394_1"><a class="footnoteCrossrefLink" href="#target_note_LCL240_394_1" title="Click to highlight in text"><sup class="lineRef">1</sup>modo <span class="italic">inserted by MÃ¼ller</span>.</a></li><script type="text/javascript">document.getElementById('note_LCL240_394_1').style.display = "none";</script><li class="note" id="note_LCL240_394_2"><a class="footnoteCrossrefLink" href="#target_note_LCL240_394_2" title="Click to highlight in text"><sup class="lineRef">2</sup>quae <span class="italic">Erfurt <span class="sc">ms.</span></span></a></li><script type="text/javascript">document.getElementById('note_LCL240_394_2').style.display = "none";</script></ul></section></notes></section>