<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

metuere, ne ille eandem contumeliam quam ceteri
<span class="br"></span><span class="lineNumber">62</span><span class="br"></span>ferre non possit. Pompeius autem hoc animo est, ut, quicquid vobis placeat, sibi ferendum putet; quod vos ferre non poteritis, id profecto perficiet ne diutius inviti ferre cogamini. Verum tamen cavet, ut, si qua pecunia post nos consules ex novis vectigalibus recipiatur, ea decemviri utantur. Nova porro vectigalia videt ea fore, quae Pompeius adiunxerit. Ita remissis manubiis vectigalibus eius virtute partis se frui putat oportere.</p>
<p>Parta sit pecunia,Quirites, decemviris tanta, quanta sit in terris, nihil praetermissum sit, omnes urbes, agri, regna denique, postremo etiam vectigalia vestra venierint, accesserint in cumulum manubiae vestrorum imperatorum; quantae et quam immanes divitiae decemviris in tantis auctionibus, tot iudiciis, tam infinita potestate rerum omnium quaerantur
<span class="br"></span><span class="lineNumber">63</span><span class="br"></span>videtis.</p>
</section>
<section class="div2">
<p>XXIV. Cognoscite nunc alios immensos atque intolerabiles quaestus, ut intellegatis ad certorum hominum importunam avaritiam hoc populare legis agrariae nomen esse quaesitum. Hac pecunia iubet agros emi, quo deducamini. Non consuevi homines appellare asperius, Quirites, nisi lacessitus. Velim fieri posset, ut a me sine contumelia nominarentur ii, qui se decemviros sperant futuros; iam videretis, quibus hominibus omnium rerum et vendendarum
<span class="br"></span><span class="lineNumber">64</span><span class="br"></span>et emendarum potestatem permitteretis. Sed,


</p></section><notes></notes></section>