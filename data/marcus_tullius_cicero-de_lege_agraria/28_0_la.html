<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

unum ex cunctis delegissetis, ut eum omnibus omnium gentium bellis terra et mari praeponeretis, certe, in decemviris faciendis sive fides haberetur sive honos, et committi huic optime et ornari hunc
<span class="br"></span><span class="lineNumber">24</span><span class="br"></span>iustissime posse intellegebant. Itaque excipitur hac lege non adulescentia, non legitimum aliquod impedimentum, non potestas. non magistratus ullus aliis negotiis ac legibus impeditus, reus denique quo minus decemvir fieri possit, non excipitur; Cn. Pompeius excipitur, ne cum P. Rullo (taceo de ceteris) decemvir fieri possit. Praesentem enim profiteri iubet, quod nulla alia in lege umquam fuit ne in iis quidem magistratibus, quorum certus ordo est, ne, si accepta lex esset, illum sibi collegam ascriberetis custodem ac vindicem cupiditatum.</p>
</section>
<section class="div2">
<p>X. Hic, quoniam video vos hominis dignitate et contumelia legis esse commotos, renovabo illud, quod initio dixi, regnum comparari, libertatem vestram hac lege funditus tolli.
<span class="br"></span><span class="lineNumber">25</span><span class="br"></span>An vos aliter existimabatis? cum ad omnia vestra pauci homines cupiditatis oculos adiecissent, non eos in primis id acturos, ut ex omni custodia vestrae libertatis, ex omni potestate, curatione, patrocinio vestrorum commodorum Cn. Pompeius depelleretur? Viderunt et vident, si per imprudentiam vestram, neglegentiam meam legem incognitam acceperitis,


</p></section><notes></notes></section>