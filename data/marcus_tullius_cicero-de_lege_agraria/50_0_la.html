<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

deductos. Huiusce modi me aliquid ab hoc horrido ac truce tribuno plebis fateor<a class="footnoteLink" href="#note_LCL240_440_1" id="target_note_LCL240_440_1"><sup>1</sup></a> exspectasse; hanc vero emendi et vendendi quaestuosissimam ac turpissimam mercaturam alienam actione tribunicia, alienam dignitate populi Romani semper putavi.
<span class="br"></span><span class="lineNumber">66</span><span class="br"></span>Iubet agros emi. Primum quaero, quos agros et quibus in locis. Nolo suspensam et incertam plebem Romanam obscura spe et caeca exspectatione pendere. Albanus ager est, Setinus, Privernas, Fundanus, Vescinus, Falernus, Literninus, Cumanus, Casilinas. Audio. Ab alia porta Capenas, Faliscus, Sabinus ager, Reatinus, Venafranus, Allifanus, Trebulanus. Habes tantam pecuniam, qua hosce omnes agros et ceteros horum similes non modo emere, verum etiam coacervare possis; cur eos non definis neque nominas, ut saltem deliberare plebes Romana possit, quid intersit sua, quid expediat, quantum tibi in emendis et in vendendis rebus committendum putet? “Definio,” inquit, “Italiam.” Satis certa regio. Etenim quantulum interest, utrum in Massici radices, an in
<span class="br"></span><span class="lineNumber">67</span><span class="br"></span>Italiam<a class="footnoteLink" href="#note_LCL240_440_2" id="target_note_LCL240_440_2"><sup>2</sup></a> aliove deducamini? Age, non definis locum; quid? naturam agri? “Vero,” inquit, “<span class="sc">qui arari aut coli possit</span>.” “Qui possit arari,” inquit, “aut coli,” non qui aratus aut cultus sit. Utrum haec lex est an tabula Neratianae auctionis? in qua scriptum fuisse aiunt: “<span class="sc">Iugera cc, in quibus olivetum fieri</span>
</p></section><notes><section class="footnotes"><ul><li class="note" id="note_LCL240_440_1"><a class="footnoteCrossrefLink" href="#target_note_LCL240_440_1" title="Click to highlight in text"><sup class="lineRef">1</sup>fateor <span class="italic">one <span class="sc">ms.</span></span>: confiteor <span class="italic">Zielinski</span>.</a></li><script type="text/javascript">document.getElementById('note_LCL240_440_1').style.display = "none";</script><li class="note" id="note_LCL240_440_2"><a class="footnoteCrossrefLink" href="#target_note_LCL240_440_2" title="Click to highlight in text"><sup class="lineRef">2</sup>Silam silvam <span class="italic">Müller</span>: Apuliam <span class="italic">Sigonius</span>.</a></li><script type="text/javascript">document.getElementById('note_LCL240_440_2').style.display = "none";</script></ul></section></notes></section>