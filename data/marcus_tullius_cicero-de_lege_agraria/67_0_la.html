<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

isti ab Rullo et Rulli similibus conquisiti atque electi coloni Capuae in domicilio superbiae atque in sedibus luxuriosis collocati non statim conquisituri sint aliquid sceleris et flagitii, immo vero etiam hoc magis quam illi veteres germanique Campani, quod in vetere fortuna illos natos et educatos nimiae tamen rerum omnium copiae depravabant, hi ex summa egestate in eandem rerum abundantiam traducti non solum copia, verum etiam insolentia commovebuntur.</p>
</section>
<section class="div2">
<p><span class="br"></span><span class="lineNumber">98</span><span class="br"></span>XXXVI. Haec tu, P. Rulle, M. Bruti sceleris vestigia quam monumenta maiorum sapientiae sequi maluisti, haec tu cum istis tuis auctoribus excogitasti, ut vetera vectigalia expilaretis, exploraretis nova, urbem novam<a class="footnoteLink" href="#note_LCL240_474_1" id="target_note_LCL240_474_1"><sup>1</sup></a> urbi ad certamen dignitatis opponeretis; ut sub vestrum ius, dicionem, potestatem urbes, nationes, provincias, liberos populos, reges, terrarum denique orbem subiungeretis; ut, cum omnem pecuniam ex aerario exhausissetis, ex vectigalibus redegissetis, ab omnibus regibus, gentibus, ab imperatoribus nostris coÃ«gissetis, tamen omnes vobis pecunias ad nutum vestrum penderent; ut idem partim invidiosos agros a Sullanis possessoribus, partim desertos ac pestilentes a vestris necessariis et a vobismet ipsis emptos, quanti velletis, populo Romano induceretis; ut omnia municipia coloniasque Italiae novis colonis occuparetis; ut, quibuscumque in locis vobis videretur ac quam multis videretur, colonias
<span class="br"></span><span class="lineNumber">99</span><span class="br"></span>collocaretis; ut omnem rem publicam vestris militibus,




</p></section><notes><section class="footnotes"><ul><li class="note" id="note_LCL240_474_1"><a class="footnoteCrossrefLink" href="#target_note_LCL240_474_1" title="Click to highlight in text"><sup class="lineRef">1</sup>expilaretis, exploraretis (<span class="italic">Lauredanus, Turnebus, Clark</span>) nova, urbem novam huic <span class="italic">Clark.</span></a></li><script type="text/javascript">document.getElementById('note_LCL240_474_1').style.display = "none";</script></ul></section></notes></section>