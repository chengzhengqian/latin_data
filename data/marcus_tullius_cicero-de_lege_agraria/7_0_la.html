<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

peregrini Roma eiciuntur, Glaucippus excipitur. Non enim hac exceptione unus adficitur beneficio, sed unus privatur iniuria. Sed cui manubias remittit, in huius vectigalia invadit. Iubet enim pecunia, si qua post nos consules ex novis vectigalibus recipiatur, hac uti decemviros. Quasi vero non intellegamus haec eos vectigalia, quae Cn. Pompeius adiunxerit, vendere cogitare.</p>
</section>
<section class="div2">
<p><span class="br"></span><span class="lineNumber">14</span><span class="br"></span>V. Videtis iam, patres conscripti, omnibus rebus et modis constructam et coacervatam pecuniam decemviralem. Minuetur huius pecuniae invidia; consumetur enim in agrorum emptionibus. Optume. Quis ergo emet agros istos? Idem decemviri; tu, Rulle, (missos enim facio ceteros) emes, quod voles, vendes, quod voles; utrumque horum facies, quanti voles. Cavet enim vir optimus, ne emat ab invito. Quasi vero non intellegamus ab invito emere iniuriosum esse, ab non invito quaestuosum. Quantum tibi agri vendet, ut alios omittam, socer tuus, et, si ego eius aequitatem animi probe novi, vendet non invitus? Facient idem ceteri libenter, ut possessionis invidiam pecunia commutent, accipiant, quod cupiunt, dent, quod retinere vix possunt.</p>
<p><span class="br"></span><span class="lineNumber">15</span><span class="br"></span>Nunc perspicite omnium rerum infinitam atque intolerandam licentiam. Pecunia coacta est ad agros


</p></section><notes></notes></section>