<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

fore uti postea cognitis insidiis, cum decemviros creetis, tum vitiis omnibus et sceleribus legis Cn. Pompei praesidium opponendum putetis. Et hoc parvum argumentum vobis erit, a certis hominibus dominationem potestatemque omnium rerum quaeri, cum videatis eum, quem custodem vestrae libertatis
fore videant, expertem fieri dignitatis?</p>
<p><span class="br"></span><span class="lineNumber">26</span><span class="br"></span>Cognoscite nunc, quae potestas decemviris et quanta detur. Primum lege curiata decemviros ornat. Iam hoc inauditum et plane novum, uti curiata lege magistratus detur, qui nullis comitiis ante sit datus. Eam legem ab eo praetore populi Romani, qui sit primus factus, ferri iubet. At quo modo? Ut ii decemviratum habeant, quos plebs designaverit. Oblitus
est nullos a plebe designari. Et is orbem terrarum constringit novis legibus, qui, quod in secundo capite scriptum est, non meminit in tertio? Atque hic perspicuum est, quid iuris a maioribus acceperitis. quid ab hoc tribuno plebis vobis relinquatur.</p>
</section>
<section class="div2">
<p>XI. Maiores de singulis magistratibus bis vos sententiam ferre voluerunt. Nam cum centuriata lex censoribus ferebatur, cum curiata ceteris patriciis magistratibus,
tum iterum de eisdem iudicabatur, ut esset reprehendendi potestas, si populum beneficii sui
<span class="br"></span><span class="lineNumber">27</span><span class="br"></span>paeniteret. Nunc, Quirites, prima illa comitia tenetis,
</p></section><notes></notes></section>