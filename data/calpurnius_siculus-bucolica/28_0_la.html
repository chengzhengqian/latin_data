<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2"><div class="sp"><p class="lineGroup">
<span class="line"><span class="br"></span><span class="lineNumber">26</span><span class="br"></span>exprobrare mihi, sicut tibi multa Lycotas.</span><span class="linebreak"></span>
<span class="line">sed quid opus vana consumere tempora lite?</span><span class="linebreak"></span>
<span class="line">ecce venit Mnasyllus: erit (nisi forte recusas)</span><span class="linebreak"></span>
<span class="line">arbiter inflatis non credulus, improbe, verbis.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">A.</span> <span class="br"></span><span class="lineNumber">30</span><span class="br"></span>malueram, fateor, vel praedamnatus abire</span><span class="linebreak"></span>
<span class="line">quam tibi certanti partem committere vocis.</span><span class="linebreak"></span>
<span class="line">ne tamen hoc impune feras: en adspicis illum,</span><span class="linebreak"></span>
<span class="line">candida qui medius cubat inter lilia, cervum?</span><span class="linebreak"></span>
<span class="line">quamvis hunc Petale mea diligat, accipe victor.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>scit frenos et ferre iugum sequiturque vocantem</span><span class="linebreak"></span>
<span class="line">credulus et mensae non improba porrigit ora.</span><span class="linebreak"></span>
<span class="line">adspicis, ut fruticat late caput utque sub ipsis</span><span class="linebreak"></span>
<span class="line">cornibus et tereti pendent redimicula collo?</span><span class="linebreak"></span>
<span class="line">adspicis, ut niveo frons irretita capistro</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>lucet et a dorso, quae totam circuit alvum,</span><span class="linebreak"></span>
<span class="line">alternat vitreas lateralis cingula bullas?</span><span class="linebreak"></span>
<span class="line">cornua subtiles ramosaque tempora molles</span><span class="linebreak"></span>
<span class="line">implicuere rosae rutiloque monilia torque</span><span class="linebreak"></span>
<span class="line">extrema cervice natant, ubi pendulus apri</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>dens sedet et nivea distinguit pectora luna.</span><span class="linebreak"></span>
<span class="line">hunc, sicutque vides, pignus, Mnasylle, paciscor</span><span class="linebreak"></span>
<span class="line">pendere, dum sciat hic se non sine pignore vinci.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">L.</span> terreri, Mnasylle, suo me munere credit:</span><span class="linebreak"></span>
<span class="line">adspice, quam timeam! genus est, ut scitis,</span><span class="linebreak"></span>
<span class="line indent2">equarum</span><span class="linebreak"></span>
</p></div></section><notes><section class="footnotes"><ul><li class="note text" id="note_LCL284_272_30"><sup class="lineRef">30</sup>praedamnatus NA: predam nactus V.</li><li class="note text" id="note_LCL284_272_42"><sup class="lineRef">42</sup>subtiles <span class="italic">codd.</span>: summa vides <span class="italic">F. Leo</span>: sutilibus molles ramosa corollis <span class="italic">Heinsius.</span>
</li><li class="note text" id="note_LCL284_272_41"><sup class="lineRef">41</sup>natant NH: natent G: notant V: nitent <span class="italic">Ulitius.</span>
</li><li class="note text" id="note_LCL284_272_46"><sup class="lineRef">46</sup>sicumque vides G: sicutque <span class="italic">Baehrens, Giarratano</span>: hunc ego qualemcumque vides in valle V.</li><li class="note text" id="note_LCL284_272_47"><sup class="lineRef">47</sup>perdere NH: prodere G: pendere N<sup>2</sup>V.</li></ul></section></notes></section>