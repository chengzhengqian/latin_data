<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2">
<div class="sp inline"><p class="lineGroup">
<span class="line"><span class="speaker">C.</span> vidimus in caelum trabibus spectacula textis</span><span class="linebreak"></span>
<span class="line">surgere, Tarpeium prope despectantia culmen;</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>emensique gradus et clivos lene iacentes</span><span class="linebreak"></span>
<span class="line">venimus ad sedes, ubi pulla sordida veste</span><span class="linebreak"></span>
<span class="line">inter femineas spectabat turba cathedras.</span><span class="linebreak"></span>
<span class="line">nam quaecumque patent sub aperto libera caelo,</span><span class="linebreak"></span>
<span class="line">aut eques aut nivei loca densavere tribuni.</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>qualiter haec patulum concedit vallis in orbem</span><span class="linebreak"></span>
<span class="line">et sinuata latus resupinis undique silvis</span><span class="linebreak"></span>
<span class="line">inter continuos curvatur concava montes:</span><span class="linebreak"></span>
<span class="line">sic ibi planitiem curvae sinus ambit harenae</span><span class="linebreak"></span>
<span class="line">et geminis medium se molibus alligat ovum.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>quid tibi nunc referam, quae vix suffecimus ipsi</span><span class="linebreak"></span>
<span class="line">per partes spectare suas? sic undique fulgor</span><span class="linebreak"></span>
<span class="line">percussit. stabam defixus et ore patenti</span><span class="linebreak"></span>
<span class="line">cunctaque mirabar necdum bona singula noram,</span><span class="linebreak"></span>
<span class="line">cum mihi iam senior, lateri qui forte sinistro</span><span class="linebreak"></span>
<span class="line">iunctus erat, “quid te stupefactum, rustice,” dixit</span><span class="linebreak"></span>
<span class="line"><span class="br"></span><span class="lineNumber">41</span><span class="br"></span>“ad tantas miraris opes, qui nescius auri</span><span class="linebreak"></span>
<span class="line">sordida tecta, casas et sola mapalia nosti?</span><span class="linebreak"></span>
<span class="line">en ego iam tremulus iam vertice canus et ista</span><span class="linebreak"></span>
<span class="line">factus in urbe senex stupeo tamen omnia: certe</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>vilia sunt nobis, quaecumque prioribus annis</span><span class="linebreak"></span>
<span class="line">vidimus, et sordet quicquid spectavimus olim.”</span><span class="linebreak"></span>
</p></div></section><notes><section class="footnotes"><ul><li class="note text" id="note_LCL284_280_25"><sup class="lineRef">25</sup>immensosque <span class="italic">codd.</span>: emensique <span class="italic">Schrader.</span>
</li><li class="note text" id="note_LCL284_280_43"><sup class="lineRef">43</sup>iam NG: tam V. tremulus et NGV: tr. tam AH: tr. iam <span class="italic">Friesemann.</span>
</li></ul></section></notes></section>