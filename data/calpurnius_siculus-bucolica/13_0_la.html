<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2"><div class="sp"><p class="lineGroup">
<span class="line"><span class="br"></span><span class="lineNumber">80</span><span class="br"></span>degustarat apis, tu cingebare coronis.</span><span class="linebreak"></span>
<span class="line">aurea sed forsan mendax tibi munera iactat,</span><span class="linebreak"></span>
<span class="line">qui metere occidua ferales nocte lupinos</span><span class="linebreak"></span>
<span class="line">dicitur et cocto pensare legumine panem:</span><span class="linebreak"></span>
<span class="line">qui sibi tunc felix, tunc fortunatus habetur,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>vilia cum subigit manualibus hordea saxis.</span><span class="linebreak"></span>
<span class="line">quod si turpis amor precibus, quod abominor, istis</span><span class="linebreak"></span>
<span class="line">obstiterit, laqueum miseri nectemus ab illa</span><span class="linebreak"></span>
<span class="line">ilice, quae nostros primum violavit amores.</span><span class="linebreak"></span>
<span class="line">hi tamen ante mala figentur in arbore versus:</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>‘credere, pastores, levibus nolite puellis;</span><span class="linebreak"></span>
<span class="line">Phyllida Mopsus habet, Lycidan habet ultima</span><span class="linebreak"></span>
<span class="line indent2">rerum.’”—</span><span class="linebreak"></span>
<span class="line">nunc age, si quicquam miseris succurris, Iolla,</span><span class="linebreak"></span>
<span class="line">perfer et exora modulato Phyllida cantu.</span><span class="linebreak"></span>
<span class="line">ipse procul stabo vel acuta carice tectus</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>vel propius latitans vicina sepe sub horti.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">I.</span> ibimus: et veniet, nisi me praesagia fallunt.</span><span class="linebreak"></span>
<span class="line">nam bonus a! dextrum fecit mihi Tityrus omen,</span><span class="linebreak"></span>
<span class="line">qui redit inventa non irritus ecce iuvenca.</span><span class="linebreak"></span>
</p></div>
</section><notes><section class="footnotes"><ul><li class="note text" id="note_LCL284_242_80"><sup class="lineRef">80</sup>degustabat <span class="italic">codd.</span>: degustarat <span class="italic">Heinsius.</span>
</li><li class="note text" id="note_LCL284_242_97"><sup class="lineRef">97</sup>a dextrum <span class="italic">Baehrens</span>: a dextro GP V <span class="italic">plerique</span>: a dextra H V <span class="italic">nonnulli.</span>
</li></ul></section></notes></section>