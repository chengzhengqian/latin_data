<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2"><div class="sp"><p class="lineGroup">
<span class="line">nec sapiunt fontes et acescunt vina bibenti.</span><span class="linebreak"></span>
<span class="line">at si tu venias, et candida lilia fient</span><span class="linebreak"></span>
<span class="line">et sapient fontes et dulcia vina bibentur.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>ille ego sum Lycidas, quo te cantante solebas</span><span class="linebreak"></span>
<span class="line">dicere felicem, cui dulcia saepe dedisti</span><span class="linebreak"></span>
<span class="line">oscula nec medios dubitasti rumpere cantus</span><span class="linebreak"></span>
<span class="line">atque inter calamos errantia labra petisti.</span><span class="linebreak"></span>
<span class="line">a dolor! et post haec placuit tibi torrida Mopsi</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>vox et carmen iners et acerbae stridor avenae?</span><span class="linebreak"></span>
<span class="line">quem sequeris? quem, Phylli, fugis? formosior</span><span class="linebreak"></span>
<span class="line indent2">illo</span><span class="linebreak"></span>
<span class="line">dicor, et hoc ipsum mihi tu iurare solebas.</span><span class="linebreak"></span>
<span class="line">sum quoque divitior: certaverit ille tot haedos</span><span class="linebreak"></span>
<span class="line">pascere quot nostri numerantur vespere tauri.</span><span class="linebreak"></span>
<span class="line">quid tibi quae nosti referam? scis, optima Phylli,</span><span class="linebreak"></span>
<span class="line"><span class="br"></span><span class="lineNumber">66</span><span class="br"></span>quam numerosa meis siccetur bucula mulctris</span><span class="linebreak"></span>
<span class="line">et quam multa suos suspendat ad ubera natos.</span><span class="linebreak"></span>
<span class="line">sed mihi nec gracilis sine te fiscella salicto</span><span class="linebreak"></span>
<span class="line">texitur et nullo tremuere coagula lacte.</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>quod si dura times etiam nunc verbera, Phylli,</span><span class="linebreak"></span>
<span class="line">tradimus ecce manus: licet illae vimine torto,</span><span class="linebreak"></span>
<span class="line">si libet, et lenta post tergum vite domentur,</span><span class="linebreak"></span>
<span class="line">ut mala nocturni religavit bracchia Mopsi</span><span class="linebreak"></span>
<span class="line"><span class="br"></span><span class="lineNumber">74</span><span class="br"></span>Tityrus et furem medio suspendit ovili.</span><span class="linebreak"></span>
<span class="line">accipe, ne dubites, meruit manus utraque poenas.</span><span class="linebreak"></span>
<span class="line">his tamen, his isdem manibus tibi saepe palumbes,</span><span class="linebreak"></span>
<span class="line">saepe etiam leporem decepta matre paventem</span><span class="linebreak"></span>
<span class="line">misimus in gremium; per me tibi lilia prima</span><span class="linebreak"></span>
<span class="line">contigerunt primaeque rosae: vixdum bene</span><span class="linebreak"></span>
<span class="line indent2">florem</span><span class="linebreak"></span>
</p></div></section><notes><section class="footnotes"><ul><li class="note text" id="note_LCL284_240_68"><sup class="lineRef">68</sup>gracili <span class="italic">edd. ant.</span>
</li><li class="note text" id="note_LCL284_240_72"><sup class="lineRef">72</sup>scilicet <span class="italic">codd.</span>: si libet <span class="italic">Burman</span>: seu licet <span class="italic">H. Schenkl</span>: sic licet <span class="italic">Giarratano.</span>
</li><li class="note text" id="note_LCL284_240_75"><sup class="lineRef">75</sup>dubita PV.</li></ul></section></notes></section>