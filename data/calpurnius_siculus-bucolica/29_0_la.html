<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2"><div class="sp"><p class="lineGroup">
<span class="line"><span class="br"></span><span class="lineNumber">50</span><span class="br"></span>non vulgare mihi; quarum de sanguine ponam</span><span class="linebreak"></span>
<span class="line">velocem Petason, qui gramina matre relicta</span><span class="linebreak"></span>
<span class="line">nunc primum teneris libavit dentibus: illi</span><span class="linebreak"></span>
<span class="line">terga sedent, micat acre caput, sine pondere cervix,</span><span class="linebreak"></span>
<span class="line">pes levis, adductum latus, excelsissima frons est,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>et tornata brevi substringitur ungula cornu,</span><span class="linebreak"></span>
<span class="line">ungula, qua viridi sic exsultavit in arvo,</span><span class="linebreak"></span>
<span class="line">tangeret ut fragiles, sed non curvaret, aristas:</span><span class="linebreak"></span>
<span class="line">hunc dare, si vincar, silvestria numina iuro.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">M.</span> et vacat et vestros cantus audire iuvabit.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>iudice me sane contendite, si libet: istic</span><span class="linebreak"></span>
<span class="line">protinus ecce torum fecere sub ilice Musae.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">A.</span> sed, ne vicini nobis sonus obstrepat amnis,</span><span class="linebreak"></span>
<span class="line">gramina linquamus ripamque volubilis undae.</span><span class="linebreak"></span>
<span class="line">namque sub exeso raucum mihi pumice lymphae</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>respondent et obest arguti glarea rivi.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">L.</span> si placet, antra magis vicinaque saxa petamus,</span><span class="linebreak"></span>
<span class="line">saxa, quibus viridis stillanti vellere muscus</span><span class="linebreak"></span>
<span class="line">dependet scopulisque cavum sinuantibus arcum</span><span class="linebreak"></span>
<span class="line">imminet exesa veluti testudine concha.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">M.</span> <span class="br"></span><span class="lineNumber">70</span><span class="br"></span>venimus et tacito sonitum mutavimus antro:</span><span class="linebreak"></span>
<span class="line">seu residere libet, dabit ecce sedilia tophus,</span><span class="linebreak"></span>
<span class="line">ponere seu cubitum, melior viret herba tapetis.</span><span class="linebreak"></span>
<span class="line">nunc mihi seposita reddantur carmina lite;</span><span class="linebreak"></span>
<span class="line">nam vicibus teneros malim cantetis amores:</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Astyle, tu Petalen, Lycida, tu Phyllida lauda.</span><span class="linebreak"></span>
</p></div>
</section><notes><section class="footnotes"><ul><li class="note text" id="note_LCL284_274_50"><sup class="lineRef">50</sup>vulgare NGA: ῐῠgale V. <span class="italic">Post</span> 52 <span class="italic">vel post</span> 53 <span class="italic">est vulgo insertus dubius versus</span> 54 (<span class="italic">pes levis etc.</span>): 53–57 <span class="italic">exstant in Exc. Par., om.</span> 54.</li><li class="note text" id="note_LCL284_274_60"><sup class="lineRef">60</sup>me sane NV: mascillo G: Mnasyllo <span class="italic">Baehrens.</span>
</li><li class="note text" id="note_LCL284_274_70"><sup class="lineRef">70</sup>mutavimus NG: mutabimus <span class="italic">Burman.</span>
</li></ul></section></notes></section>