<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2"><div class="sp"><p class="lineGroup">
<span class="line">haec ego cum vidi, fateor, sic intimus arsi,</span><span class="linebreak"></span>
<span class="line">ut nihil ulterius tulerim. nam protinus ambas</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>diduxi tunicas et pectora nuda cecidi.</span><span class="linebreak"></span>
<span class="line">Alcippen irata petit dixitque: “relicto,</span><span class="linebreak"></span>
<span class="line">improbe, te, Lycida, Mopsum tua Phyllis amabit.”</span><span class="linebreak"></span>
<span class="line">nunc penes Alcippen manet; ac ne forte negetur,</span><span class="linebreak"></span>
<span class="line">a! vereor; nec tam nobis ego Phyllida reddi</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>exopto quam cum Mopso iurgetur anhelo.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">I.</span> a te coeperunt tua iurgia; tu prior illi</span><span class="linebreak"></span>
<span class="line">victas tende manus; decet indulgere puellae,</span><span class="linebreak"></span>
<span class="line">vel cum prima nocet. si quid mandare iuvabit,</span><span class="linebreak"></span>
<span class="line">sedulus iratae contingam nuntius aures.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">L.</span> iam dudum meditor, quo Phyllida carmine placem.</span><span class="linebreak"></span>
<span class="line"><span class="br"></span><span class="lineNumber">41</span><span class="br"></span>forsitan audito poterit mitescere cantu;</span><span class="linebreak"></span>
<span class="line">et solet illa meas ad sidera ferre Camenas.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">I.</span> dic age; nam cerasi tua cortice verba notabo</span><span class="linebreak"></span>
<span class="line">et decisa feram rutilanti carmina libro.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">L.</span> “has tibi, Phylli, preces iam pallidus, hos tibi</span><span class="linebreak"></span>
<span class="line indent2">cantus</span><span class="linebreak"></span>
<span class="line"><span class="br"></span><span class="lineNumber">46</span><span class="br"></span>dat Lycidas, quos nocte miser modulatur acerba,</span><span class="linebreak"></span>
<span class="line">dum flet et excluso disperdit lumina somno.</span><span class="linebreak"></span>
<span class="line">non sic destricta marcescit turdus oliva,</span><span class="linebreak"></span>
<span class="line">non lepus, extremas legulus cum sustulit uvas,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>ut Lycidas domina sine Phyllide tabidus erro.</span><span class="linebreak"></span>
<span class="line">te sine, vae misero, mihi lilia nigra videntur</span><span class="linebreak"></span>
</p></div></section><notes><section class="footnotes"><ul><li class="note text" id="note_LCL284_238_30"><sup class="lineRef">30</sup>deduxi V.</li><li class="note text" id="note_LCL284_238_33"><sup class="lineRef">33</sup>negetur NGP: vagetur V.</li><li class="note text" id="note_LCL284_238_35"><sup class="lineRef">35</sup>cum G: quod NPHV.</li><li class="note text" id="note_LCL284_238_47"><sup class="lineRef">47</sup>excluso NGP: excusso V. disperdit NGPH: dispergit V: distergit <span class="italic">Scaliger.</span>
</li></ul></section></notes></section>