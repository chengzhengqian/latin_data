<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2"><div class="sp"><p class="lineGroup">
</p></div>
<div class="sp inline"><p class="lineGroup">
<span class="line"><span class="speaker">O.</span> et iam captatae pariter successimus umbrae.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>sed quaenam sacra descripta est pagina fago,</span><span class="linebreak"></span>
<span class="line">quam modo nescio quis properanti falce notavit?</span><span class="linebreak"></span>
<span class="line">aspicis ut virides etiam nunc littera rimas</span><span class="linebreak"></span>
<span class="line">servet et arenti nondum se laxet hiatu?</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">C.</span> Ornyte, fer propius tua lumina: tu potes alto</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>cortice descriptos citius percurrere versus;</span><span class="linebreak"></span>
<span class="line">nam tibi longa satis pater internodia largus</span><span class="linebreak"></span>
<span class="line">procerumque dedit mater non invida corpus.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">O.</span> non pastor, non haec triviali more viator,</span><span class="linebreak"></span>
<span class="line">sed deus ipse canit: nihil armentale resultat,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>nec montana sacros distinguunt iubila versus.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">C.</span> mira refers; sed rumpe moras oculoque sequaci</span><span class="linebreak"></span>
<span class="line">quamprimum nobis divinum perlege carmen.</span><span class="linebreak"></span>
</p></div>
<div class="sp inline"><p class="lineGroup">
<span class="line"><span class="speaker">O.</span> “qui iuga, qui silvas tueor, satus aethere Faunus,</span><span class="linebreak"></span>
<span class="line">haec populis ventura cano: iuvat arbore sacra</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>laeta patefactis incidere carmina fatis.</span><span class="linebreak"></span>
<span class="line">vos ο praecipue nemorum gaudete coloni,</span><span class="linebreak"></span>
<span class="line">vos populi gaudete mei: licet omne vagetur</span><span class="linebreak"></span>
<span class="line">securo custode pecus nocturnaque pastor</span><span class="linebreak"></span>
<span class="line">claudere fraxinea nolit praesepia crate:</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>non tamen insidias praedator ovilibus ullas</span><span class="linebreak"></span>
<span class="line">afferet aut laxis abiget iumenta capistris.</span><span class="linebreak"></span>
<span class="line">aurea secura cum pace renascitur aetas</span><span class="linebreak"></span>
<span class="line">et redit ad terras tandem squalore situque</span><span class="linebreak"></span>
<span class="line">alma Themis posito iuvenemque beata sequuntur</span><span class="linebreak"></span>
</p></div></section><notes><section class="footnotes"><ul><li class="note text" id="note_LCL284_220_25"><sup class="lineRef">25</sup>codice GA.</li><li class="note text" id="note_LCL284_220_35"><sup class="lineRef">35</sup>fatis <span class="italic">Ulitius</span>: fagis <span class="italic">codd.</span>
</li></ul></section></notes></section>