<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2"><div class="sp"><p class="lineGroup">
<span class="line indent1">balteus en gemmis, en illita porticus auro</span><span class="linebreak"></span>
<span class="line">certatim radiant; nec non, ubi finis harenae</span><span class="linebreak"></span>
<span class="line">proxima marmoreo praebet spectacula muro,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>sternitur adiunctis ebur admirabile truncis</span><span class="linebreak"></span>
<span class="line">et coit in rotulum, tereti qui lubricus axe</span><span class="linebreak"></span>
<span class="line">impositos subita vertigine falleret ungues</span><span class="linebreak"></span>
<span class="line">excuteretque feras. auro quoque torta refulgent</span><span class="linebreak"></span>
<span class="line">retia, quae totis in harenam dentibus exstant,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>dentibus aequatis; et erat (mihi crede, Lycota,</span><span class="linebreak"></span>
<span class="line">si qua fides) nostro dens longior omnis aratro.</span><span class="linebreak"></span>
<span class="line">ordine quid referam? vidi genus omne ferarum,</span><span class="linebreak"></span>
<span class="line">hic niveos lepores et non sine cornibus apros,</span><span class="linebreak"></span>
<span class="line">hic raram silvis etiam, quibus editur, alcen.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>vidimus et tauros, quibus aut cervice levata</span><span class="linebreak"></span>
<span class="line">deformis scapulis torus eminet aut quibus hirtae</span><span class="linebreak"></span>
<span class="line">iactantur per colla iubae, quibus aspera mento</span><span class="linebreak"></span>
<span class="line">barba iacet tremulisque rigent palearia setis.</span><span class="linebreak"></span>
<span class="line">nec solum nobis silvestria cernere monstra</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>contigit: aequoreos ego cum certantibus ursis</span><span class="linebreak"></span>
<span class="line">spectavi vitulos et equorum nomine dictum,</span><span class="linebreak"></span>
<span class="line">sed deforme pecus, quod in illo nascitur amne</span><span class="linebreak"></span>
<span class="line">qui sata riparum vernantibus irrigat undis.</span><span class="linebreak"></span>
<span class="line">a! trepidi, quotiens sola discedentis harenae</span><span class="linebreak"></span>
</p></div></section><notes><section class="footnotes"><ul><li class="note text" id="note_LCL284_282_68"><sup class="lineRef">68</sup>vernantibus NGA: venientibus V.</li><li class="note text" id="note_LCL284_282_69"><sup class="lineRef">69</sup>sol discedentis N (nos <span class="italic">supra</span> sol <span class="italic">m</span>
<sup>2</sup>): sodiscendentis G: nos descendentis V: sola discedentis <span class="italic">Haupt</span>: se discindentis <span class="italic">Baehrens</span>: <span class="italic">alii alia.</span>
</li></ul></section></notes></section>