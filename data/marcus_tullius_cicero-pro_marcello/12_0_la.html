<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">26</span><span class="br"></span>negabis. Parumne igitur, inquies, magna relinquemus?
Immo vero aliis quamvis multis satis, tibi uni parum; quicquid est enim, quamvis amplum sit, id est parum tum, cum est aliquid amplius. Quod si rerum tuarum immortalium, C. Caesar, hic exitus futurus fuit, ut devictis adversariis rem publicam in eo statu relinqueres, in quo nunc est, vide, quaeso, ne tua divina virtus admirationis plus sit habitura quam gloriae; si quidem gloria est inlustris ac pervagata
magnorum vel in suos vel in patriam vel in omne genus hominum fama meritorum.</p>
</section>
<section class="div2">
<p><span class="br"></span><span class="lineNumber">27</span><span class="br"></span>IX. Haec igitur tibi reliqua pars est; hic restat actus, in hoc elaborandum est, ut rem publicam constituas,
eaque tu in primis summa tranquillitate et otio perfruare: tum te, si voles, cum et patriae quod debes solveris et naturam ipsam expleveris satietate vivendi, satis diu vixisse dicito. Quid est enim omnino hoc ipsum diu, in quo est aliquid extremum? Quod cum venit, omnis voluptas praeterita pro nihilo est, quia postea nulla est futura. Quamquam iste tuus animus numquam his angustiis, quas natura nobis ad vivendum dedit, contentus fuit, semper
<span class="br"></span><span class="lineNumber">28</span><span class="br"></span>immortalitatis amore flagravit. Nec vero haec tua vita ducenda est, quae corpore et spiritu continetur: illa, inquam, illa vita est tua, quae vigebit memoria
</p></section><notes></notes></section>