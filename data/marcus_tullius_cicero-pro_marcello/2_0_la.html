<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Ergo et mihi meae pristinae vitae consuetudinem, C. Caesar, interclusam aperuisti et his omnibus ad bene de omni re publica sperandum quasi signum
<span class="br"></span><span class="lineNumber">3</span><span class="br"></span>aliquod sustulisti. Intellectum est enim mihi quidem in multis et maxime in me ipso, sed paulo ante omnibus,<a class="footnoteLink" href="#note_LCL252_424_1" id="target_note_LCL252_424_1"><sup>1</sup></a> cum M. Marcellum senatui reique publicae concessisti, commemoratis praesertim offensionibus, te auctoritatem huius ordinis dignitatemque
rei publicae tuis vel doloribus vel suspicionibus
anteferre. Ille quidem fructum omnis ante actae vitae hodierno die maximum cepit, cum summo consensu senatus tum iudicio tuo gravissimo et maximo; ex quo profecto intellegis quanta in dato beneficio sit laus, cum in accepto sit tanta
<span class="br"></span><span class="lineNumber">4</span><span class="br"></span>gloria. Est vero fortunatus ille, cuius ex salute non minor paene ad omnis, quam ad ipsum ventura sit, laetitia pervenerit: quod quidem ei merito atque optimo iure contigit; quis enim est illo aut nobilitate aut probitate aut optimarum artium studio aut innocentia aut ullo laudis genere praestantior?</p>
</section>
<section class="div2">
<p>II. Nullius tantum flumen est ingenii, nullius dicendi aut scribendi tanta vis, tanta copia, quae non dicam exornare, sed enarrare, C. Caesar, res tuas gestas possit. Tamen adfirmo et hoc pace dicam tua, nullam in his esse laudem ampliorem quam eam,
<span class="br"></span><span class="lineNumber">5</span><span class="br"></span>quam hodierno die consecutus es. Soleo saepe ante oculos ponere idque libenter crebris usurpare ser-



</p></section><notes><section class="footnotes"><ul><li class="note" id="note_LCL252_424_1"><a class="footnoteCrossrefLink" href="#target_note_LCL252_424_1" title="Click to highlight in text"><sup class="lineRef">1</sup><span class="italic"><span class="sc">mss.</span></span> in omnibus. <span class="italic">Clark</span> omnibus.</a></li><script type="text/javascript">document.getElementById('note_LCL252_424_1').style.display = "none";</script></ul></section></notes></section>