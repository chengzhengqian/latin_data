<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

fecerit, id esse salvum velis, quibus laudibus efferemus?
Quibus studiis prosequemur? Qua benevolentia
complectemur? Parietes, me dius fidius, ut mihi videtur, huius curiae tibi gratias agere gestiunt, quod brevi tempore futura sit illa auctoritas in his maiorum suorum et suis sedibus.</p>
</section>
<section class="div2">
<p>IV. Equidem cum C. Marcelli, viri optimi et commemorabili pietate praediti lacrimas modo vobiscum viderem, omnium Marcellorum meum pectus memoria obfudit, quibus tu etiam mortuis M. Marcello conservato dignitatem suam reddidisti nobilissimamque familiam iam ad paucos redactam
<span class="br"></span><span class="lineNumber">11</span><span class="br"></span>paene ab interitu vindicasti. Hunc tu igitur diem tuis maximis et innumerabilibus gratulationibus iure antepones. Haec enim res unius est propria C. Caesaris; ceterae duce te gestae magnae illae quidem, sed tamen multo magnoque comitatu: huius autem rei tu idem es et dux et comes: quae quidem tanta est, ut tropaeis et monumentis tuis adlatura finem sit aetas: nihil est enim opere et manu factum, quod non aliquando conficiat et consumat
<span class="br"></span><span class="lineNumber">12</span><span class="br"></span>vetustas: at haec tua iustitia et lenitas animi florescet cotidie magis, ita ut quantum tuis operibus diuturnitas detrahet, tantum adferat laudibus;
et ceteros quidem omnis victores bellorum



</p></section><notes></notes></section>