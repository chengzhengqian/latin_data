<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
sapientia commiscetur neque ad consilium casus admittitur.</p>
</section>
<section class="div2">
<p><span class="br"></span><span class="lineNumber">8</span><span class="br"></span>III. Domuisti gentis immanitate barbaras, multitudine
innumerabilis, locis infinitas, omni copiarum genere abundantis: sed tamen ea vicisti, quae et naturam et condicionem ut vinci possent habebant; nulla est enim tanta vis quae non ferro et viribus debilitari frangique possit: animum vincere, iracundiam
cohibere, victoriam temperare, adversarium nobilitate, ingenio, virtute praestantem non modo extollere iacentem, sed etiam amplificare eius pristinam dignitatem, haec qui facit, non ego eum cum summis viris comparo, sed simillimum deo
<span class="br"></span><span class="lineNumber">9</span><span class="br"></span>iudico. Itaque, C. Caesar, bellicae tuae laudes celebrabuntur illae quidem non solum nostris, sed paene omnium gentium litteris atque linguis, nec ulla umquam aetas de tuis laudibus conticescet; sed tamen eius modi res nescio quo modo etiam cum leguntur, obstrepi clamore militum videntur et tubarum sono: at vero cum aliquid clementer, mansuete,
iuste, moderate, sapienter factum, in iracundia praesertim, quae est inimica consilio, et in victoria, quae natura insolens et superba est, audimus aut legimus, quo studio incendimur, non modo in gestis rebus, sed etiam in fictis, ut eos saepe, quos numquam
<span class="br"></span><span class="lineNumber">10</span><span class="br"></span>vidimus, diligamus! Te vero, quem praesentem intuemur, cuius mentem sensusque et os cernimus, ut, quicquid belli fortuna reliquum rei publicae
</p></section><notes></notes></section>