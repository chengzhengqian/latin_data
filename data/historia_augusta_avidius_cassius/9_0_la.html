<section class="div1 language" lang="la"><section class="div2"><p class="noindent">

quidam Avidium Cassium dicerent absente Antonino, qui nisi a voluptariis unice amabatur, Romam esse venturum atque urbem tyrannice direpturum, maxime senatorum causa, qui eum hostem iudicaverant bonis <span class="br"></span><span class="lineNumber">8</span><span class="br"></span>proscriptis. et amor Antonini hoc maxime enituit, quod consensu omnium praeter Antiochenses Avidius <span class="br"></span><span class="lineNumber">9</span><span class="br"></span>interemptus est; quem quidem occidi non iussit sed passus est, cum apud cunctos clarum esset, si potestatis</p>
</section>
<section class="div2">
<p>VIII. suae fuisset, parsurum<a class="footnoteLink" href="#note_LCL139_248_1" id="target_note_LCL139_248_1"><sup>1</sup></a> illi fuisse. caput eius ad Antoninum cum delatum esset, ille non exsultauit, non elatus est, sed etiam doluit ereptam sibi esse occasionem misericordiae, cum diceret se vivum illum voluisse capere, ut illi exprobraret beneficia <span class="br"></span><span class="lineNumber">2</span><span class="br"></span>sua eumque servaret. denique cum quidam diceret reprehendendum Antoninum, quod tam mitis esset in hostem suum eiusque liberos et adfectus atque omnes quos conscios tyrannidis repperisset, addente illo qui reprehendebat “Quid si ille vicisset?” dixisse dicitur “Non sic deos coluimus nec sic vivimus, ut ille nos <span class="br"></span><span class="lineNumber">3</span><span class="br"></span>vinceret”. enumeravit deinde omnes principes qui occisi essent habuisse causas quibus mererentur occidi, nec quemquam facile bonum vel victum a tyranno vel <span class="br"></span><span class="lineNumber">4</span><span class="br"></span>occisum, dicens meruisse Neronem, debuisse Caligulam, Othonem et Vitellium nec imperare voluisse.

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL139_248_1"><a class="footnoteCrossrefLink" href="#target_note_LCL139_248_1" title="Click to highlight in text"><sup class="lineRef">1</sup><span class="italic">parsurum</span> P corr.; <span class="italic">passurum</span> P<sup>1</sup>.</a></li><script type="text/javascript">document.getElementById('note_LCL139_248_1').style.display = "none";</script></ul></section></notes></section>