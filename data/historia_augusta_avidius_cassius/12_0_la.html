<section class="div1 language" lang="la"><section class="div2"><p class="noindent">
<span class="br"></span><span class="lineNumber">5</span><span class="br"></span> quid agas de Avidio Cassio et de eius consciis. noli parcere hominibus, qui tibi non pepercerunt et nec <span class="br"></span><span class="lineNumber">6</span><span class="br"></span>mihi nec filiis nostris parcerent, si vicissent. ipsa iter tuum mox consequor; quia Fadilla nostra <span class="br"></span><span class="lineNumber">7</span><span class="br"></span>aegrotabat, in Formianum venire non potui. sed si te Formiis invenire non potuero, adsequar Capuam, quae civitas et meam et filiorum nostrorum aegritudinem <span class="br"></span><span class="lineNumber">8</span><span class="br"></span>poterit adiuvare. Soteridam medicum in Formianum ut demittas, rogo. ego autem Pisitheo nihil credo, qui puellae virgini curationem nescit <span class="br"></span><span class="lineNumber">9</span><span class="br"></span>adhibere. signatas<a class="footnoteLink" href="#note_LCL139_254_1" id="target_note_LCL139_254_1"><sup>1</sup></a> mihi litteras Calpurnius dedit; ad quas rescribam, si tardavero, per Caecilium senem <span class="br"></span><span class="lineNumber">10</span><span class="br"></span>spadonem, hominem, ut scis, fidelem. cui verbo mandabo, quid uxor Avidii Cassii et filii et gener de te iactare dicantur.”</p>
</section>
<section class="div2">
<p>XI. Ex his litteris intellegitur Cassio Faustinam consciam non fuisse, quin etiam supplicium eius graviter exegisse, si quidem Antoninum quiescentem et clementiora cogitantem ad vindictae necessitatem 

impulit. cui<a class="footnoteLink" href="#note_LCL139_254_2" id="target_note_LCL139_254_2"><sup>2</sup></a> Antoninus quid rescripserit, subdita <span class="br"></span><span class="lineNumber">2, 3</span><span class="br"></span>epistula perdocebit: “Tu quidem, mea Faustina, religiose pro marito et pro nostris liberis agis. nam relegi epistulam tuam in Formiano, qua me hortaris, <span class="br"></span><span class="lineNumber">4</span><span class="br"></span>ut in Avidii conscios vindicem. ego vero et eius liberis parcam et genero et uxori, et ad senatum scribam, ne aut proscriptio gravior sit aut poena <span class="br"></span><span class="lineNumber">5</span><span class="br"></span>crudelior. non enim quicquam est, quod imperatorem Romanum melius commendet gentibus quam clementia.


</p></section><notes><section class="footnotes"><ul><li class="note inline" id="note_LCL139_254_1"><a class="footnoteCrossrefLink" href="#target_note_LCL139_254_1" title="Click to highlight in text"><sup class="lineRef">1</sup><span class="italic">signitas</span> P, which Ellis thinks perhaps right in sense of “in cipher”.</a></li><script type="text/javascript">document.getElementById('note_LCL139_254_1').style.display = "none";</script><li class="note" id="note_LCL139_254_2"><a class="footnoteCrossrefLink" href="#target_note_LCL139_254_2" title="Click to highlight in text"><sup class="lineRef">2</sup><span class="italic">cū</span>, i.e. <span class="italic">cum</span>. P.</a></li><script type="text/javascript">document.getElementById('note_LCL139_254_2').style.display = "none";</script></ul></section></notes></section>