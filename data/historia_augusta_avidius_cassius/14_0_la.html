<section class="div1 language" lang="la"><section class="div2"><p class="noindent">

genero et uxori veniam dabitis. et quid dico veniam? <span class="br"></span><span class="lineNumber">7</span><span class="br"></span>cum illi nihil fecerint. vivant igitur securi, scientes sub Marco vivere. vivant in patrimonio parentum pro parte donato, auro argento vestibus fruantur, sint divites, sint securi, sint vagi et liberi et per ora omnium ubique populorum circumferant meae, circumferant <span class="br"></span><span class="lineNumber">8</span><span class="br"></span>vestrae pietatis exemplum. nec magna haec est, patres conscripti, clementia, veniam proscriptorum <span class="br"></span><span class="lineNumber">9</span><span class="br"></span>liberis et coniugibus dari. ego vero a vobis peto, ut conscios senatorii ordinis et equestris a caede, a proscriptione, a timore, ab infamia, ab invidia, et postremo ab omni vindicetis iniuria detisque hoc meis temporibus, <span class="br"></span><span class="lineNumber">1</span><span class="br"></span>ut in causa tyrannidis qui in tumultu cecidit probetur occisus.”</p>
</section>
<section class="div2">
<p>XIII. Hanc eius clementiam senatus his adclamationibus <span class="br"></span><span class="lineNumber">2</span><span class="br"></span>prosecutus est: “Antonine pie, di te servent. Antonine clemens, di te servent. Antonine clemens,<a class="footnoteLink" href="#note_LCL139_258_1" id="target_note_LCL139_258_1"><sup>1</sup></a> <span class="br"></span><span class="lineNumber">3</span><span class="br"></span>di te servent. tu voluisti quod licebat, nos fecimus quod decebat. Commodo imperium iustum rogamus. progeniem tuam robora. fac securi sint liberi nostri. <span class="br"></span><span class="lineNumber">4</span><span class="br"></span>bonum imperium nulla vis laedit. Commodo Antonino tribuniciam potestatem rogamus, praesentiam tuam <span class="br"></span><span class="lineNumber">5</span><span class="br"></span>rogamus. philosophiae tuae, patientiae tuae, doctrinae tuae, nobilitati tuae, innocentiae tuae. vincis inimicos, hostes exsuperas, di te tuentur,” et reliqua.</p>
<p><span class="br"></span><span class="lineNumber">6</span><span class="br"></span> Vixerunt igitur posteri Avidii Cassii securi et ad

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL139_258_1"><a class="footnoteCrossrefLink" href="#target_note_LCL139_258_1" title="Click to highlight in text"><sup class="lineRef">1</sup>So P; repetition from the preceding has crowded out some other adj.</a></li><script type="text/javascript">document.getElementById('note_LCL139_258_1').style.display = "none";</script></ul></section></notes></section>