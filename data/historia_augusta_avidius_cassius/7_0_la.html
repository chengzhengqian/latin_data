<section class="div1 language" lang="la"><section class="div2"><p class="noindent">

nam statim et ad signa edici iussit et programma in parietibus fixit, ut, si quis cinctus inveniretur apud <span class="br"></span><span class="lineNumber">2</span><span class="br"></span>Daphnen, discinctus rediret. arma militum septima die semper respexit, vestimenta etiam et calciamenta et ocreas, delicias omnes de castris summovit iussitque eos hiemem sub pellibus agere nisi corrigerent suos <span class="br"></span><span class="lineNumber">3</span><span class="br"></span>mores; et egissent, nisi honestius vixissent. exercitium septimi diei fuit omnium militum, ita ut et <span class="br"></span><span class="lineNumber">4</span><span class="br"></span>sagittas mitterent et armis luderent. dicebat enim miserum esse, cum exercerentur athletae venatores et gladiatores, non exerceri milites; quibus minor esset futurus labor, si consuetus esset.</p>
<p>

Ergo correcta disciplina et in Armenia et in Arabia <span class="br"></span><span class="lineNumber">5, 6</span><span class="br"></span>et in Aegypto res optime gessit amatusque est ab omnibus orientalibus et speciatim ab Antiochensibus, qui etiam imperio eius consenserunt, ut docet Marius <span class="br"></span><span class="lineNumber">7</span><span class="br"></span>Maximus in vita divi Marci. nam et cum<a class="footnoteLink" href="#note_LCL139_244_1" id="target_note_LCL139_244_1"><sup>1</sup></a> Bucolici milites per Aegyptum gravia multa facerent, ab hoc retunsi sunt, ut item<a class="footnoteLink" href="#note_LCL139_244_2" id="target_note_LCL139_244_2"><sup>2</sup></a> Marius Maximus refert in eo libro quem secundum de vita Marci Antonini edidit.</p>
</section>
<section class="div2">
<p>VII. Hic imperatorem se in oriente appellavit, ut


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL139_244_1"><a class="footnoteCrossrefLink" href="#target_note_LCL139_244_1" title="Click to highlight in text"><sup class="lineRef">1</sup><span class="italic">cum et</span> P.</a></li><script type="text/javascript">document.getElementById('note_LCL139_244_1').style.display = "none";</script><li class="note inline" id="note_LCL139_244_2"><a class="footnoteCrossrefLink" href="#target_note_LCL139_244_2" title="Click to highlight in text"><sup class="lineRef">2</sup><span class="italic">item</span> P; <span class="italic">idem</span> Peter.</a></li><script type="text/javascript">document.getElementById('note_LCL139_244_2').style.display = "none";</script></ul></section></notes></section>