<section class="div1 language" lang="la"><header><hgroup><h1>Marcus Antoninus</h1></hgroup></header><section class="div2"><p class="noindent">

ut cogeretur nonnumquam vel in venationes pergere vel in theatrum descendere vel spectaculis interesse. <span class="br"></span><span class="lineNumber">9</span><span class="br"></span>operam praeterea pingendo sub magistro Diogneto<a class="footnoteLink" href="#note_LCL139_142_1" id="target_note_LCL139_142_1"><sup>1</sup></a> dedit. amavit pugilatum luctamina et cursum et <span class="br"></span><span class="lineNumber">10</span><span class="br"></span>aucupatus et pila lusit adprime et venatus est. sed ab omnibus his intentionibus studium eum philosophiae abduxit seriumque et gravem reddidit, non tamen prorsus abolita in eo comitate, quam praecipue suis, mox amicis atque etiam minus notis exhibebat, cum frugi esset sine contumacia, verecundus sine ignavia, sine tristitia gravis.</p>
</section>
<section class="div2">
<p>V. His ita se habentibus cum post obitum Lucii Caesaris Hadrianus successorem imperii quaereret, nec idoneus, utpote decem et octo annos agens, Marcus haberetur, amitae Marci virum Antoninum Pium Hadrianus ea lege in adoptationem legit ut sibi Marcum Pius adoptaret, ita tamen ut et Marcus <span class="br"></span><span class="lineNumber">2</span><span class="br"></span>sibi Lucium Commodum adoptaret. sane ea die qua adoptatus est Verus in somnis se umeros eburneos habere vidit sciscitatusque, an apti essent oneri <span class="br"></span><span class="lineNumber">3</span><span class="br"></span>ferundo, solito repperit fortiores. ubi autem comperit se ab Hadriano adoptatum, magis est deterritus quam laetatus iussusque in Hadriani privatam domum migrare invitus de maternis hortis recessit. <span class="br"></span><span class="lineNumber">4</span><span class="br"></span>cumque ab eo domestici quaererent, cur tristis in adoptionem regiam transiret, disputavit quae mala in se contineret imperium.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL139_142_1"><a class="footnoteCrossrefLink" href="#target_note_LCL139_142_1" title="Click to highlight in text"><sup class="lineRef">1</sup><span class="italic">Diogeneto</span> P, Peter.</a></li><script type="text/javascript">document.getElementById('note_LCL139_142_1').style.display = "none";</script></ul></section></notes></section>