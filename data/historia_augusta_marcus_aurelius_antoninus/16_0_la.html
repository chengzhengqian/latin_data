<section class="div1 language" lang="la"><header><hgroup><h1>Marcus Antoninus</h1></hgroup></header><section class="div2"><p class="noindent">

etiam addidit de vicensima hereditatum, de tutelis libertorum, de bonis maternis et item de filiorum successionibus pro parte materna, utque senatores peregrini <span class="br"></span><span class="lineNumber">9</span><span class="br"></span>quartam partem in Italia possiderent. dedit praeterea curatoribus regionum ac viarum potestatem, ut vel punirent vel ad praefectum urbi puniendos remitterent eos qui ultra vectigalia quicquam ab aliquo <span class="br"></span><span class="lineNumber">10</span><span class="br"></span>exegissent. ius autem magis vetus restituit quam novum fecit. habuit secum praefectos, quorum et auctoritate et periculo semper iura dictavit. usus autem est Scaevola praecipue iuris perito.</p>
</section>
<section class="div2">
<p>XII. Cum populo autem non aliter egit quam est <span class="br"></span><span class="lineNumber">2</span><span class="br"></span>actum sub civitate libera. fuitque per omnia moderantissimus in hominibus deterrendis a malo, invitandis ad bona, remunerandis copia, indulgentia liberandis fecitque ex malis bonos, ex bonis optimos, moderate <span class="br"></span><span class="lineNumber">3</span><span class="br"></span>etiam cavillationes nonnullorum ferens. nam cum quendam Vetrasinum famae detestandae honorem petentem moneret, ut se ab opinionibus populi vindicaret, et ille contra respondisset multos, qui secum in arena pugnassent, se praetores videre, patienter <span class="br"></span><span class="lineNumber">4</span><span class="br"></span>tulit. ac ne in quemquam facile vindicaret, praetorem,
<span class="br"></span><span class="lineNumber"></span><span class="br"></span>
</p></section><notes></notes></section>