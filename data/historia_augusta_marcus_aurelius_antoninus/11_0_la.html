<section class="div1 language" lang="la"><header><hgroup><h1>Marcus Antoninus</h1></hgroup></header><section class="div2"><p class="noindent">

se Marcus totum et philosophiae, amorem civium adfectans. <span class="br"></span><span class="lineNumber">4</span><span class="br"></span>sed interpellavit istam felicitatem securitatemque imperatoris prima Tiberis inundatio, quae sub illis gravissima fuit. quae res et multa urbis aedificia vexavit et plurimum animalium interemit et famem <span class="br"></span><span class="lineNumber">5</span><span class="br"></span>gravissimam peperit. quae omnia mala Marcus et <span class="br"></span><span class="lineNumber">6</span><span class="br"></span>Verus sua cura et praesentia temperarunt. fuit eo tempore etiam Parthicum bellum, quod Vologaesus paratum sub Pio Marci et Veri tempore indixit, fugato Attidio Corneliano, qui Syriam tunc administrabat. <span class="br"></span><span class="lineNumber">7</span><span class="br"></span>imminebat etiam Britannicum bellum, et Chatti in <span class="br"></span><span class="lineNumber">8</span><span class="br"></span>Germaniam ac Raetiam inruperant. et adversus Britannos quidem Calpurnius Agricola missus est, contra <span class="br"></span><span class="lineNumber">9</span><span class="br"></span>Chattos Aufidius Victorinus. ad Parthicum vero bellum senatu consentiente Verus frater est missus; ipse Romae remansit, quod res urbanae imperatoris <span class="br"></span><span class="lineNumber">10</span><span class="br"></span>praesentiam postularent. et Verum quidem Marcus Capuam usque prosecutus amicis comitantibus a senatu <span class="br"></span><span class="lineNumber">11</span><span class="br"></span>ornavit additis officiorum omnium principibus. sed cum Romam redisset Marcus cognovissetque Verum apud Canusium aegrotare, ad eum videndum contendit susceptis in senatu votis; quae, posteaquam
<span class="br"></span><span class="lineNumber"></span><span class="br"></span>
</p></section><notes></notes></section>