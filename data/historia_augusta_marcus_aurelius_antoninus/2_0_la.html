<section class="div1 language" lang="la"><header><hgroup><h1>Marcus Antoninus</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Natus est Marcus Romae VI. kal. Maias in Monte Caelio in hortis avo suo iterum et Augure consulibus. <span class="br"></span><span class="lineNumber">6</span><span class="br"></span>cuius familia in originem recurrens a Numa probatur sanguinem trahere, ut Marius Maximus docet; item a rege Sallentino Malemnio, Dasummi filio, qui Lupias 

condidit. educatus est in eo loco in quo natus est et <span class="br"></span><span class="lineNumber">7, 8</span><span class="br"></span>in domo avi sui Veri iuxta aedes Laterani. habuit et sororem natu minorem Anniam Cornificiam, uxorem <span class="br"></span><span class="lineNumber">9</span><span class="br"></span>Anniam Faustinam, consobrinam suam. Marcus Antoninus principio aevi sui nomen habuit<a class="footnoteLink" href="#note_LCL139_134_1" id="target_note_LCL139_134_1"><sup>1</sup></a> Catilii <span class="br"></span><span class="lineNumber">10</span><span class="br"></span>Severi, materni proavi. post excessum vero patris ab Hadriano Annius Verissimus vocatus est, post virilem autem togam Annius Verus. patre mortuo ab avo paterno adoptatus et educatus est.</p>
</section>
<section class="div2">
<p>II. Fuit a prima infantia gravis. at ubi egressus est annos qui nutricum foventur auxilio, magnis praeceptoribus traditus ad philosophiae scita pervenit. <span class="br"></span><span class="lineNumber">2</span><span class="br"></span>usus est magistris ad prima elementa Euphorione litteratore et Gemino comoedo, musico Androne eodemque geometra. quibus omnibus ut disciplinarum <span class="br"></span><span class="lineNumber">3</span><span class="br"></span>auctoribus plurimum detulit. usus praeterea grammaticis, Graeco Alexandro Cotiaeensi,<a class="footnoteLink" href="#note_LCL139_134_2" id="target_note_LCL139_134_2"><sup>2</sup></a> Latinis


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL139_134_1"><a class="footnoteCrossrefLink" href="#target_note_LCL139_134_1" title="Click to highlight in text"><sup class="lineRef">1</sup><span class="italic">et</span>, after <span class="italic">habuit</span> in P, deleted by Petrarch.</a></li><script type="text/javascript">document.getElementById('note_LCL139_134_1').style.display = "none";</script><li class="note inline" id="note_LCL139_134_2"><a class="footnoteCrossrefLink" href="#target_note_LCL139_134_2" title="Click to highlight in text"><sup class="lineRef">2</sup><span class="italic">cotidianis</span> P; <span class="italic">Cotiaensi</span> Uhlig, Peter.</a></li><script type="text/javascript">document.getElementById('note_LCL139_134_2').style.display = "none";</script></ul></section></notes></section>