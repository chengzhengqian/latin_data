<section class="div1 language" lang="la"><header><hgroup><h1>Marcus Antoninus</h1></hgroup></header><section class="div2"><p class="noindent">

publicis reddidit. et quia ludi Iovis Optimi Maximi <span class="br"></span><span class="lineNumber">5</span><span class="br"></span>erant, interpellari eos publico luctu noluit iussitque, ut statuae tantummodo filio mortuo decernerentur et imago aurea circensibus per pompam ferenda et ut saliari carmini nomen eius insereretur.</p>
<p><span class="br"></span><span class="lineNumber">6</span><span class="br"></span>Instante sane adhuc pestilentia et deorum cultum diligentissime restituit et servos, quemadmodum bello Punico factum fuerat, ad militiam paravit, quos voluntarios <span class="br"></span><span class="lineNumber">7</span><span class="br"></span>exemplo volonum appellavit. armavit etiam gladiatores, quos obsequentes appellavit. latrones etiam Dalmatiae atque Dardaniae milites fecit. armavit et Diogmitas. emit et Germanorum auxilia <span class="br"></span><span class="lineNumber">8</span><span class="br"></span>contra Germanos. omni praeterea diligentia paravit legiones ad Germanicum et Marcomannicum bellum. <span class="br"></span><span class="lineNumber">9</span><span class="br"></span>et, ne provincialibus esset molestus, auctionem rerum aulicarum, ut diximus, fecit in foro divi Traiani, in qua praeter vestes et pocula et vasa aurea etiam signa <span class="br"></span><span class="lineNumber">10</span><span class="br"></span>cum tabulis magnorum artificum vendidit. Marcomannos in ipso transitu Danuvii delevit et praedam</p>
<span class="br"></span><span class="lineNumber"></span><span class="br"></span>
</section><notes></notes></section>