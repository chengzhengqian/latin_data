<section class="div1 language" lang="la"><header><hgroup><h1>Marcus Antoninus</h1></hgroup></header><section class="div2">
</section>
<section class="div2">
<p>XVII. Ergo provincias post haec ingenti moderatione ac benignitate tractavit. contra Germanos res <span class="br"></span><span class="lineNumber">2</span><span class="br"></span>feliciter gessit. speciale ipse bellum Marcomannicum, sed quantum<a class="footnoteLink" href="#note_LCL139_174_1" id="target_note_LCL139_174_1"><sup>1</sup></a> nulla umquam memoria fuit, cum virtute tum etiam felicitate transegit, et eo quidem tempore quo pestilentia gravis multa milia et popularium et <span class="br"></span><span class="lineNumber">3</span><span class="br"></span>militum interemerat. Pannonias ergo, Marcomannis Sarmatis Vandalis simul etiam Quadis exstinctis, servitio liberavit et Romae cum Commodo, quem iam Caesarem fecerat, filio, ut diximus, suo triumphavit. <span class="br"></span><span class="lineNumber">4</span><span class="br"></span>cum autem ad hoc bellum omne aerarium exhausisset suum neque in animum induceret, ut extra ordinem provincialibus aliquid imperaret, in foro divi Traiani auctionem ornamentorum imperialium fecit vendiditque aurea pocula et crystallina et murrina, vasa etiam regia et vestem uxoriam sericam et auratam, gemmas quin etiam, quas multas in repositorio sanctiore <span class="br"></span><span class="lineNumber">5</span><span class="br"></span>Hadriani reppererat. et per duos quidem menses haec venditio celebrata est, tantumque auri redactum ut reliquias belli Marcomannici ex sententia persecutus postea dederit potestatem emptoribus, ut, si qui vellet empta reddere atque aurum recipere, sciret licere. nec molestus ulli fuit qui vel non reddidit

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL139_174_1"><a class="footnoteCrossrefLink" href="#target_note_LCL139_174_1" title="Click to highlight in text"><sup class="lineRef">1</sup><span class="italic">quanto</span> P.</a></li><script type="text/javascript">document.getElementById('note_LCL139_174_1').style.display = "none";</script></ul></section></notes></section>