<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">meretrices fuimus: illa te, ego hanc mihi educaui</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>ex patribus conuenticiis. neque ego hanc superbiai</span><span class="linebreak"></span>
<span class="line">causa pepuli ad meretricium quaestum, nisi ut ne esurirem.</span><span class="linebreak"></span>
</p></div>
<div class="sp"><span class="speaker sc">sel</span><p class="lineGroup"><span class="line">at satius fuerat eam uiro dare nuptum potius.</span><span class="linebreak"></span>
</p></div>
<div class="sp"><span class="speaker sc">lena</span><p class="lineGroup"><span class="line indent18">heia!</span><span class="linebreak"></span>
<span class="line">haec quidem ecastor cottidie uiro nubit, nupsitque</span><span class="linebreak"></span>
<span class="line indent1">hodie,</span><span class="linebreak"></span>
<span class="line">nubet mox noctu: numquam ego hanc uiduam cubare</span><span class="linebreak"></span>
<span class="line indent1">siui.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>nam si haec non nubat, lugubri fame familia pereat.</span><span class="linebreak"></span>
</p></div>
<div class="sp"><span class="speaker sc">gym</span><p class="lineGroup"><span class="line">necesse est quo tu me modo uoles esse ita esse, mater.</span><span class="linebreak"></span>
</p></div>
<div class="sp"><span class="speaker sc">lena</span><p class="lineGroup"><span class="line">ecastor hau me paenitet, si ut dicis ita futura es.</span><span class="linebreak"></span>
<span class="line">nam si quidem ita eris ut uolo, numquam hac aetate fies</span><span class="linebreak"></span>
<span class="line">semperque istam quam nunc habes aetatulam optinebis,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>multisque damno et mi lucro sine meo saepe eris sumptu.</span><span class="linebreak"></span>
</p></div>
<div class="sp"><span class="speaker sc">gym</span><p class="lineGroup"><span class="line">di faxint!</span><span class="linebreak"></span>
</p></div>
<div class="sp"><span class="speaker sc">lena</span><p class="lineGroup"><span class="line indent4">sine opera tua di horunc nil facere possunt.</span><span class="linebreak"></span>
</p></div>
<div class="sp"><span class="speaker sc">gym</span><p class="lineGroup"><span class="line">equidem hercle addam operam sedulo; sed tu aufer istaec</span><span class="linebreak"></span>
<span class="line indent1">uerba.</span><span class="linebreak"></span>
<span class="line">meus oculus, mea Selenium, numquam ego te tristiorem</span><span class="linebreak"></span>
<span class="line">uidi esse. quid, cedo, te opsecro, tam abhorret hilaritudo?</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>nec munda adaeque es, ut soles (hoc sis uide, ut petiuit</span><span class="linebreak"></span>
<span class="line">suspiritum alte) et pallida es. eloquere utrumque nobis,</span><span class="linebreak"></span>
<span class="line">et quid tibi est et quid uelis nostram operam, ut nos sciamus.</span><span class="linebreak"></span>
<span class="line">noli, opsecro, lacrumis tuis mi exercitum imperare.</span><span class="linebreak"></span>
</p></div>
<notes><section class="footnotes"><ul><li class="note text" id="note_LCL061_140_52"><sup class="lineRef">52</sup>inter <span class="italic">P</span>, aufer <span class="italic">Ussing</span></li></ul></section></notes></section>