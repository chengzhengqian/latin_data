<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">decumo post mense exacto hic peperit filiam.</span><span class="linebreak"></span>
<span class="line">quoniam reum eius facti nescit qui siet,</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>paternum seruom sui participat consili,</span><span class="linebreak"></span>
<span class="line">dat eam puellam ei seruo exponendam ad necem.</span><span class="linebreak"></span>
<span class="line">is eam proiecit. haec puellam sustulit.</span><span class="linebreak"></span>
<span class="line">[illâ€™ clam opseruauit seruos &lt;qui eam proiecerat&gt;</span><span class="linebreak"></span>
<span class="line">quo aut quas in aedis haec puellam deferat.]</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>ut eampse uos audistis confiterier,</span><span class="linebreak"></span>
<span class="line">dat eam puellam meretrici Melaenidi,</span><span class="linebreak"></span>
<span class="line">eaque educauit eam sibi pro filia</span><span class="linebreak"></span>
<span class="line">bene ac pudice. tum illic autem Lemnius</span><span class="linebreak"></span>
<span class="line">propinquam uxorem duxit, cognatam suam.</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>ea diem suom obiit, facta morigera est uiro.</span><span class="linebreak"></span>
<span class="line">postquam ille uxori iusta fecit, ilico</span><span class="linebreak"></span>
<span class="line">huc commigrauit; duxit uxorem hic sibi</span><span class="linebreak"></span>
<span class="line">eandem quam olim uirginem hic compresserat,</span><span class="linebreak"></span>
<span class="line">et eam cognoscit esse quam compresserat;</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>illa illi dicit eius se ex iniuria</span><span class="linebreak"></span>
<span class="line">peperisse gnatam atque eam se seruo ilico</span><span class="linebreak"></span>
<span class="line">dedisse exponendam. ille extemplo seruolum</span><span class="linebreak"></span>
<span class="line">iubet illum eundem persequi, si qua queat</span><span class="linebreak"></span>
<span class="line">reperire quae sustulerit. ei rei nunc suam</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>operam usque assiduo seruos dat, si possiet</span><span class="linebreak"></span>
<span class="line">meretricem illam inuenire quam olim tollere,</span><span class="linebreak"></span>
<span class="line">quom ipse exponebat, ex insidiis uiderat.</span><span class="linebreak"></span>
<span class="line">nunc quod relicuom restat uolo persoluere</span><span class="linebreak"></span>
<span class="line">ut expungatur nomen, ne quid debeam.</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>adulescens hic est Sicyoni, ei uiuit pater.</span><span class="linebreak"></span>
<span class="line">is amore proiecticiam illam deperit</span><span class="linebreak"></span>
<span class="line">quae dudum flens hinc abiit ad matrem suam,</span><span class="linebreak"></span>
</p></div><notes><section class="footnotes"><ul><li class="note text" id="note_LCL061_152_168-69"><sup class="lineRef">168-69</sup><span class="italic">del. Degering</span></li><li class="note text" id="note_LCL061_152_168"><sup class="lineRef">168</sup>qui eam proiecerat <span class="italic">add. Camerarius</span></li></ul></section></notes></section>