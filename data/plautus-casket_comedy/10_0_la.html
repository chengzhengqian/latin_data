<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">recens natum, eapse quod sibi supponeret.</span><span class="linebreak"></span>
<span class="line">ubi mi potestas primum euenit, ilico</span><span class="linebreak"></span>
<span class="line">feci eius ei quod me orauit copiam.</span><span class="linebreak"></span>
<span class="line">postquam eam puellam a me accepit, ilico</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>eandem puellam peperit quam a me acceperat,</span><span class="linebreak"></span>
<span class="line">sine opstetricis opera et sine doloribus,</span><span class="linebreak"></span>
<span class="line">item ut aliae pariunt quae malum quaerunt sibi.</span><span class="linebreak"></span>
<span class="line">nam amatorem aibat esse peregrinum sibi</span><span class="linebreak"></span>
<span class="line">suppositionemque eius facere gratia.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>id duae nos solae scimus, ego quae illi dedi</span><span class="linebreak"></span>
<span class="line">et illa quae a me accepit, praeter uos quidem.</span><span class="linebreak"></span>
<span class="line">haec sic res gesta est. si quid usus uenerit,</span><span class="linebreak"></span>
<span class="line">meminisse ego hanc rem uos uolo. ego abeo domum.</span><span class="linebreak"></span></p></div>
<span class="label"><span class="sc">i.</span> iii: <span class="sc">avxilivm</span></span>
<div class="sp"><span class="speaker sc">avx</span><p class="lineGroup"><span class="line">utrumque haec, et multiloqua et multibiba, est anus.</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>satin uix reliquit deo quod loqueretur loci,</span><span class="linebreak"></span>
<span class="line">ita properauit de puellae proloqui</span><span class="linebreak"></span>
<span class="line">suppositione. quod si tacuisset, tamen</span><span class="linebreak"></span>
<span class="line">ego eram dicturus, deus, qui poteram planius.</span><span class="linebreak"></span>
<span class="line">nam mi est Auxilio nomen. nunc operam date,</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>ut ego argumentum hoc uobis plane perputem.</span><span class="linebreak"></span>
<span class="line">fuere Sicyoni iam diu Dionysia.</span><span class="linebreak"></span>
<span class="line">mercator uenit huc ad ludos Lemnius,</span><span class="linebreak"></span>
<span class="line">isque hic compressit uirginem, adulescentulus,</span><span class="linebreak"></span>
<span class="line">&lt;ui&gt;, uinolentus, multa nocte, in uia.</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>is ubi malam rem scit se meruisse, ilico</span><span class="linebreak"></span>
<span class="line">pedibus perfugium peperit, in Lemnum aufugit,</span><span class="linebreak"></span>
<span class="line">ubi habitabat tum. illa quam compresserat</span><span class="linebreak"></span>
</p></div><notes><section class="footnotes"><ul><li class="note text" id="note_LCL061_150_154"><sup class="lineRef">154</sup>auxilio est <span class="italic">P, transp. Camerarius</span></li><li class="note text" id="note_LCL061_150_159"><sup class="lineRef">159</sup>ui <span class="italic">add. Pareus</span></li></ul></section></notes></section>