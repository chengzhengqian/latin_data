<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 582</span>his facinorum, propter quae damnati sunt,
<span class="innerMarginNote right">7</span>auctores vos fuisse fateamini. Si hoc et vos recusabitis et omnes aliae gentes, ego quoque inter ceteros ero. Et hercule, quid attinet cuiquam exilium patere,
<span class="innerMarginNote right">8</span>si nusquam exuli futurus locus est? Ego tamen istos, ut primum in Macedonia esse admonitus a vobis comperi, requisitos abire ex regno iussi et in perpetuum
<span class="innerMarginNote right">9</span>interdixi finibus meis. Et haec quidem mihi tamquam causam dicenti reo obiecta sunt; illa tamquam regi et quae de foedere quod mihi est vobiscum
<span class="innerMarginNote right">10</span>disceptationem habeant. Nam si est in foedere ita scriptum ut ne si bellum quidem quis inferat, tueri me regnumque meum liceat, mihi fatendum est quod me armis adversus Abrupolim, socium populi Romani, defenderim, foedus violatum esse.
<span class="innerMarginNote right">11</span>Sin autem hoc et<a class="footnoteLink" href="#note_LCL332_414_1" id="target_note_LCL332_414_1"><sup>1</sup></a> ex foedere licuit et iure. gentium ita comparatum est ut arma armis propulsentur, quid tandem me facere decuit, cum Abrupolis fines mei regni usque ad Amphipolim pervastasset, multa libera capita, magnam vim mancipiorum, multa
<span class="innerMarginNote right">12</span>milia pecorum abegisset? Quiescerem et paterer, donec Pellam et in regiam meam armatus pervenisset? At enim bello quidem iusto sum persecutus,<a class="footnoteLink" href="#note_LCL332_414_2" id="target_note_LCL332_414_2"><sup>2</sup></a> sed vinci non oportuit eum neque alia quae<a class="footnoteLink" href="#note_LCL332_414_3" id="target_note_LCL332_414_3"><sup>3</sup></a> victis accidunt pati; quorum casum cum ego subierim, qui sum<a class="footnoteLink" href="#note_LCL332_414_4" id="target_note_LCL332_414_4"><sup>4</sup></a> armis lacessitus, quid potest queri sibi




</p></section><notes><section class="footnotes"><ul><li class="note" id="note_LCL332_414_1"><a class="footnoteCrossrefLink" href="#target_note_LCL332_414_1" title="Click to highlight in text"><sup class="lineRef">1</sup>et <span class="italic">Fr.</span>: est V.</a></li><script type="text/javascript">document.getElementById('note_LCL332_414_1').style.display = "none";</script><li class="note" id="note_LCL332_414_2"><a class="footnoteCrossrefLink" href="#target_note_LCL332_414_2" title="Click to highlight in text"><sup class="lineRef">2</sup>sum persecutus <span class="italic">Fr.</span>: sumpserecuius V.</a></li><script type="text/javascript">document.getElementById('note_LCL332_414_2').style.display = "none";</script><li class="note" id="note_LCL332_414_3"><a class="footnoteCrossrefLink" href="#target_note_LCL332_414_3" title="Click to highlight in text"><sup class="lineRef">3</sup>alia quae <span class="italic">Kreyssig</span>: aliquae V.</a></li><script type="text/javascript">document.getElementById('note_LCL332_414_3').style.display = "none";</script><li class="note" id="note_LCL332_414_4"><a class="footnoteCrossrefLink" href="#target_note_LCL332_414_4" title="Click to highlight in text"><sup class="lineRef">4</sup>sum <span class="italic">Fr.</span>: sub V.</a></li><script type="text/javascript">document.getElementById('note_LCL332_414_4').style.display = "none";</script></ul></section></notes></section>