<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 582</span>repetendas in Macedoniam renuntiandamque amicitiam <span class="innerMarginNote right">2</span>regi missi redierunt; qui iam sua sponte infestum Persei senatum insuper accenderunt, relatis ordine quae vidissent quaeque audissent: vidisse se per omnes urbes Macedonum summa vi parari bellum.
<span class="innerMarginNote right">3</span>Cum ad regem pervenissent, per multos dies conveniendi eius potestatem non factam; postremo, cum desperato iam colloquio profecti essent, tum demum se ex itinere revocatos et ad eum introductos
<span class="innerMarginNote right">4</span>esse. Suae orationis summam fuisse: foedus cum Philippo ictum esse,<a class="footnoteLink" href="#note_LCL332_360_1" id="target_note_LCL332_360_1"><sup>1</sup></a> cum ipso eo post mortem patris renovatum, in quo diserte prohiberi eum extra fines arma efferre, prohiberi socios populi Romani
<span class="innerMarginNote right">5</span>lacessere bello. Exposita deinde ab se ordine, quae ipsi nuper in senatu Eumenen vera omnia
<span class="innerMarginNote right">6</span>et comperta referentem audissent. Samothracae praeterea per multos dies occultum consilium cum
<span class="innerMarginNote right">7</span>legationibus civitatium Asiae regem habuisse. Pro his iniuriis satisfieri senatum aequum censere, reddique sibi res sociisque suis quas contra ius
<span class="innerMarginNote right">8</span>foederis habeat. Regem ad ea primo accensum ira inclementer locutum, avaritiam superbiamque Romanis obicientem frementemque<a class="footnoteLink" href="#note_LCL332_360_2" id="target_note_LCL332_360_2"><sup>2</sup></a> quod alii super





</p></section><notes><section class="footnotes"><ul><li class="note" id="note_LCL332_360_1"><a class="footnoteCrossrefLink" href="#target_note_LCL332_360_1" title="Click to highlight in text"><sup class="lineRef">1</sup>esse cum <span class="italic">Madvig</span>: secum V.</a></li><script type="text/javascript">document.getElementById('note_LCL332_360_1').style.display = "none";</script><li class="note" id="note_LCL332_360_2"><a class="footnoteCrossrefLink" href="#target_note_LCL332_360_2" title="Click to highlight in text"><sup class="lineRef">2</sup>frementemque <span class="italic">Hertz</span>: frequentem V.</a></li><script type="text/javascript">document.getElementById('note_LCL332_360_2').style.display = "none";</script></ul></section></notes></section>