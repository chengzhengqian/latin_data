<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 582</span>legatos meos non solum indicata sed etiam excusata sunt saepe in senatu vestro, ubi aliquos ego disceptatores non tam aequos quam te, Q.<a class="footnoteLink" href="#note_LCL332_418_1" id="target_note_LCL332_418_1"><sup>1</sup></a> Marci, paternum
<span class="innerMarginNote right">5</span>amicum et hospitem, habebam. Sed nondum Romam accusator Eumenes venerat, qui calumniando<a class="footnoteLink" href="#note_LCL332_418_2" id="target_note_LCL332_418_2"><sup>2</sup></a> omnia detorquendoque suspecta et invisa efficeret et persuadere vobis conaretur, non posse Graeciam in libertate esse et vestro munere frui,
<span class="innerMarginNote right">6</span>quoad regnum Macedoniae incolume esset. Circumagetur hic orbis; erit mox, qui arguat nequiquam Antiochum ultra iuga Tauri emotum;<a class="footnoteLink" href="#note_LCL332_418_3" id="target_note_LCL332_418_3"><sup>3</sup></a> graviorem multo Asiae quam<a class="footnoteLink" href="#note_LCL332_418_4" id="target_note_LCL332_418_4"><sup>4</sup></a> Antiochus fuerit, Eumenen esse;<a class="footnoteLink" href="#note_LCL332_418_5" id="target_note_LCL332_418_5"><sup>5</sup></a> conquiescere socios vestros non posse quoad regia Pergami sit; eam arcem supra capita finitimarum
<span class="innerMarginNote right">7</span>civitatium impositam. Ego haec, Q. Marci et A. Atili, quae aut a vobis obiecta aut purgata a me sunt, talia esse scio ut aures, ut animi audientium sint, nec tam referre, quid ego aut qua mente fecerim
<span class="innerMarginNote right">8</span>quam quomodo id vos factum accipiatis. Conscius mihi sum nihil me scientem deliquisse, et, si quid fecerim imprudentia lapsus, corrigi me et emendari
<span class="innerMarginNote right">9</span>castigatione hac posse. Nihil certe insanabile nec quod bello et armis persequendum esse censeatis commisi; aut frustra clementiae gravitatisque vestrae fama volgata per gentes est, si talibus de causis, quae vix querella et expostulatione dignae<a class="footnoteLink" href="#note_LCL332_418_6" id="target_note_LCL332_418_6"><sup>6</sup></a> sunt, arma capitis et regibus sociis bella infertis.”</p>
<p>XLIII. Haec dicenti ei cum assensum esset,<a class="footnoteLink" href="#note_LCL332_418_7" id="target_note_LCL332_418_7"><sup>7</sup></a>
</p></section><notes><section class="footnotes"><ul><li class="note" id="note_LCL332_418_1"><a class="footnoteCrossrefLink" href="#target_note_LCL332_418_1" title="Click to highlight in text"><sup class="lineRef">1</sup>te Q. <span class="italic">Fr.</span>: teque V.</a></li><script type="text/javascript">document.getElementById('note_LCL332_418_1').style.display = "none";</script><li class="note" id="note_LCL332_418_2"><a class="footnoteCrossrefLink" href="#target_note_LCL332_418_2" title="Click to highlight in text"><sup class="lineRef">2</sup>calumniando <span class="italic">Fr.</span>: calumiain V.</a></li><script type="text/javascript">document.getElementById('note_LCL332_418_2').style.display = "none";</script><li class="note" id="note_LCL332_418_3"><a class="footnoteCrossrefLink" href="#target_note_LCL332_418_3" title="Click to highlight in text"><sup class="lineRef">3</sup>iuga Tauri emotum <span class="italic">J. F. Gronovius</span>: legatauremotum V.</a></li><script type="text/javascript">document.getElementById('note_LCL332_418_3').style.display = "none";</script><li class="note" id="note_LCL332_418_4"><a class="footnoteCrossrefLink" href="#target_note_LCL332_418_4" title="Click to highlight in text"><sup class="lineRef">4</sup>graviorem . . . quam <span class="italic">Fr.</span>: grauiore—quequam V.</a></li><script type="text/javascript">document.getElementById('note_LCL332_418_4').style.display = "none";</script><li class="note" id="note_LCL332_418_5"><a class="footnoteCrossrefLink" href="#target_note_LCL332_418_5" title="Click to highlight in text"><sup class="lineRef">5</sup>Eumenem esse <span class="italic">Fr.</span>: Eumene necesse V.</a></li><script type="text/javascript">document.getElementById('note_LCL332_418_5').style.display = "none";</script><li class="note" id="note_LCL332_418_6"><a class="footnoteCrossrefLink" href="#target_note_LCL332_418_6" title="Click to highlight in text"><sup class="lineRef">6</sup>expostulatione dignae <span class="italic">Fr.</span>: postulatione digna V.</a></li><script type="text/javascript">document.getElementById('note_LCL332_418_6').style.display = "none";</script><li class="note" id="note_LCL332_418_7"><a class="footnoteCrossrefLink" href="#target_note_LCL332_418_7" title="Click to highlight in text"><sup class="lineRef">7</sup>haec dicenti ei cum adsensum esset <span class="italic">Harant</span>: et dicentem et cum adsensum V.</a></li><script type="text/javascript">document.getElementById('note_LCL332_418_7').style.display = "none";</script></ul></section></notes></section>