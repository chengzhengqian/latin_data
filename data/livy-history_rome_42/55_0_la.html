<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 582</span><span class="innerMarginNote right">2</span>et milites diviserunt. L. Decimius missus est ad Gentium regem Illyriorum, quem si aliquem respectum amicitiae cum populo Romano<a class="footnoteLink" href="#note_LCL332_400_1" id="target_note_LCL332_400_1"><sup>1</sup></a> habere cerneret, temptare ut etiam ad belli societatem perliceret<a class="footnoteLink" href="#note_LCL332_400_2" id="target_note_LCL332_400_2"><sup>2</sup></a>
<span class="innerMarginNote right">3</span>iussus. Lentuli in Cephallaniam missi, ut in Peloponnesum traicerent oramque maris in occidentem
<span class="innerMarginNote right">4</span>versi ante hiemem circumirent. Marcio et Atilio Epirus, Aetolia,<a class="footnoteLink" href="#note_LCL332_400_3" id="target_note_LCL332_400_3"><sup>3</sup></a> Thessalia circumeundae assignantur; inde Boeotiam atque Euboeam adspicere iussi, tum in Peloponnesum traicere; ibi congressuros se cum
<span class="innerMarginNote right">5</span>Lentulis constituunt. Priusquam digrederentur a Corcyra, litterae a<a class="footnoteLink" href="#note_LCL332_400_4" id="target_note_LCL332_400_4"><sup>4</sup></a> Perseo adlatae sunt, quibus quaerebat quae causa Romanis aut in Graeciam
<span class="innerMarginNote right">6</span>traiciendi copias aut urbes occupandi esset. Cui rescribi non placuit, nuntio ipsius qui litteras attulerat dici, praesidii causa ipsarum urbium Romanos facere.
<span class="innerMarginNote right">7</span>Lentuli circumeuntes Peloponnesi oppida, cum sine discrimine omnes civitates adhortarentur ut, quo animo qua fide adiuvissent<a class="footnoteLink" href="#note_LCL332_400_5" id="target_note_LCL332_400_5"><sup>5</sup></a> Romanos Philippi primum, deinde Antiochi bello, eodem adversus Persea iuvarent, fremitum in contionibus movebant,<a class="footnoteLink" href="#note_LCL332_400_6" id="target_note_LCL332_400_6"><sup>6</sup></a>
<span class="innerMarginNote right">8</span>Achaeis indignantibus eodem se loco esse, qui omnia a principiis Macedonici belli praestitissent Romanis, quo Messenii atque Elii, qui et Macedonis







</p></section><notes><section class="footnotes"><ul><li class="note" id="note_LCL332_400_1"><a class="footnoteCrossrefLink" href="#target_note_LCL332_400_1" title="Click to highlight in text"><sup class="lineRef">1</sup>populo Romano <span class="italic">add. Weissenborn: om.</span> V.</a></li><script type="text/javascript">document.getElementById('note_LCL332_400_1').style.display = "none";</script><li class="note" id="note_LCL332_400_2"><a class="footnoteCrossrefLink" href="#target_note_LCL332_400_2" title="Click to highlight in text"><sup class="lineRef">2</sup>temptare . . . perliceret <span class="italic">Hartel</span>: temptaret . . . perligeret V.</a></li><script type="text/javascript">document.getElementById('note_LCL332_400_2').style.display = "none";</script><li class="note" id="note_LCL332_400_3"><a class="footnoteCrossrefLink" href="#target_note_LCL332_400_3" title="Click to highlight in text"><sup class="lineRef">3</sup>Aetolia <span class="italic">Madvig</span>: aetoliet V.</a></li><script type="text/javascript">document.getElementById('note_LCL332_400_3').style.display = "none";</script><li class="note" id="note_LCL332_400_4"><a class="footnoteCrossrefLink" href="#target_note_LCL332_400_4" title="Click to highlight in text"><sup class="lineRef">4</sup>a <span class="italic">add. Fr.: om.</span> V.</a></li><script type="text/javascript">document.getElementById('note_LCL332_400_4').style.display = "none";</script><li class="note" id="note_LCL332_400_5"><a class="footnoteCrossrefLink" href="#target_note_LCL332_400_5" title="Click to highlight in text"><sup class="lineRef">5</sup>adiuvissent <span class="italic">ed. Lugdunensis</span> 1553: adiuuassent V.</a></li><script type="text/javascript">document.getElementById('note_LCL332_400_5').style.display = "none";</script><li class="note" id="note_LCL332_400_6"><a class="footnoteCrossrefLink" href="#target_note_LCL332_400_6" title="Click to highlight in text"><sup class="lineRef">6</sup>movebant <span class="italic">Fuegner</span>: fremebant V.</a></li><script type="text/javascript">document.getElementById('note_LCL332_400_6').style.display = "none";</script></ul></section></notes></section>