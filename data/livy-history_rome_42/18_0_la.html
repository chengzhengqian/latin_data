<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 582</span>celeberrimo in templo, tertio Delphis. In Achaico concilio vero, nisi discussa res per paucos Romanum imperium intentantes esset, eo rem<a class="footnoteLink" href="#note_LCL332_326_1" id="target_note_LCL332_326_1"><sup>1</sup></a> prope adductam
<span class="innerMarginNote right">7</span>ut aditus ei in Achaiam daretur. At hercule suos honores, cuius merita in eam gentem privatim an publice sint maiora vix dici possit,<a class="footnoteLink" href="#note_LCL332_326_2" id="target_note_LCL332_326_2"><sup>2</sup></a> partim desertos per incultum ac neglegentiam, partim hostiliter sublatos esse. Iam Aetolos quem ignorare in seditionibus suis non ab Romanis, sed a Perseo praesidium
<span class="innerMarginNote right">8</span>petisse? His eum fultum societatibus atque amicitiis eos domesticos apparatus belli habere ut externis non<a class="footnoteLink" href="#note_LCL332_326_3" id="target_note_LCL332_326_3"><sup>3</sup></a> egeat. Triginta milibus peditum, quinque milibus equitum in decem annos frumentum prae-parasse, ut abstinere et suo et hostium agro frumentandi
<span class="innerMarginNote right">9</span>causa possit. Iam pecuniam tantam habere ut decem milibus<a class="footnoteLink" href="#note_LCL332_326_4" id="target_note_LCL332_326_4"><sup>4</sup></a> mercennariorum militum praeter Macedonum copias stipendium in totidem annos praeparatum habeat, praeter annuum quod ex
<span class="innerMarginNote right">10</span>metallis regiis capiat vectigal. Arma vel tribus tantis<a class="footnoteLink" href="#note_LCL332_326_5" id="target_note_LCL332_326_5"><sup>5</sup></a> exercitibus in armamentaria congessisse. Iuventutem, ut iam Macedonia deficiat, velut ex perenni fonte unde hauriat, Thraciam<a class="footnoteLink" href="#note_LCL332_326_6" id="target_note_LCL332_326_6"><sup>6</sup></a> subiectam esse.</p>
<p>XIII. Reliquum orationis adhortatio fuit. “Non ego haec” inquit “incertis iactata rumoribus et cupidius credita, quia vera esse de inimico crimina volebam, adfero ad vos, patres conscripti, sed comperta









</p></section><notes><section class="footnotes"><ul><li class="note" id="note_LCL332_326_1"><a class="footnoteCrossrefLink" href="#target_note_LCL332_326_1" title="Click to highlight in text"><sup class="lineRef">1</sup>eo rem <span class="italic">Fr.</span>: aeoru (<span class="italic">sic</span>) V.</a></li><script type="text/javascript">document.getElementById('note_LCL332_326_1').style.display = "none";</script><li class="note" id="note_LCL332_326_2"><a class="footnoteCrossrefLink" href="#target_note_LCL332_326_2" title="Click to highlight in text"><sup class="lineRef">2</sup>possit <span class="italic">Madvig</span>: posset V.</a></li><script type="text/javascript">document.getElementById('note_LCL332_326_2').style.display = "none";</script><li class="note" id="note_LCL332_326_3"><a class="footnoteCrossrefLink" href="#target_note_LCL332_326_3" title="Click to highlight in text"><sup class="lineRef">3</sup>ut externis non <span class="italic">Fr.</span>: non ut expertis non V.</a></li><script type="text/javascript">document.getElementById('note_LCL332_326_3').style.display = "none";</script><li class="note" id="note_LCL332_326_4"><a class="footnoteCrossrefLink" href="#target_note_LCL332_326_4" title="Click to highlight in text"><sup class="lineRef">4</sup>milibus <span class="italic">J. F. Gronovius</span>: milia V.</a></li><script type="text/javascript">document.getElementById('note_LCL332_326_4').style.display = "none";</script><li class="note" id="note_LCL332_326_5"><a class="footnoteCrossrefLink" href="#target_note_LCL332_326_5" title="Click to highlight in text"><sup class="lineRef">5</sup>tantis <span class="italic">Sigonius</span>: tantum V.</a></li><script type="text/javascript">document.getElementById('note_LCL332_326_5').style.display = "none";</script><li class="note" id="note_LCL332_326_6"><a class="footnoteCrossrefLink" href="#target_note_LCL332_326_6" title="Click to highlight in text"><sup class="lineRef">6</sup>Thraciam <span class="italic">Fr.</span>: theriam V.</a></li><script type="text/javascript">document.getElementById('note_LCL332_326_6').style.display = "none";</script></ul></section></notes></section>