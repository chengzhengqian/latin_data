<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 582</span>incitasset, sed consules, quod non exirent in provinciam,<span class="innerMarginNote right">4</span>in senatu increpiti. Hoc consensu patrum accensi M. Marcius Sermo et Q. Marcius Scilla, tribuni plebis, et consulibus multam se dicturos nisi in provinciam exirent denuntiarunt, et rogationem, quam de Liguribus deditis promulgare in animo
<span class="innerMarginNote right">5</span>haberent, in senatu recitarunt. Sanciebatur ut qui ex Statellis deditis in libertatem restitutus ante kal. Sextiles primas non esset, cuius dolo malo is in servitutem venisset, ut iuratus senatus decerneret, qui eam rem quaereret animadverteretque. Ex auctoritate deinde senatus eam rogationem promulgarunt.
<span class="innerMarginNote right">6</span>Priusquam proficiscerentur consules, C. Cicereio, praetori<a class="footnoteLink" href="#note_LCL332_350_1" id="target_note_LCL332_350_1"><sup>1</sup></a> prioris anni, ad aedem Bellonae
<span class="innerMarginNote right">7</span>senatus datus est. Is expositis quas in Corsica res gessisset postulatoque frustra<a class="footnoteLink" href="#note_LCL332_350_2" id="target_note_LCL332_350_2"><sup>2</sup></a> triumpho, in monte Albano, quod iam in morem venerat, ut sine publica
<span class="innerMarginNote right">8</span>auctoritate fieret, triumphavit. Rogationem Marciam de Liguribus magno consensu plebes scivit iussitque.<a class="footnoteLink" href="#note_LCL332_350_3" id="target_note_LCL332_350_3"><sup>3</sup></a> Ex eo plebiscito C. Licinius praetor consuluit senatum, quem quaerere ea rogatione vellet. Patres ipsum eum quaerere iusserunt.</p>
</section><notes><section class="footnotes"><ul><li class="note" id="note_LCL332_350_1"><a class="footnoteCrossrefLink" href="#target_note_LCL332_350_1" title="Click to highlight in text"><sup class="lineRef">1</sup>praetori <span class="italic">add. Fr.: om.</span> V.</a></li><script type="text/javascript">document.getElementById('note_LCL332_350_1').style.display = "none";</script><li class="note" id="note_LCL332_350_2"><a class="footnoteCrossrefLink" href="#target_note_LCL332_350_2" title="Click to highlight in text"><sup class="lineRef">2</sup>frustra <span class="italic">Fr.</span>: frus V.</a></li><script type="text/javascript">document.getElementById('note_LCL332_350_2').style.display = "none";</script><li class="note" id="note_LCL332_350_3"><a class="footnoteCrossrefLink" href="#target_note_LCL332_350_3" title="Click to highlight in text"><sup class="lineRef">3</sup>plebes scivit iussitque <span class="italic">Fr.</span>: plebis ciuitati iussitique (<span class="italic">sic</span>) V.</a></li><script type="text/javascript">document.getElementById('note_LCL332_350_3').style.display = "none";</script></ul></section></notes></section>