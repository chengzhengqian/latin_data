<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 582</span><span class="innerMarginNote right">13</span>accidisse, qui causa belli fuit? Non sum eodem modo defensurus, Romani, quod Dolopas armis coercuerim; quia, etsi non merito eorum, iure feci meo, cum mei regni, meae dicionis essent, vestro decreto <span class="innerMarginNote right">14</span>patri attributi meo. Nec, si causa reddenda sit, non vobis nec foederatis,<a class="footnoteLink" href="#note_LCL332_416_1" id="target_note_LCL332_416_1"><sup>1</sup></a> sed iis qui ne<a class="footnoteLink" href="#note_LCL332_416_2" id="target_note_LCL332_416_2"><sup>2</sup></a> in servos quidem saeva atque iniusta imperia probant, plus aequo et bono saevisse in eos videri possum; quippe Euphranorem, praefectum a me impositum, ita occiderunt ut mors<a class="footnoteLink" href="#note_LCL332_416_3" id="target_note_LCL332_416_3"><sup>3</sup></a> poenarum eius levissima fuerit.</p>
<p>XLII. At cum processissem inde ad visendas Larisam et Antronas et Pteleon,<a class="footnoteLink" href="#note_LCL332_416_4" id="target_note_LCL332_416_4"><sup>4</sup></a> qua in propinquo Delphi sunt,<a class="footnoteLink" href="#note_LCL332_416_5" id="target_note_LCL332_416_5"><sup>5</sup></a> sacrificandi causa, ut<a class="footnoteLink" href="#note_LCL332_416_6" id="target_note_LCL332_416_6"><sup>6</sup></a> multo ante
<span class="innerMarginNote right">2</span>debita vota persolverem, Delphos escendi. Et his, criminis augendi causa, cum exercitu me isse<a class="footnoteLink" href="#note_LCL332_416_7" id="target_note_LCL332_416_7"><sup>7</sup></a> adicitur; scilicet ut, quod nunc vos facere queror, urbes occuparem, arcibus imponerem<a class="footnoteLink" href="#note_LCL332_416_8" id="target_note_LCL332_416_8"><sup>8</sup></a> praesidia.
<span class="innerMarginNote right">3</span>Vocate in concilium Graeciae civitates per quas iter feci, queratur unusquilibet militis mei iniuriam; non recusabo quin simulato sacrificio aliud petisse videar.
<span class="innerMarginNote right">4</span>Aetolis et Byzantiis praesidia misimus et cum Boeotis amicitiam fecimus. Haec, qualiacumque sunt, per










</p></section><notes><section class="footnotes"><ul><li class="note" id="note_LCL332_416_1"><a class="footnoteCrossrefLink" href="#target_note_LCL332_416_1" title="Click to highlight in text"><sup class="lineRef">1</sup>foederatis <span class="italic">Fr.</span>: foederi V.</a></li><script type="text/javascript">document.getElementById('note_LCL332_416_1').style.display = "none";</script><li class="note" id="note_LCL332_416_2"><a class="footnoteCrossrefLink" href="#target_note_LCL332_416_2" title="Click to highlight in text"><sup class="lineRef">2</sup>ne <span class="italic">add. Fr.: om.</span> V.</a></li><script type="text/javascript">document.getElementById('note_LCL332_416_2').style.display = "none";</script><li class="note" id="note_LCL332_416_3"><a class="footnoteCrossrefLink" href="#target_note_LCL332_416_3" title="Click to highlight in text"><sup class="lineRef">3</sup>mors <span class="italic">Fr.</span>: mores V.</a></li><script type="text/javascript">document.getElementById('note_LCL332_416_3').style.display = "none";</script><li class="note" id="note_LCL332_416_4"><a class="footnoteCrossrefLink" href="#target_note_LCL332_416_4" title="Click to highlight in text"><sup class="lineRef">4</sup>Pteleon <span class="italic">Ruperti</span>: pycleon V.</a></li><script type="text/javascript">document.getElementById('note_LCL332_416_4').style.display = "none";</script><li class="note" id="note_LCL332_416_5"><a class="footnoteCrossrefLink" href="#target_note_LCL332_416_5" title="Click to highlight in text"><sup class="lineRef">5</sup>Delphi sunt <span class="italic">Vahlen</span>: delphis V.</a></li><script type="text/javascript">document.getElementById('note_LCL332_416_5').style.display = "none";</script><li class="note" id="note_LCL332_416_6"><a class="footnoteCrossrefLink" href="#target_note_LCL332_416_6" title="Click to highlight in text"><sup class="lineRef">6</sup>ut <span class="italic">add. Vahlen: om.</span> V.</a></li><script type="text/javascript">document.getElementById('note_LCL332_416_6').style.display = "none";</script><li class="note" id="note_LCL332_416_7"><a class="footnoteCrossrefLink" href="#target_note_LCL332_416_7" title="Click to highlight in text"><sup class="lineRef">7</sup>me isse <span class="italic">Kreyssig</span>: messe V.</a></li><script type="text/javascript">document.getElementById('note_LCL332_416_7').style.display = "none";</script><li class="note" id="note_LCL332_416_8"><a class="footnoteCrossrefLink" href="#target_note_LCL332_416_8" title="Click to highlight in text"><sup class="lineRef">8</sup>imponerem <span class="italic">Fr.</span>: opponere V.</a></li><script type="text/javascript">document.getElementById('note_LCL332_416_8').style.display = "none";</script></ul></section></notes></section>