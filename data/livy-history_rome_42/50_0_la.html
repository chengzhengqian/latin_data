<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 583</span>pudicitiamque, et cum his fecunditatem, quanta vel <span class="innerMarginNote right">4</span>in diti domo satis esset. Sex filii nobis, duae filiae sunt, utraeque iam nuptae. Filii quattuor togas
<span class="innerMarginNote right">5</span>viriles habent, duo praetextati sunt. Miles sum factus P. Sulpicio C. Aurelio consulibus. In eo exercitu quo in Macedoniam est transportatus, biennium miles gregarius fui adversus Philippum regem; tertio anno virtutis causa mihi T. Quinctius Flamininus
<span class="innerMarginNote right">6</span>decimum ordinem hastatum assignavit. Devicto Philippo Macedonibusque cum in Italiam reportati<a class="footnoteLink" href="#note_LCL332_390_1" id="target_note_LCL332_390_1"><sup>1</sup></a> ac dimissi essemus, continuo miles voluntarius cum M.
<span class="innerMarginNote right">7</span>Porcio consule in Hispaniam sum profectus. Ncminem omnium imperatorum quo vivant acriorem<a class="footnoteLink" href="#note_LCL332_390_2" id="target_note_LCL332_390_2"><sup>2</sup></a> virtutis spectatorem ac iudicem fuisse sciunt, qui et illum et alios duces longa militia experti sunt. Hic me imperator dignum iudicavit cui primum hastatum
<span class="innerMarginNote right">8</span>prioris centuriae assignaret. Tertio iterum voluntarius miles factus sum in eum exercitum qui adversus Aetolos et Antiochum regem est missus. A M’. Acilio<a class="footnoteLink" href="#note_LCL332_390_3" id="target_note_LCL332_390_3"><sup>3</sup></a> mihi primus princeps prioris centuriae est
<span class="innerMarginNote right">9</span>assignatus. Expulso rege Antiocho subactis<a class="footnoteLink" href="#note_LCL332_390_4" id="target_note_LCL332_390_4"><sup>4</sup></a> Aetolis reportati sumus in Italiam; et deinceps bis, quae








</p></section><notes><section class="footnotes"><ul><li class="note" id="note_LCL332_390_1"><a class="footnoteCrossrefLink" href="#target_note_LCL332_390_1" title="Click to highlight in text"><sup class="lineRef">1</sup>reportati <span class="italic">Fr.</span>: portati V.</a></li><script type="text/javascript">document.getElementById('note_LCL332_390_1').style.display = "none";</script><li class="note" id="note_LCL332_390_2"><a class="footnoteCrossrefLink" href="#target_note_LCL332_390_2" title="Click to highlight in text"><sup class="lineRef">2</sup>acriorem <span class="italic">Fr.</span>: acrioris V.</a></li><script type="text/javascript">document.getElementById('note_LCL332_390_2').style.display = "none";</script><li class="note" id="note_LCL332_390_3"><a class="footnoteCrossrefLink" href="#target_note_LCL332_390_3" title="Click to highlight in text"><sup class="lineRef">3</sup>a M’. Acilio <span class="italic">Sigonius</span>: a.m. caelio V.</a></li><script type="text/javascript">document.getElementById('note_LCL332_390_3').style.display = "none";</script><li class="note" id="note_LCL332_390_4"><a class="footnoteCrossrefLink" href="#target_note_LCL332_390_4" title="Click to highlight in text"><sup class="lineRef">4</sup>subactis <span class="italic">Fr.</span>: subactolis V.</a></li><script type="text/javascript">document.getElementById('note_LCL332_390_4').style.display = "none";</script></ul></section></notes></section>