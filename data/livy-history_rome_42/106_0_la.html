<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 583</span>caesa, in his Sopatrum et Antipatrum, regios duces; vivos captos circiter duo milia octingentos, signa <span class="innerMarginNote right">10</span>militaria capta viginti septem. Nec incruentam victoriam fuisse; supra quattuor milia et trecentos de exercitu consulis cecidisse; signa sinistrae alae quinque amissa.</p>
<p>LXVII. Hic dies et Romanis refecit animos et Persea perculit, ut dies paucos ad Mopselum moratus sepulturae maxime militum amissorum cura, praesidio satis valido ad Gonnum relicto, in Macedoniam
<span class="innerMarginNote right">2</span>reciperet copias. Timotheum quendam ex regiis praefectis cum modica manu relinquit ad Philam,
<span class="innerMarginNote right">3</span>iussum Magnetas ex<a class="footnoteLink" href="#note_LCL332_502_1" id="target_note_LCL332_502_1"><sup>1</sup></a> propinquo temptare. Cum Pellam venisset, exercitu in hiberna dimisso ipse
<span class="innerMarginNote right">4</span>cum Cotye Thessalonicam est profectus. Eo fama adfertur, Autlesbim, regulum Thracum, et<a class="footnoteLink" href="#note_LCL332_502_2" id="target_note_LCL332_502_2"><sup>2</sup></a> Corragum,
Eumenis praefectum, in Cotyis fines impetum fecisse et regionem Marenen quam vocant cepisse.
<span class="innerMarginNote right">5</span>Itaque dimittendum Cotyn ad sua tuenda ratus, magnis proficiscentem donis prosequitur. Ducenta talenta, semestre stipendium, equitatui numerat, cum primo annuum<a class="footnoteLink" href="#note_LCL332_502_3" id="target_note_LCL332_502_3"><sup>3</sup></a> dare constituisset.</p>
<p><span class="innerMarginNote right">6</span>Consul postquam profectum Persea audivit, ad Gonnum castra movet, si potiri oppido posset. Ante ipsa Tempe in faucibus situm Macedoniae claustra tutissima praebet et in Thessaliam opportunum







</p></section><notes><section class="footnotes"><ul><li class="note" id="note_LCL332_502_1"><a class="footnoteCrossrefLink" href="#target_note_LCL332_502_1" title="Click to highlight in text"><sup class="lineRef">1</sup>ex <span class="italic">Kreyssig</span>: et V.</a></li><script type="text/javascript">document.getElementById('note_LCL332_502_1').style.display = "none";</script><li class="note" id="note_LCL332_502_2"><a class="footnoteCrossrefLink" href="#target_note_LCL332_502_2" title="Click to highlight in text"><sup class="lineRef">2</sup>et <span class="italic">add. ed. Frobeniana</span> 1535: <span class="italic">om.</span> V.</a></li><script type="text/javascript">document.getElementById('note_LCL332_502_2').style.display = "none";</script><li class="note" id="note_LCL332_502_3"><a class="footnoteCrossrefLink" href="#target_note_LCL332_502_3" title="Click to highlight in text"><sup class="lineRef">3</sup>annuum <span class="italic">Fr.</span>: anum V.</a></li><script type="text/javascript">document.getElementById('note_LCL332_502_3').style.display = "none";</script></ul></section></notes></section>