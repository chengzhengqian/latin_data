<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 583</span>LVII. Sub idem deinde tempus consilium et consul et rex habuerunt, unde bellum ordirentur.
<span class="innerMarginNote right">2</span>Regiis<a class="footnoteLink" href="#note_LCL332_466_1" id="target_note_LCL332_466_1"><sup>1</sup></a> creverant<a class="footnoteLink" href="#note_LCL332_466_2" id="target_note_LCL332_466_2"><sup>2</sup></a> animi vastatione concessa sibi ab hoste Pheraei agri; itaque eundum inde ad castra nec dandum ultra spatium cunctandi censebant.
<span class="innerMarginNote right">3</span>Et Romani sentiebant<a class="footnoteLink" href="#note_LCL332_466_3" id="target_note_LCL332_466_3"><sup>3</sup></a> cunctationem suam infamem apud socios esse, maxime indigne ferentes
<span class="innerMarginNote right">4</span>non latam Pheraeis opem. Consultantibus, quid agerent—aderant autem Eumenes et Attalus in consilio—trepidus nuntius adfert hostem magno agmine adesse. Consilio dimisso signum extemplo
<span class="innerMarginNote right">5</span>datur ut arma capiant.<a class="footnoteLink" href="#note_LCL332_466_4" id="target_note_LCL332_466_4"><sup>4</sup></a> Interim placet ex regiis auxiliis centum equites et parem numerum iaculatorum
<span class="innerMarginNote right">6</span>peditum exire. Perseus hora<a class="footnoteLink" href="#note_LCL332_466_5" id="target_note_LCL332_466_5"><sup>5</sup></a> ferme diei quarta, cum paulo plus mille passus abesset a castris Romanis, consistere signa peditum iussit; praegressus
ipse cum equitibus ac levi armatura; et Cotys cum eo ducesque aliorum auxiliorum praecesserunt.
<span class="innerMarginNote right">7</span>Minus quingentos passus ab castris aberant, cum in conspectu fuere hostium equites; duae alae erant magna ex parte Gallorum—Cassignatus praeerat—et levis armaturae centum fere et quinquaginta
<span class="innerMarginNote right">8</span>Mysi et Cretenses. Constitit rex, incertus
quantae hostium copiae essent. Duas<a class="footnoteLink" href="#note_LCL332_466_6" id="target_note_LCL332_466_6"><sup>6</sup></a> inde ex agmine turmas Thracum, duas Macedonum cum binis Cretensium cohortibus et Thracum misit.








</p></section><notes><section class="footnotes"><ul><li class="note" id="note_LCL332_466_1"><a class="footnoteCrossrefLink" href="#target_note_LCL332_466_1" title="Click to highlight in text"><sup class="lineRef">1</sup>ordirentur regiis <span class="italic">Madvig</span>: dirimentur regis V.</a></li><script type="text/javascript">document.getElementById('note_LCL332_466_1').style.display = "none";</script><li class="note" id="note_LCL332_466_2"><a class="footnoteCrossrefLink" href="#target_note_LCL332_466_2" title="Click to highlight in text"><sup class="lineRef">2</sup>creverant <span class="italic">Crévier</span>: creuerunt V.</a></li><script type="text/javascript">document.getElementById('note_LCL332_466_2').style.display = "none";</script><li class="note" id="note_LCL332_466_3"><a class="footnoteCrossrefLink" href="#target_note_LCL332_466_3" title="Click to highlight in text"><sup class="lineRef">3</sup>sentiebant <span class="italic">Madvig</span>: censebant V.</a></li><script type="text/javascript">document.getElementById('note_LCL332_466_3').style.display = "none";</script><li class="note" id="note_LCL332_466_4"><a class="footnoteCrossrefLink" href="#target_note_LCL332_466_4" title="Click to highlight in text"><sup class="lineRef">4</sup>capiant <span class="italic">Fr.</span>: placeat V.</a></li><script type="text/javascript">document.getElementById('note_LCL332_466_4').style.display = "none";</script><li class="note" id="note_LCL332_466_5"><a class="footnoteCrossrefLink" href="#target_note_LCL332_466_5" title="Click to highlight in text"><sup class="lineRef">5</sup>hora <span class="italic">add. Sigonius: om.</span> V.</a></li><script type="text/javascript">document.getElementById('note_LCL332_466_5').style.display = "none";</script><li class="note" id="note_LCL332_466_6"><a class="footnoteCrossrefLink" href="#target_note_LCL332_466_6" title="Click to highlight in text"><sup class="lineRef">6</sup>quantae hostium copiae essent. duas <span class="italic">Novák</span>: quanta esse duos esse duos V.</a></li><script type="text/javascript">document.getElementById('note_LCL332_466_6').style.display = "none";</script></ul></section></notes></section>