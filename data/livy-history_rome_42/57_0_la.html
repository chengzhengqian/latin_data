<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 582</span>societatem eos cum Perseo iunxisse. Cum<a class="footnoteLink" href="#note_LCL332_404_1" id="target_note_LCL332_404_1"><sup>1</sup></a> culpam in Ismeniam, principem alterius partis, conferrent et quasdam civitates dissentientes in causam deductas, appariturum id esse Marcius respondit; singulis enim civitatibus de se ipsis
<span class="innerMarginNote right">6</span>consulendi potestatem facturos. Thessalorum Larisae fuit concilium. Ibi et<a class="footnoteLink" href="#note_LCL332_404_2" id="target_note_LCL332_404_2"><sup>2</sup></a> Thessalis benigna materia gratias agendi Romanis pro libertatis munere fuit, et legatis, quod et Philippi prius et post Antiochi bello enixe adiuti a gente Thessalorum essent. Hac<a class="footnoteLink" href="#note_LCL332_404_3" id="target_note_LCL332_404_3"><sup>3</sup></a> mutua commemoratione meritorum accensi animi
<span class="innerMarginNote right">7</span>multitudinis ad omnia decernenda quae Romani vellent.</p>
<p><span class="innerMarginNote right">8</span>Secundum hoc concilium legati a Perseo rege venerunt privati maxime hospitii fiducia, quod ei paternum cum Marcio erat. Ab huius necessitudinis commemoratione orsi petierunt legati in colloquium
<span class="innerMarginNote right">9</span>veniendi regi potestatem faceret. Marcius et se ita a patre suo accepisse dixit, amicitiam hospitiumque cum Philippo fuisse, et<a class="footnoteLink" href="#note_LCL332_404_4" id="target_note_LCL332_404_4"><sup>4</sup></a> minime immemorem<a class="footnoteLink" href="#note_LCL332_404_5" id="target_note_LCL332_404_5"><sup>5</sup></a> necessitudinis eius legationem eam suscepisse.
<span class="innerMarginNote right">10</span>Colloquium, si satis commode valeret, non fuisse se dilaturum; nunc, ubi primum posset, ad Peneum flumen, qua transitus ab Homolio Dium<a class="footnoteLink" href="#note_LCL332_404_6" id="target_note_LCL332_404_6"><sup>6</sup></a> esset, praemissis qui nuntiarent regi venturos.</p>
</section><notes><section class="footnotes"><ul><li class="note" id="note_LCL332_404_1"><a class="footnoteCrossrefLink" href="#target_note_LCL332_404_1" title="Click to highlight in text"><sup class="lineRef">1</sup>cum <span class="italic">Kreyssig</span>: eoscum V.</a></li><script type="text/javascript">document.getElementById('note_LCL332_404_1').style.display = "none";</script><li class="note" id="note_LCL332_404_2"><a class="footnoteCrossrefLink" href="#target_note_LCL332_404_2" title="Click to highlight in text"><sup class="lineRef">2</sup>et <span class="italic">add. Fr.: om.</span> V.</a></li><script type="text/javascript">document.getElementById('note_LCL332_404_2').style.display = "none";</script><li class="note" id="note_LCL332_404_3"><a class="footnoteCrossrefLink" href="#target_note_LCL332_404_3" title="Click to highlight in text"><sup class="lineRef">3</sup>hac <span class="italic">Weissenborn</span>: aut V.</a></li><script type="text/javascript">document.getElementById('note_LCL332_404_3').style.display = "none";</script><li class="note" id="note_LCL332_404_4"><a class="footnoteCrossrefLink" href="#target_note_LCL332_404_4" title="Click to highlight in text"><sup class="lineRef">4</sup>et <span class="italic">add. Weissenborn: om.</span> V.</a></li><script type="text/javascript">document.getElementById('note_LCL332_404_4').style.display = "none";</script><li class="note" id="note_LCL332_404_5"><a class="footnoteCrossrefLink" href="#target_note_LCL332_404_5" title="Click to highlight in text"><sup class="lineRef">5</sup>minime immemorem <span class="italic">Fr.</span>: minimum memorem V.</a></li><script type="text/javascript">document.getElementById('note_LCL332_404_5').style.display = "none";</script><li class="note" id="note_LCL332_404_6"><a class="footnoteCrossrefLink" href="#target_note_LCL332_404_6" title="Click to highlight in text"><sup class="lineRef">6</sup>ab Homolio Dium <span class="italic">Drakenborch</span>: abomonodium V.</a></li><script type="text/javascript">document.getElementById('note_LCL332_404_6').style.display = "none";</script></ul></section></notes></section>