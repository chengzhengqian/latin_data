<section class="div1 language" lang="la"><header><hgroup><h1>Livy</h1></hgroup></header><section class="div2">
<h3><span class="ac">Liber XLII Periocha</span></h3>
<p><span class="sc">Q. Fulvius Flaccus</span> censor templum Iunonis Laciniae tegulis marmoreis spoliavit, ut aedem, quam dedicabat, tegeret. Tegulae ex senatus consulto reportatae. Eumenes Asiae rex in senatu de Perseo Macedoniae rege questus est; cuius iniuriae in populum Romanum referuntur. Ob quas bello ei indicto P. Licinius Crassus consul, cui mandatum erat, in Macedoniam transiit, levibusque expeditionibus, equestribus proeliis, in Thessalia cum Perseo . . .<a class="footnoteLink" href="#note_LCL332_506_1" id="target_note_LCL332_506_1"><sup>1</sup></a> eventu pugnavit. Inter Masinissam et Carthaginienses de agro fuit lis.<a class="footnoteLink" href="#note_LCL332_506_2" id="target_note_LCL332_506_2"><sup>2</sup></a> Dies iis a senatu ad disceptandum datus. Legati missi ad socias civitates regesque rogandos, ut in fide permanerent, dubitantibus Rhodiis. Lustrum a censoribus est: censa sunt civium capita C͞C͞L͞X͞V͞I͞I͞<a class="footnoteLink" href="#note_LCL332_506_3" id="target_note_LCL332_506_3"><sup>3</sup></a> CCXXXI. Res praeterea adversus Corsos et Liguras prospere gestas continet.</p>
</section><notes><section class="footnotes"><ul><li class="note" id="note_LCL332_506_1"><a class="footnoteCrossrefLink" href="#target_note_LCL332_506_1" title="Click to highlight in text"><sup class="lineRef">1</sup>cum Perseo eventu <span class="italic">codd</span>: <span class="italic">at recc. supplementa varia praebent, e quibus</span> improspero <span class="italic">suggerit Rossbach; ego</span> cum Perseo vario eventu <span class="italic">malim.</span></a></li><script type="text/javascript">document.getElementById('note_LCL332_506_1').style.display = "none";</script><li class="note" id="note_LCL332_506_2"><a class="footnoteCrossrefLink" href="#target_note_LCL332_506_2" title="Click to highlight in text"><sup class="lineRef">2</sup>fuit lis. dies iis a senatu <span class="italic">Jahn</span>: fuit dictis a senatu <span class="italic">codd.</span></a></li><script type="text/javascript">document.getElementById('note_LCL332_506_2').style.display = "none";</script><li class="note" id="note_LCL332_506_3"><a class="footnoteCrossrefLink" href="#target_note_LCL332_506_3" title="Click to highlight in text"><sup class="lineRef">3</sup><span class="italic">Et summas minores praebent P, codd. recc, ed. princeps</span>; <span class="italic">sed cf. supra ch. x.</span></a></li><script type="text/javascript">document.getElementById('note_LCL332_506_3').style.display = "none";</script></ul></section></notes></section>