<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 582</span>Aelius referebat. Popilius et collegam et senatum pro fratre deprecabatur, prae se ferens si quid decernerent
<span class="innerMarginNote right">11</span>intercessurum. Collegam deterruit; patres eo magis utrique pariter consuli infensi, in incepto perstabant. Itaque cum de provinciis ageretur et Macedonia iam imminente Persei bello peteretur, Ligures ambobus
<span class="innerMarginNote right">12</span>consulibus decernunt;<a class="footnoteLink" href="#note_LCL332_320_1" id="target_note_LCL332_320_1"><sup>1</sup></a> Macedoniam decreturos negant, ni<a class="footnoteLink" href="#note_LCL332_320_2" id="target_note_LCL332_320_2"><sup>2</sup></a> de M. Popilio referretur. Postulantibus deinde ut novos exercitus scribere aut supplementum
<span class="innerMarginNote right">13</span>veteribus liceret, utrumque negatum est. Praetoribus quoque in Hispaniam supplementum petentibus negatum, M. Iunio in<a class="footnoteLink" href="#note_LCL332_320_3" id="target_note_LCL332_320_3"><sup>3</sup></a> citeriorem, Sp. Lucretio in
<span class="innerMarginNote right">14</span>ulteriorem. C. Licinius Crassus urbanam iurisdictionem, Cn. Sicinius inter peregrinos erat sortitus, C. Memmius Siciliam, Sp. Cluvius Sardiniam.
<span class="innerMarginNote right">15</span>Consules ob ea irati senatui, Latinis feriis in primam quamque diem indictis, in provinciam abituros esse denuntiarunt, nec quicquam rei publicae acturos, praeterquam quod ad provinciarum administrationem attineret.</p>
<p>XI. Attalum, regis Eumenis fratrem, legatum venisse<a class="footnoteLink" href="#note_LCL332_320_4" id="target_note_LCL332_320_4"><sup>4</sup></a> Romam Valerius Antias his consulibus scribit ad deferenda de Perseo<a class="footnoteLink" href="#note_LCL332_320_5" id="target_note_LCL332_320_5"><sup>5</sup></a> crimina indicandosque apparatus belli. Plurium annales, et quibus credidisse








</p></section><notes><section class="footnotes"><ul><li class="note" id="note_LCL332_320_1"><a class="footnoteCrossrefLink" href="#target_note_LCL332_320_1" title="Click to highlight in text"><sup class="lineRef">1</sup>decernunt <span class="italic">Bekker</span>: decernuntur V.</a></li><script type="text/javascript">document.getElementById('note_LCL332_320_1').style.display = "none";</script><li class="note" id="note_LCL332_320_2"><a class="footnoteCrossrefLink" href="#target_note_LCL332_320_2" title="Click to highlight in text"><sup class="lineRef">2</sup>ni <span class="italic">add. Fr.: om.</span> V.</a></li><script type="text/javascript">document.getElementById('note_LCL332_320_2').style.display = "none";</script><li class="note" id="note_LCL332_320_3"><a class="footnoteCrossrefLink" href="#target_note_LCL332_320_3" title="Click to highlight in text"><sup class="lineRef">3</sup>in <span class="italic">add. Fr.: om.</span> V.</a></li><script type="text/javascript">document.getElementById('note_LCL332_320_3').style.display = "none";</script><li class="note" id="note_LCL332_320_4"><a class="footnoteCrossrefLink" href="#target_note_LCL332_320_4" title="Click to highlight in text"><sup class="lineRef">4</sup>venisse <span class="italic">Fr.</span>: uidisse V.</a></li><script type="text/javascript">document.getElementById('note_LCL332_320_4').style.display = "none";</script><li class="note" id="note_LCL332_320_5"><a class="footnoteCrossrefLink" href="#target_note_LCL332_320_5" title="Click to highlight in text"><sup class="lineRef">5</sup>Perseo <span class="italic">Fr.</span>: persona V.</a></li><script type="text/javascript">document.getElementById('note_LCL332_320_5').style.display = "none";</script></ul></section></notes></section>