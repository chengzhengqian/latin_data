<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 582</span>fieri donaque<a class="footnoteLink" href="#note_LCL332_372_1" id="target_note_LCL332_372_1"><sup>1</sup></a> dari quanta ex pecunia decresset senatus, cum centum et quinquaginta non minus
adessent. Praeeunte verba Lepido pontifice maximo
id votum susceptum est.</p>
<p><span class="innerMarginNote right">10</span>Eo anno sacerdotes publici mortui L. Aemilius Papus decemvir sacrorum et Q. Fulvius Flaccus
<span class="innerMarginNote right">11</span>pontifex, qui priore anno fuerat censor. Hic foeda morte perit. Ex duobus filiis eius qui tum in Illyrico militabant, nuntiatum alterum mortuum, alterum<a class="footnoteLink" href="#note_LCL332_372_2" id="target_note_LCL332_372_2"><sup>2</sup></a>
<span class="innerMarginNote right">12</span>gravi et periculoso morbo<a class="footnoteLink" href="#note_LCL332_372_3" id="target_note_LCL332_372_3"><sup>3</sup></a> aegrum esse. Obruit animum simul luctus metusque: mane ingressi cubiculum servi laqueo dependentem invenere. Erat opinio post censuram minus compotem fuisse sui; vulgo Iunonis Laciniae iram ob spoliatum
<span class="innerMarginNote right">13</span>templum alienasse mentem ferebant. Suffectus in Aemili locum decemvir M. Valerius Messalla; in Fulvi pontifex Cn. Domitius Ahenobarbus, oppido adulescens sacerdos, est lectus.</p>
<p> <span class="marginNote left"><span class="sc">a.u.c.</span> 583</span>XXIX. P. Licinio C. Cassio consulibus non urbs
tantum Roma nec terra Italia, sed omnes reges civitatesque quae in Europa quaeque in Asia erant converterant animos in curam Macedonici ac Romani
<span class="innerMarginNote right">2</span>belli. Eumenen cum vetus odium stimulabat, tum recens ira, quod scelere regis<a class="footnoteLink" href="#note_LCL332_372_4" id="target_note_LCL332_372_4"><sup>4</sup></a> prope ut victima
<span class="innerMarginNote right">3</span>mactatus Delphis esset. Prusias, Bithyniae rex,







</p></section><notes><section class="footnotes"><ul><li class="note" id="note_LCL332_372_1"><a class="footnoteCrossrefLink" href="#target_note_LCL332_372_1" title="Click to highlight in text"><sup class="lineRef">1</sup>donaque <span class="italic">Madvig</span>: donarique V.</a></li><script type="text/javascript">document.getElementById('note_LCL332_372_1').style.display = "none";</script><li class="note" id="note_LCL332_372_2"><a class="footnoteCrossrefLink" href="#target_note_LCL332_372_2" title="Click to highlight in text"><sup class="lineRef">2</sup>mortuum alterum <span class="italic">add. Weissenborn.</span></a></li><script type="text/javascript">document.getElementById('note_LCL332_372_2').style.display = "none";</script><li class="note" id="note_LCL332_372_3"><a class="footnoteCrossrefLink" href="#target_note_LCL332_372_3" title="Click to highlight in text"><sup class="lineRef">3</sup>morbo <span class="italic">Fr.</span>: morte V.</a></li><script type="text/javascript">document.getElementById('note_LCL332_372_3').style.display = "none";</script><li class="note" id="note_LCL332_372_4"><a class="footnoteCrossrefLink" href="#target_note_LCL332_372_4" title="Click to highlight in text"><sup class="lineRef">4</sup>regia <span class="italic">Jacobs</span>: eius V.</a></li><script type="text/javascript">document.getElementById('note_LCL332_372_4').style.display = "none";</script></ul></section></notes></section>