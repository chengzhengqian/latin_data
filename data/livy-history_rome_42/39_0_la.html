<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 582</span>militem qui Brundisi acciperet atque in Macedoniam mitteret, A. Atilius Serranus, qui priore anno
<span class="innerMarginNote right">5</span>praetor fuerat, deligitur. Cn. Sicinius praetor ut<a class="footnoteLink" href="#note_LCL332_368_1" id="target_note_LCL332_368_1"><sup>1</sup></a> exercitium paratum ad traiciendum haberet, C. Popilio consuli ex auctoritate senatus C. Licinius praetor scribit ut et legionem secundam, quae maxime veterana in Liguribus erat, et ex<a class="footnoteLink" href="#note_LCL332_368_2" id="target_note_LCL332_368_2"><sup>2</sup></a> sociis Latini nominis quattuor milia peditum, ducentos equites idibus Februariis Brundisi adesse iuberet.
<span class="innerMarginNote right">6</span>Hac classe<a class="footnoteLink" href="#note_LCL332_368_3" id="target_note_LCL332_368_3"><sup>3</sup></a> et hoc exercitu Cn. Sicinius provinciam Macedoniam obtinere donec successor veniret iussus, prorogato in annum imperio. Ea omnia quae senatus censuit impigre facta sunt. Duodequadraginta quinqueremes ex navalibus deductae; qui deduceret eas Brundisium, L. Porcius Licinus
<span class="innerMarginNote right">8</span>praepositus; duodecim ex Sicilia missae. Ad frumentum classi exercituique coemendum in Apulium Calabriamque tres legati missi, Sex. Digitius, T. Iuventius, M. Caecilius. Ad omnia praeparata Cn. Sicinius praetor, paludatus ex urbe profectus, Brundisium venit.</p>
<p>XXVIII. Exitu prope anni C. Popilius consul Romam redit aliquanto serius quam senatus<a class="footnoteLink" href="#note_LCL332_368_4" id="target_note_LCL332_368_4"><sup>4</sup></a> censuerat, cui primo quoque tempore magistratus creari, cum tantum bellum immineret, e re publica visum<a class="footnoteLink" href="#note_LCL332_368_5" id="target_note_LCL332_368_5"><sup>5</sup></a>
</p></section><notes><section class="footnotes"><ul><li class="note" id="note_LCL332_368_1"><a class="footnoteCrossrefLink" href="#target_note_LCL332_368_1" title="Click to highlight in text"><sup class="lineRef">1</sup>ut <span class="italic">Kreyssig</span>: qui ut V.</a></li><script type="text/javascript">document.getElementById('note_LCL332_368_1').style.display = "none";</script><li class="note" id="note_LCL332_368_2"><a class="footnoteCrossrefLink" href="#target_note_LCL332_368_2" title="Click to highlight in text"><sup class="lineRef">2</sup>ex <span class="italic">add. Weissenborn: om.</span> V.</a></li><script type="text/javascript">document.getElementById('note_LCL332_368_2').style.display = "none";</script><li class="note" id="note_LCL332_368_3"><a class="footnoteCrossrefLink" href="#target_note_LCL332_368_3" title="Click to highlight in text"><sup class="lineRef">3</sup>i.h.c. <span class="italic">Fr.</span>: h.c.i. V.</a></li><script type="text/javascript">document.getElementById('note_LCL332_368_3').style.display = "none";</script><li class="note" id="note_LCL332_368_4"><a class="footnoteCrossrefLink" href="#target_note_LCL332_368_4" title="Click to highlight in text"><sup class="lineRef">4</sup>senatus <span class="italic">add. Fr.: om.</span> V.</a></li><script type="text/javascript">document.getElementById('note_LCL332_368_4').style.display = "none";</script><li class="note" id="note_LCL332_368_5"><a class="footnoteCrossrefLink" href="#target_note_LCL332_368_5" title="Click to highlight in text"><sup class="lineRef">5</sup>e re publica visum <span class="italic">Bekker</span>: repulsum V.</a></li><script type="text/javascript">document.getElementById('note_LCL332_368_5').style.display = "none";</script></ul></section></notes></section>