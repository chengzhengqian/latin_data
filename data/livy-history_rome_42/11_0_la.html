<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 581</span><span class="innerMarginNote right">7</span>Pars magna equitum mediam traiecit aciem et ad
terga pugnantium pervasit. Inde terror iniectus
<span class="innerMarginNote right">8</span>Liguribus; diversi in omnes partes fugerunt, perpauci retro in oppidum, quia inde se maxime obiecerat eques. Et pugna tam pervicax multos absumpserat
<span class="innerMarginNote right">9</span>Ligurum, et in fuga passim caesi sunt. Decem milia hominum caesa traduntur, amplius septingenti
<span class="innerMarginNote right">10</span>capti,<a class="footnoteLink" href="#note_LCL332_312_1" id="target_note_LCL332_312_1"><sup>1</sup></a> signa militaria relata octoginta duo. Nec<a class="footnoteLink" href="#note_LCL332_312_2" id="target_note_LCL332_312_2"><sup>2</sup></a> incruenta victoria fuit: amplius tria milia militum amissa, cum cedentibus neutris ex parte utraque primores caderent.</p>
<p>VIII. Post hanc pugnam ex diversa fuga in unum collecti Ligures, cum maiorem multo partem civium amissam quam superesse cernerent—nec enim plus decem milia hominum erant—dediderunt sese, nihil
<span class="innerMarginNote right">2</span>quidem illi pacti; speraverant tamen, non<a class="footnoteLink" href="#note_LCL332_312_3" id="target_note_LCL332_312_3"><sup>3</sup></a> atrocius quam superiores imperatores consulem in se saeviturum.
<span class="innerMarginNote right">3</span>At ille arma omnibus ademit, oppidum diruit, ipsos bonaque eorum vendidit; litterasque senatui
<span class="innerMarginNote right">4</span>de rebus ab se gestis misit. Quas cum A. Atilius praetor in curia recitasset—nam consul alter Postumius agris recognoscendis<a class="footnoteLink" href="#note_LCL332_312_4" id="target_note_LCL332_312_4"><sup>4</sup></a> in Campania occupatus
<span class="innerMarginNote right">5</span>aberat—atrox res visa senatui, Statellates, qui uni ex Ligurum gente non tulissent arma adversus Romanos, tum quoque oppugnatos, non ultro




</p></section><notes><section class="footnotes"><ul><li class="note" id="note_LCL332_312_1"><a class="footnoteCrossrefLink" href="#target_note_LCL332_312_1" title="Click to highlight in text"><sup class="lineRef">1</sup>capti <span class="italic">Madvig</span>: passim capti V.</a></li><script type="text/javascript">document.getElementById('note_LCL332_312_1').style.display = "none";</script><li class="note" id="note_LCL332_312_2"><a class="footnoteCrossrefLink" href="#target_note_LCL332_312_2" title="Click to highlight in text"><sup class="lineRef">2</sup>Nec <span class="italic">add. Fr.: om.</span> V.</a></li><script type="text/javascript">document.getElementById('note_LCL332_312_2').style.display = "none";</script><li class="note" id="note_LCL332_312_3"><a class="footnoteCrossrefLink" href="#target_note_LCL332_312_3" title="Click to highlight in text"><sup class="lineRef">3</sup>non <span class="italic">add. Fr.: om.</span> V.</a></li><script type="text/javascript">document.getElementById('note_LCL332_312_3').style.display = "none";</script><li class="note" id="note_LCL332_312_4"><a class="footnoteCrossrefLink" href="#target_note_LCL332_312_4" title="Click to highlight in text"><sup class="lineRef">4</sup>recognoscendis <span class="italic">Fr.</span>: secognoscendis V.</a></li><script type="text/javascript">document.getElementById('note_LCL332_312_4').style.display = "none";</script></ul></section></notes></section>