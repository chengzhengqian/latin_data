<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 583</span>pacis extractam hiemem, ut tempus ad comparandum haberent; consulem nunc venire cum duabus legionibus
Romanis, quae singulae sena milia peditum,<a class="footnoteLink" href="#note_LCL332_452_1" id="target_note_LCL332_452_1"><sup>1</sup></a> trecenos<a class="footnoteLink" href="#note_LCL332_452_2" id="target_note_LCL332_452_2"><sup>2</sup></a> equites habeant, et pari ferme numero sociorum peditum equitumque. Eo ut accedant <span class="innerMarginNote right">9</span>regum auxilia, Eumenis et Masinissae, non plus triginta<a class="footnoteLink" href="#note_LCL332_452_3" id="target_note_LCL332_452_3"><sup>3</sup></a> septem milia peditum, duo equitum futura.
<span class="innerMarginNote right">10</span>Auditis hostium copiis respicerent suum ipsi exercitum,
quantum numero quantum genere militum praestarent tironibus raptim ad id bellum conscriptis ipsi, a pueris eruditi artibus militiae, tot subacti atque
<span class="innerMarginNote right">11</span>durati bellis. Auxilia Romanis Lydos et Phrygas et Numidas esse, sibi Thracas Gallosque, ferocissimas gentium. Arma illos habere<a class="footnoteLink" href="#note_LCL332_452_4" id="target_note_LCL332_452_4"><sup>4</sup></a> ea quae sibi quisque paraverit pauper miles, Macedonas prompta ex regio apparatu, per tot annos patris sui cura et impensa
<span class="innerMarginNote right">12</span>facta. Commeatum illis cum procul, tum omnibus sub casibus maritimis fore; se et pecuniam et frumentum,
praeter reditus metallorum, in decem annos
<span class="innerMarginNote right">13</span>seposuisse. Omnia quae deorum indulgentia, quae regia cura praeparanda fuerint,<a class="footnoteLink" href="#note_LCL332_452_5" id="target_note_LCL332_452_5"><sup>5</sup></a> plena cumulataque
<span class="innerMarginNote right">14</span>habere Macedonas; animos habendos esse quos<a class="footnoteLink" href="#note_LCL332_452_6" id="target_note_LCL332_452_6"><sup>6</sup></a>
</p></section><notes><section class="footnotes"><ul><li class="note" id="note_LCL332_452_1"><a class="footnoteCrossrefLink" href="#target_note_LCL332_452_1" title="Click to highlight in text"><sup class="lineRef">1</sup>singulae . . . peditum <span class="italic">add. J. F. Gronovius: om.</span> V.</a></li><script type="text/javascript">document.getElementById('note_LCL332_452_1').style.display = "none";</script><li class="note" id="note_LCL332_452_2"><a class="footnoteCrossrefLink" href="#target_note_LCL332_452_2" title="Click to highlight in text"><sup class="lineRef">2</sup>trecenos <span class="italic">Sigonius</span>: tricenos V.</a></li><script type="text/javascript">document.getElementById('note_LCL332_452_2').style.display = "none";</script><li class="note" id="note_LCL332_452_3"><a class="footnoteCrossrefLink" href="#target_note_LCL332_452_3" title="Click to highlight in text"><sup class="lineRef">3</sup>triginta <span class="italic">add. H. J. Mueller: om.</span> V.</a></li><script type="text/javascript">document.getElementById('note_LCL332_452_3').style.display = "none";</script><li class="note" id="note_LCL332_452_4"><a class="footnoteCrossrefLink" href="#target_note_LCL332_452_4" title="Click to highlight in text"><sup class="lineRef">4</sup>illos habere <span class="italic">Fr.</span>: armatplios V.</a></li><script type="text/javascript">document.getElementById('note_LCL332_452_4').style.display = "none";</script><li class="note" id="note_LCL332_452_5"><a class="footnoteCrossrefLink" href="#target_note_LCL332_452_5" title="Click to highlight in text"><sup class="lineRef">5</sup>fuerint <span class="italic">Duker</span>: fuerant V.</a></li><script type="text/javascript">document.getElementById('note_LCL332_452_5').style.display = "none";</script><li class="note" id="note_LCL332_452_6"><a class="footnoteCrossrefLink" href="#target_note_LCL332_452_6" title="Click to highlight in text"><sup class="lineRef">6</sup>animos habendos esse quos <span class="italic">Vahlen</span>: animum hos habendum
esse quem V.</a></li><script type="text/javascript">document.getElementById('note_LCL332_452_6').style.display = "none";</script></ul></section></notes></section>