<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 582</span>XXII. Tum demum consules in provinciam profecti
<span class="innerMarginNote right">2</span>sunt exercitumque a M. Popilio acceperunt.<a class="footnoteLink" href="#note_LCL332_352_1" id="target_note_LCL332_352_1"><sup>1</sup></a> Neque tamen M. Popilius reverti Romam audebat, ne causam diceret adverso senatu, infestiore populo, apud praetorem, qui de quaestione in se proposita<a class="footnoteLink" href="#note_LCL332_352_2" id="target_note_LCL332_352_2"><sup>2</sup></a>
<span class="innerMarginNote right">3</span>senatum consuluisset. Huic detractationi<a class="footnoteLink" href="#note_LCL332_352_3" id="target_note_LCL332_352_3"><sup>3</sup></a> eius tribuni plebis alterius rogationis denuntiatione occurrerunt ut, si non ante idus Novembres in urbem Romam introisset, de absente eo C. Licinius statueret
ac iudicaret. Hoc tractus vinculo cum redisset,
<span class="innerMarginNote right">4, 5</span>ingenti cum invidia in senatum venit. Ibi cum laceratus iurgiis multorum esset, senatus consultum factum est ut qui Ligurum post Q. Fulvium<a class="footnoteLink" href="#note_LCL332_352_4" id="target_note_LCL332_352_4"><sup>4</sup></a> L. Manlium consules hostes non fuissent, ut eos C. Licinius Cn. Sicinius praetores in libertatem restituendos curarent, agrumque iis trans Padum consul C.
<span class="innerMarginNote right">6</span>Popilius daret. Multa milia hominum hoc senatus consulto restituta in libertatem, transductisque Padum
<span class="innerMarginNote right">7</span>ager est assignatus. M. Popilius rogatione Marcia bis apud C. Licinium causam dixit; tertio praetor, gratia consulis absentis et Popiliae<a class="footnoteLink" href="#note_LCL332_352_5" id="target_note_LCL332_352_5"><sup>5</sup></a> familiae precibus victus, idibus<a class="footnoteLink" href="#note_LCL332_352_6" id="target_note_LCL332_352_6"><sup>6</sup></a> Martiis adesse reum iussit, quo die novi magistratus inituri erant honorem, ne diceret ius








</p></section><notes><section class="footnotes"><ul><li class="note" id="note_LCL332_352_1"><a class="footnoteCrossrefLink" href="#target_note_LCL332_352_1" title="Click to highlight in text"><sup class="lineRef">1</sup>acceperunt <span class="italic">J. F. Gronovius</span>: ceperunt V.</a></li><script type="text/javascript">document.getElementById('note_LCL332_352_1').style.display = "none";</script><li class="note" id="note_LCL332_352_2"><a class="footnoteCrossrefLink" href="#target_note_LCL332_352_2" title="Click to highlight in text"><sup class="lineRef">2</sup>proposita <span class="italic">Drakenborch</span>: positam V.</a></li><script type="text/javascript">document.getElementById('note_LCL332_352_2').style.display = "none";</script><li class="note" id="note_LCL332_352_3"><a class="footnoteCrossrefLink" href="#target_note_LCL332_352_3" title="Click to highlight in text"><sup class="lineRef">3</sup>detractationi <span class="italic">Bekker</span>: detractioni V.</a></li><script type="text/javascript">document.getElementById('note_LCL332_352_3').style.display = "none";</script><li class="note" id="note_LCL332_352_4"><a class="footnoteCrossrefLink" href="#target_note_LCL332_352_4" title="Click to highlight in text"><sup class="lineRef">4</sup>post Q. Fulvium <span class="italic">Fr.</span>: postquam fluuium.</a></li><script type="text/javascript">document.getElementById('note_LCL332_352_4').style.display = "none";</script><li class="note" id="note_LCL332_352_5"><a class="footnoteCrossrefLink" href="#target_note_LCL332_352_5" title="Click to highlight in text"><sup class="lineRef">5</sup>Popiliae <span class="italic">Fr.</span>: popillio V.</a></li><script type="text/javascript">document.getElementById('note_LCL332_352_5').style.display = "none";</script><li class="note" id="note_LCL332_352_6"><a class="footnoteCrossrefLink" href="#target_note_LCL332_352_6" title="Click to highlight in text"><sup class="lineRef">6</sup>victus idibus <span class="italic">Fr.</span>: uictulaudibus V.</a></li><script type="text/javascript">document.getElementById('note_LCL332_352_6').style.display = "none";</script></ul></section></notes></section>