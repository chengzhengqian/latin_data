<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 581</span>
condidit. Censa sunt civium Romanorum capita <span class="innerMarginNote right">2, 3</span>ducenta sexaginta novem milia et quindecim, minor aliquanto numerus, quia L. Postumius consul pro contione edixerat, qui socium Latini nominis ex edicto C. Claudi consulis redire in civitates suas debuissent, ne quis eorum Romae, et omnes in suis
<span class="innerMarginNote right">4</span>civitatibus censerentur. Concors et e re publica censura fuit. Omnes quos senatu moverunt quibusque equos ademerunt,<a class="footnoteLink" href="#note_LCL332_318_1" id="target_note_LCL332_318_1"><sup>1</sup></a> aerarios fecerunt et tribu moverunt;
<span class="innerMarginNote right">5</span>neque ab altero notatum alter probavit. Fulvius aedem Fortunae Equestris quam proconsul in Hispania dimicans cum Celtiberorum legionibus voverat, annis<a class="footnoteLink" href="#note_LCL332_318_2" id="target_note_LCL332_318_2"><sup>2</sup></a> sex post quam voverat dedicavit, et scaenicos ludos per quadriduum, unum diem in circo fecit.</p>
<p><span class="innerMarginNote right">6</span>L. Cornelius Lentulus, decemvir sacrorum, eo anno mortuus est. In locum eius suffectus A. Postumius
<span class="innerMarginNote right">7</span>Albinus. Lucustarum tantae nubes a mari<a class="footnoteLink" href="#note_LCL332_318_3" id="target_note_LCL332_318_3"><sup>3</sup></a> repente in Apuliam illatae sunt ut examinibus suis agros late
<span class="innerMarginNote right">8</span>operirent.<a class="footnoteLink" href="#note_LCL332_318_4" id="target_note_LCL332_318_4"><sup>4</sup></a> Ad quam pestem frugum tollendam Cn. Sicinius, praetor designatus, cum imperio in<a class="footnoteLink" href="#note_LCL332_318_5" id="target_note_LCL332_318_5"><sup>5</sup></a> Apuliam missus, ingenti agmine hominum ad colligendas eas coacto aliquantum temporis absumpsit.</p>
<p> <span class="marginNote left"><span class="sc">a.u.c.</span> 582</span><span class="innerMarginNote right">9</span>Principium insequentis anni, quo C. Popilius et P. Aelius fuerunt consules, residuas contentiones ex <span class="innerMarginNote right">10</span>priore anno habuit. Patres referri de Liguribus renovarique senatus consultum volebant, et consul










</p></section><notes><section class="footnotes"><ul><li class="note" id="note_LCL332_318_1"><a class="footnoteCrossrefLink" href="#target_note_LCL332_318_1" title="Click to highlight in text"><sup class="lineRef">1</sup>equos ademerunt <span class="italic">Fr.</span>: quas demerunt V.</a></li><script type="text/javascript">document.getElementById('note_LCL332_318_1').style.display = "none";</script><li class="note" id="note_LCL332_318_2"><a class="footnoteCrossrefLink" href="#target_note_LCL332_318_2" title="Click to highlight in text"><sup class="lineRef">2</sup>annis <span class="italic">Lentz</span>: annos V.</a></li><script type="text/javascript">document.getElementById('note_LCL332_318_2').style.display = "none";</script><li class="note" id="note_LCL332_318_3"><a class="footnoteCrossrefLink" href="#target_note_LCL332_318_3" title="Click to highlight in text"><sup class="lineRef">3</sup>a mari <span class="italic">Vahlen</span>: amant V.</a></li><script type="text/javascript">document.getElementById('note_LCL332_318_3').style.display = "none";</script><li class="note" id="note_LCL332_318_4"><a class="footnoteCrossrefLink" href="#target_note_LCL332_318_4" title="Click to highlight in text"><sup class="lineRef">4</sup>operirent <span class="italic">Fr.</span>: operirentur V.</a></li><script type="text/javascript">document.getElementById('note_LCL332_318_4').style.display = "none";</script><li class="note" id="note_LCL332_318_5"><a class="footnoteCrossrefLink" href="#target_note_LCL332_318_5" title="Click to highlight in text"><sup class="lineRef">5</sup>in <span class="italic">add. Fr.: om.</span> V.</a></li><script type="text/javascript">document.getElementById('note_LCL332_318_5').style.display = "none";</script></ul></section></notes></section>