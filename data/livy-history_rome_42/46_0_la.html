<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 583</span>exercitu consuli alteri auctus numerus: sedecim milia peditum octingentos equites, praeter eos quos Cn. Sicinius duxisset, sescentos equites, in Macedoniam <span class="innerMarginNote right">4</span>traiceret. Italiae satis visa duodecim milia sociorum peditum, sescenti equites. Illud quoque praecipuum datum sorti Macedoniae, ut centuriones militesque veteres scriberet quos vellet consul usque ad quinquaginta <span class="innerMarginNote right">5</span>annos. In tribunis militum novatum eo anno propter Macedonicum bellum, quod consules ex senatus consulto ad populum tulerunt, ne tribuni militum eo anno suffragiis crearentur, sed consulum praetorumque in iis faciendis iudicium arbitriumque
<span class="innerMarginNote right">6</span>esset. Inter praetores ita partita imperia: praetorem, cuius sors fuisset ut iret quo senatus censuisset,
<span class="innerMarginNote right">7</span>Brundisium ad classem ire placuit, atque ibi recognoscere<a class="footnoteLink" href="#note_LCL332_382_1" id="target_note_LCL332_382_1"><sup>1</sup></a> socios navales, dimissisque si qui parum idonei essent, supplementum legere ex libertinis et dare operam ut duae partes civium Romanorum, tertia
<span class="innerMarginNote right">8</span>sociorum esset. Commeatus classi legionibus ut ex Sicilia Sardiniaque<a class="footnoteLink" href="#note_LCL332_382_2" id="target_note_LCL332_382_2"><sup>2</sup></a> subveherentur, praetoribus, qui<a class="footnoteLink" href="#note_LCL332_382_3" id="target_note_LCL332_382_3"><sup>3</sup></a> eas provincias sortiti essent, mandari placuit ut alteras decimas Siculis Sardisque imperarent, quod<a class="footnoteLink" href="#note_LCL332_382_4" id="target_note_LCL332_382_4"><sup>4</sup></a> frumentum ad exercitum in Macedoniam portaretur.
<span class="innerMarginNote right">9</span>Siciliam C. Caninius Rebilus est sortitus, L. Furius Philus Sardiniam, L. Canuleius Hispaniam,<a class="footnoteLink" href="#note_LCL332_382_5" id="target_note_LCL332_382_5"><sup>5</sup></a> C. Sulpicius Galba urbanam iurisdictionem L. Villius<a class="footnoteLink" href="#note_LCL332_382_6" id="target_note_LCL332_382_6"><sup>6</sup></a>
</p></section><notes><section class="footnotes"><ul><li class="note" id="note_LCL332_382_1"><a class="footnoteCrossrefLink" href="#target_note_LCL332_382_1" title="Click to highlight in text"><sup class="lineRef">1</sup>recognoscere <span class="italic">Bekker</span>: recognosceret V.</a></li><script type="text/javascript">document.getElementById('note_LCL332_382_1').style.display = "none";</script><li class="note" id="note_LCL332_382_2"><a class="footnoteCrossrefLink" href="#target_note_LCL332_382_2" title="Click to highlight in text"><sup class="lineRef">2</sup>Sardiniaque <span class="italic">Fr.</span>: sardinia V.</a></li><script type="text/javascript">document.getElementById('note_LCL332_382_2').style.display = "none";</script><li class="note" id="note_LCL332_382_3"><a class="footnoteCrossrefLink" href="#target_note_LCL332_382_3" title="Click to highlight in text"><sup class="lineRef">3</sup>qui <span class="italic">add. Fr.: om.</span>V.</a></li><script type="text/javascript">document.getElementById('note_LCL332_382_3').style.display = "none";</script><li class="note" id="note_LCL332_382_4"><a class="footnoteCrossrefLink" href="#target_note_LCL332_382_4" title="Click to highlight in text"><sup class="lineRef">4</sup>quod <span class="italic">Vahlen</span>: utquod V.</a></li><script type="text/javascript">document.getElementById('note_LCL332_382_4').style.display = "none";</script><li class="note" id="note_LCL332_382_5"><a class="footnoteCrossrefLink" href="#target_note_LCL332_382_5" title="Click to highlight in text"><sup class="lineRef">5</sup>L. Canuleius Hispaniam <span class="italic">add. Fr.: om.</span> V.</a></li><script type="text/javascript">document.getElementById('note_LCL332_382_5').style.display = "none";</script><li class="note" id="note_LCL332_382_6"><a class="footnoteCrossrefLink" href="#target_note_LCL332_382_6" title="Click to highlight in text"><sup class="lineRef">6</sup>L. Villius <span class="italic">Sigonius</span>: c. iulius V.</a></li><script type="text/javascript">document.getElementById('note_LCL332_382_6').style.display = "none";</script></ul></section></notes></section>