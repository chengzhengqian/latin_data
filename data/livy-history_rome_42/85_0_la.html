<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 583</span>simul et frumentari passim exercitum iubet in subiecto
<span class="innerMarginNote right">10</span>hostium agro. Namque Sycurium est sub radicibus Ossae montis. Is,<a class="footnoteLink" href="#note_LCL332_460_1" id="target_note_LCL332_460_1"><sup>1</sup></a> qua in meridiem vergit, subiectos habet Thessaliae campos, ab tergo Macedoniam atque
<span class="innerMarginNote right">11</span>Magnesiam. Ad has opportunitates accedit summa salubritas et copia pluribus circumiectis fontibus perennium aquarum.</p>
<p>LV. Consul Romanus, per eosdem dies Thessaliam cum exercitu petens, iter expeditum primo per
<span class="innerMarginNote right">2</span>Epirum habuit; deinde, postquam in Athamaniam est transgressus, asperi ac prope invii soli,<a class="footnoteLink" href="#note_LCL332_460_2" id="target_note_LCL332_460_2"><sup>2</sup></a> cum ingenti difficultate parvis itineribus aegre Gomphos
<span class="innerMarginNote right">3</span>pervenit; cui si vexatis hominibus equisque tironem exercitum ducenti acie instructa et loco suo et tempore obstitisset rex, ne Romani quidem abnuunt
<span class="innerMarginNote right">4</span>magna sua cum clade fuisse<a class="footnoteLink" href="#note_LCL332_460_3" id="target_note_LCL332_460_3"><sup>3</sup></a> pugnaturos. Postquam
Gomphos sine certamine ventum est, praeter gaudium periculosi saltus superati, contemptus quoque hostium adeo ignorantium opportunitates
<span class="innerMarginNote right">5</span>suas accessit. Sacrificio rite perfecto consul et frumento dato militibus paucos ad requiem iumentorum
hominumque moratus dies, cum audiret vagari Macedonas effusos per Thessaliam vastarique sociorum agros, satis iam refectum militem ad
<span class="innerMarginNote right">6</span>Larisam ducit. Inde cum tria milia ferme abesset,





</p></section><notes><section class="footnotes"><ul><li class="note" id="note_LCL332_460_1"><a class="footnoteCrossrefLink" href="#target_note_LCL332_460_1" title="Click to highlight in text"><sup class="lineRef">1</sup>Is <span class="italic">add. Madvig: om.</span> V.</a></li><script type="text/javascript">document.getElementById('note_LCL332_460_1').style.display = "none";</script><li class="note" id="note_LCL332_460_2"><a class="footnoteCrossrefLink" href="#target_note_LCL332_460_2" title="Click to highlight in text"><sup class="lineRef">2</sup>asperi ac prope invii soli <span class="italic">Fr.</span>: asperis ac prope iniu solis V.</a></li><script type="text/javascript">document.getElementById('note_LCL332_460_2').style.display = "none";</script><li class="note" id="note_LCL332_460_3"><a class="footnoteCrossrefLink" href="#target_note_LCL332_460_3" title="Click to highlight in text"><sup class="lineRef">3</sup>clade fuisse <span class="italic">Fr.</span>: clade uisse V.</a></li><script type="text/javascript">document.getElementById('note_LCL332_460_3').style.display = "none";</script></ul></section></notes></section>