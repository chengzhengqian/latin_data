<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<p>et expilare; quintana domi constituta, ubi partae et ad licitationem <span class="br"></span><span class="lineNumber">2</span><span class="br"></span>
 dividendae praedae pretium absumeretur. Ac saepe in eius modi rixis oculorum et vitae periculum adiit, a quodam laticlavio, cuius uxorem adtrectaverat, prope ad necem caesus. Quare numquam postea publico se illud horae sine tribunis commisit procul et occulte subsequentibus. Interdiu quoque clam gestatoria sella delatus in theatrum seditionibus pantomimorum e parte proscaeni superiore signifer simul ac spectator aderat; et cum ad manus ventum esset lapidibusque et subselliorum fragminibus decerneretur, multa et ipse iecit in populum atque etiam praetoris caput consauciavit.</p>
</section>
<section class="div2">
<p>XXVII. Paulatim vero invalescentibus vitiis iocularia et latebras omisit nullaque dissimulandi cura ad maiora <span class="br"></span><span class="lineNumber">2</span><span class="br"></span>
 palam erupit. Epulas a medio die ad mediam noctem protrahebat, refotus saepius calidis piscinis ac tempore aestivo nivatis; cenitabatque nonnumquam et in publico, naumachia praeclusa vel Martio campo vel Circo Maximo, <span class="br"></span><span class="lineNumber">3</span><span class="br"></span>
 inter scortorum totius urbis et ambubaiarum ministeria. Quotiens Ostiam Tiberi deflueret aut Baianum sinum praeternavigaret, dispositae per litora et ripas deversoriae tabernae parabantur insignes ganea<a class="footnoteLink" href="#note_LCL038_124_24" id="target_note_LCL038_124_24"><sup>24</sup></a> et matronarum institorio copas imitantium atque hinc inde hortantium ut appelleret. Indicebat et familiaribus cenas, quorum uni</p>
</section><notes><section class="footnotes"><ul><li class="note" id="note_LCL038_124_24"><a class="footnoteCrossrefLink" href="#target_note_LCL038_124_24" title="Click to highlight in text"><sup class="lineRef">24</sup>ganea, <span class="italic">Salmasius</span>; ganeae, <span class="italic">mss.</span></a></li><script type="text/javascript">document.getElementById('note_LCL038_124_24').style.display = "none";</script><li class="note" id="note_LCL038_124_91"><a class="footnoteCrossrefLink" href="#target_note_LCL038_124_91" title="Click to highlight in text"><sup class="lineRef">91</sup><span class="italic">Quintana</span> is really the market of a camp, named from the <span class="italic">Quintana via,</span> one of the streets of a Roman camp, on which the market was regularly placed.</a></li><script type="text/javascript">document.getElementById('note_LCL038_124_91').style.display = "none";</script><li class="note" id="note_LCL038_124_92"><a class="footnoteCrossrefLink" href="#target_note_LCL038_124_92" title="Click to highlight in text"><sup class="lineRef">92</sup>See note on chap. v. 1.</a></li><script type="text/javascript">document.getElementById('note_LCL038_124_92').style.display = "none";</script><li class="note" id="note_LCL038_124_93"><a class="footnoteCrossrefLink" href="#target_note_LCL038_124_93" title="Click to highlight in text"><sup class="lineRef">93</sup>Julius Montanus; see Tac. <span class="italic">Ann.</span> 13. 25.</a></li><script type="text/javascript">document.getElementById('note_LCL038_124_93').style.display = "none";</script></ul></section></notes></section>