<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<p>ac dearum, personis effectis ad similitudinem oris sui et feminae, prout quamque diligeret. Inter cetera cantavit Canacen parturientem, Oresten matricidam, Oedipodem<a class="footnoteLink" href="#note_LCL038_114_21" id="target_note_LCL038_114_21"><sup>21</sup></a> excaecatum, Herculem insanum. In qua fabula fama est tirunculum militem positum ad custodiam aditus, cum eum ornari ac vinciri catenis, sicut argumentum postulabat, videret, accurrisse ferendae opis gratia.</p>
</section>
<section class="div2">
<p>XXII. Equorum studio vel praecipue ab ineunte aetate flagravit plurimusque illi sermo, quanquam vetaretur, de circensibus erat; et quondam tractum prasinum<a class="footnoteLink" href="#note_LCL038_114_22" id="target_note_LCL038_114_22"><sup>22</sup></a> agitatorem inter condiscipulos querens, obiurgante paedagogo, de Hectore se loqui ementitus est. Sed cum inter initia imperii eburneis quadrigis cotidie in abaco luderet, ad omnis etiam minimos circenses e secessu commeabat, primo clam, deinde propalam, ut nemini dubium esset eo die <span class="br"></span><span class="lineNumber">2</span><span class="br"></span>
 utique affuturum. Neque dissimulabat velle se palmarum numerum ampliari; quare spectaculum multiplicatis missibus in serum protrahebatur, ne dominis quidem iam factionum dignantibus nisi ad totius diei cursum greges ducere. Mox et ipse aurigare atque etiam spectari saepius voluit positoque in hortis inter servitia et sordidam plebem rudimento universorum se oculis in Circo Maximo praebuit, aliquo liberto mittente mappam unde magistratus solent.</p>
</section><notes><section class="footnotes"><ul><li class="note" id="note_LCL038_114_21"><a class="footnoteCrossrefLink" href="#target_note_LCL038_114_21" title="Click to highlight in text"><sup class="lineRef">21</sup>ędipodē, <span class="italic">G</span>; <span class="italic">the other mss. have</span> Oedipoden.</a></li><script type="text/javascript">document.getElementById('note_LCL038_114_21').style.display = "none";</script><li class="note" id="note_LCL038_114_22"><a class="footnoteCrossrefLink" href="#target_note_LCL038_114_22" title="Click to highlight in text"><sup class="lineRef">22</sup>prasinum, Ϛ; prasim, <span class="italic">LST</span>; prasū, <span class="italic">P</span>; prasiniū, G.</a></li><script type="text/javascript">document.getElementById('note_LCL038_114_22').style.display = "none";</script><li class="note" id="note_LCL038_114_75"><a class="footnoteCrossrefLink" href="#target_note_LCL038_114_75" title="Click to highlight in text"><sup class="lineRef">75</sup>By his guardian and teachers.</a></li><script type="text/javascript">document.getElementById('note_LCL038_114_75').style.display = "none";</script><li class="note" id="note_LCL038_114_76"><a class="footnoteCrossrefLink" href="#target_note_LCL038_114_76" title="Click to highlight in text"><sup class="lineRef">76</sup>See note on <span class="italic">Calig.</span> lv. 2.</a></li><script type="text/javascript">document.getElementById('note_LCL038_114_76').style.display = "none";</script><li class="note" id="note_LCL038_114_77"><a class="footnoteCrossrefLink" href="#target_note_LCL038_114_77" title="Click to highlight in text"><sup class="lineRef">77</sup>The signal for the start.</a></li><script type="text/javascript">document.getElementById('note_LCL038_114_77').style.display = "none";</script></ul></section></notes></section>