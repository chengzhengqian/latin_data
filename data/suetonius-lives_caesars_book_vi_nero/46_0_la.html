<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<p>esset poenae; et cum comperisset nudi hominis cervicem inseri furcae, corpus virgis ad necem caedi, conterritus duos pugiones, quos secum extulerat, arripuit temptataque utriusque acie rursus condidit, causatus nondum <span class="br"></span><span class="lineNumber">3</span><span class="br"></span>
 adesse fatalem horam. Ac modo Sporum hortabatur ut lamentari ac plangere inciperet, modo orabat ut se aliquis ad mortem capessendam exemplo iuvaret; interdum segnitiem suam his verbis increpabat: “Vivo deformiter, turpiter—οὑ πρέπει
Νέρωνι, οὐ πρέπει—νήφειν δεῖ ἐν τοῖς τοιούτοις—ἂγε ἒγειρε
σεαυτόν.” Iamque equites appropinquabant, quibus praeceptum erat ut vivum eum adtraherent. Quod ut sensit, trepidanter effatus:</p>
<blockquote><p>
<span class="line">ἳππων μ᾿ ὠκυπόδων ἀμφὶ κτύπος οὔατα βάλλει,</span><span class="linebreak"></span>
</p></blockquote>
<span class="br"></span><span class="lineNumber">4</span><span class="br"></span>
<p class="noindent">ferrum iugulo adegit iuvante Epaphrodito a libellis. Semianimisque adhuc irrumpenti centurioni et paenula ad vulnus adposita in auxilium se venisse simulanti non aliud respondit quam: “Sero,” et: “Haec est fides.” Atque in ea voce defecit, exstantibus rigentibusque oculis usque ad horrorem formidinemque visentium. Nihil prius aut magis a comitibus exegerat quam ne potestas cuiquam capitis sui fieret, sed ut quoquo modo totus cremaretur. Permisit hoc Icelus,<a class="footnoteLink" href="#note_LCL038_172_57" id="target_note_LCL038_172_57"><sup>57</sup></a> Galbae libertus, non multo ante vinculis exsolutus, in quae primo tumultu coniectus fuerat.</p>
</section><notes><section class="footnotes"><ul><li class="note" id="note_LCL038_172_57"><a class="footnoteCrossrefLink" href="#target_note_LCL038_172_57" title="Click to highlight in text"><sup class="lineRef">57</sup>Icelus, <span class="italic">Politianus</span>; hiceius, Ω.</a></li><script type="text/javascript">document.getElementById('note_LCL038_172_57').style.display = "none";</script><li class="note" id="note_LCL038_172_170"><a class="footnoteCrossrefLink" href="#target_note_LCL038_172_170" title="Click to highlight in text"><sup class="lineRef">170</sup>Two pieces of wood, fastened together in the form of a v.</a></li><script type="text/javascript">document.getElementById('note_LCL038_172_170').style.display = "none";</script><li class="note" id="note_LCL038_172_171"><a class="footnoteCrossrefLink" href="#target_note_LCL038_172_171" title="Click to highlight in text"><sup class="lineRef">171</sup><span class="italic">Iliad.</span> 10. 535.</a></li><script type="text/javascript">document.getElementById('note_LCL038_172_171').style.display = "none";</script><li class="note" id="note_LCL038_172_172"><a class="footnoteCrossrefLink" href="#target_note_LCL038_172_172" title="Click to highlight in text"><sup class="lineRef">172</sup>See <span class="italic">Domit.</span> xiv. 4.</a></li><script type="text/javascript">document.getElementById('note_LCL038_172_172').style.display = "none";</script><li class="note" id="note_LCL038_172_173"><a class="footnoteCrossrefLink" href="#target_note_LCL038_172_173" title="Click to highlight in text"><sup class="lineRef">173</sup>See <span class="italic">Galba,</span> xiv. 2.</a></li><script type="text/javascript">document.getElementById('note_LCL038_172_173').style.display = "none";</script></ul></section></notes></section>