<section class="div1 language" lang="la"><header><hgroup><h1>Lives of the Caesars, VI</h1></hgroup></header>
<h1><span class="ac">Liber VI</span></h1>
<h1><span class="ac">Nero</span></h1>
<section class="div2">
<p>I. Ex gente Domitia duae familiae claruerunt, Calvinorum et Ahenobarborum. Ahenobarbi auctorem originis itemque cognominis habent L. Domitium, cui rure quondam revertenti iuvenes gemini augustiore forma ex occursu imperasse traduntur, nuntiaret senatui ac populo victoriam, de qua incertum adhuc erat; atque in fidem maiestatis adeo permulsisse malas, ut e nigro rutilum aerique adsimilem capillum redderent. Quod insigne mansit <span class="br"></span><span class="lineNumber">2</span><span class="br"></span>
 et in posteris eius, ac magna pars rutila barba fuerunt. Functi autem consulatibus septem, triumpho censuraque duplici et inter patricios adlecti perseveraverunt omnes in eodem cognomine. Ac ne praenomina quidem ulla praeterquam Gnaei et Luci usurparunt; eaque ipsa notabili varietate, modo continuantes unum quodque per trinas personas, modo alternantes per singulas. Nam primum secundumque ac tertium Ahenobarborum Lucios, sequentis rursus tres ex ordine Gnaeos accepimus, reliquos non nisi vicissim tum Lucios tum Gnaeos. Pluris e familia cognosci</p>
</section><notes><section class="footnotes"><ul><li class="note" id="note_LCL038_82_1"><a class="footnoteCrossrefLink" href="#target_note_LCL038_82_1" title="Click to highlight in text"><sup class="lineRef">1</sup>The youths were Castor and Pollux, and the victory that at Lake Regillus, in 498 <span class="sc">b.c.</span>, according to the traditional chronology.</a></li><script type="text/javascript">document.getElementById('note_LCL038_82_1').style.display = "none";</script><li class="note" id="note_LCL038_82_2"><a class="footnoteCrossrefLink" href="#target_note_LCL038_82_2" title="Click to highlight in text"><sup class="lineRef">2</sup>In 261, 122, 96, 94, 54, and 32 <span class="sc">b.c.</span> and <span class="sc">a.d.</span> 32.</a></li><script type="text/javascript">document.getElementById('note_LCL038_82_2').style.display = "none";</script><li class="note" id="note_LCL038_82_3"><a class="footnoteCrossrefLink" href="#target_note_LCL038_82_3" title="Click to highlight in text"><sup class="lineRef">3</sup>In 122 <span class="sc">b.c.</span></a></li><script type="text/javascript">document.getElementById('note_LCL038_82_3').style.display = "none";</script><li class="note" id="note_LCL038_82_4"><a class="footnoteCrossrefLink" href="#target_note_LCL038_82_4" title="Click to highlight in text"><sup class="lineRef">4</sup>In 115 and 92 <span class="sc">b.c.</span></a></li><script type="text/javascript">document.getElementById('note_LCL038_82_4').style.display = "none";</script></ul></section></notes></section>