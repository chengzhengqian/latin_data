<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<p>ac sciens minus noxium temperasset. Consultante autem Cn. Pompeio de mediis ac neutram partem sequentibus solus censuit hostium numero habendos.</p>
</section>
<section class="div2">
<p>III. Reliquit filium omnibus gentis suae procul dubio praeferendum. Is inter conscios Caesarianae necis quamquam insons damnatus lege Pedia, cum ad Cassium Brutumque se propinqua sibi cognatione iunctos contulisset, post utriusque interitum classem olim commissam retinuit, auxit etiam, nec nisi partibus ubique profligatis M. <span class="br"></span><span class="lineNumber">2</span><span class="br"></span>
 Antonio sponte et ingentis meriti loco tradidit. Solusque omnium ex iis, qui pari lege damnati erant, restitutus in patriam amplissimos honores percucurrit; ac subinde redintegrata dissensione civili, eidem Antonio legatus, delatam sibi summam imperii ab iis, quos Cleopatrae pudebat, neque suscipere neque recusare fidenter propter subitam valitudinem ausus, transiit ad Augustum et in diebus paucis obiit, nonnulla et ipse infamia aspersus. Nam Antonius eum desiderio amicae Serviliae Naidis transfugisse iactavit.</p>
</section>
<section class="div2">
<p>IV. Ex hoc Domitius nascitur, quem emptorem familiae pecuniaeque in testamento Augusti fuisse mox vulgo notatum est, non minus aurigandi arte in adulescentia clarus quam deinde ornamentis triumphalibus ex Germanico</p>
</section><notes><section class="footnotes"><ul><li class="note" id="note_LCL038_86_10"><a class="footnoteCrossrefLink" href="#target_note_LCL038_86_10" title="Click to highlight in text"><sup class="lineRef">10</sup>Proposed by Q. Pedius, Caesarâ€™s colleague in the consulship; see Index.</a></li><script type="text/javascript">document.getElementById('note_LCL038_86_10').style.display = "none";</script><li class="note" id="note_LCL038_86_11"><a class="footnoteCrossrefLink" href="#target_note_LCL038_86_11" title="Click to highlight in text"><sup class="lineRef">11</sup>The Pedian law.</a></li><script type="text/javascript">document.getElementById('note_LCL038_86_11').style.display = "none";</script><li class="note" id="note_LCL038_86_12"><a class="footnoteCrossrefLink" href="#target_note_LCL038_86_12" title="Click to highlight in text"><sup class="lineRef">12</sup>In 31 <span class="sc">b.c.</span></a></li><script type="text/javascript">document.getElementById('note_LCL038_86_12').style.display = "none";</script><li class="note" id="note_LCL038_86_13"><a class="footnoteCrossrefLink" href="#target_note_LCL038_86_13" title="Click to highlight in text"><sup class="lineRef">13</sup>That is, as his executor. The maker of a will chose a man to whom he made a symbolic sale (<span class="italic">per aes et librum</span>; see <span class="italic">Aug.</span> lxiv. 1) of all his goods in the presence of witnesses. The purchaser then made the designated payments to the heirs and legatees.</a></li><script type="text/javascript">document.getElementById('note_LCL038_86_13').style.display = "none";</script></ul></section></notes></section>