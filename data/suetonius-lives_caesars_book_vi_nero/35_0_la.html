<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<p>dies septemque noctes ea clade saevitum est ad monumentorum bustorumque deversoria<a class="footnoteLink" href="#note_LCL038_150_40" id="target_note_LCL038_150_40"><sup>40</sup></a> plebe compulsa. Tunc praeter immensum numerum insularum domus priscorum ducum arserunt hostilibus adhuc spoliis adornatae deorumque aedes ab regibus ac deinde Punicis et Gallicis bellis votae dedicataeque, et quidquid visendum atque memorabile ex antiquitate duraverat. Hoc incendium e turre Maecenatiana prospectans laetusque “flammae,” ut aiebat, “pulchritudine” Halosin Ilii in illo suo scaenico habitu <span class="br"></span><span class="lineNumber">3</span><span class="br"></span>
 decantavit. Ac ne non hinc quoque quantum posset praedae et manubiarum invaderet, pollicitus cadaverum et ruderum gratuitam egestionem nemini ad reliquias rerum suarum adire permisit; conlationibusque non receptis modo verum et efflagitatis provincias privatorumque census prope exhausit.</p>
</section>
<section class="div2">
<p>XXXIX. Accesserunt tantis ex principe malis probrisque quaedam et fortuita: pestilentia unius autumni, quo triginta funerum milia in rationem Libitinae venerunt; clades Britannica, qua duo praecipua oppida magna civium sociorumque caede direpta sunt; ignominia ad Orientem legionibus in Armenia sub iugum missis aegreque Syria retenta.</p>
</section><notes><section class="footnotes"><ul><li class="note" id="note_LCL038_150_40"><a class="footnoteCrossrefLink" href="#target_note_LCL038_150_40" title="Click to highlight in text"><sup class="lineRef">40</sup>deversoria] diversoria, Ω.</a></li><script type="text/javascript">document.getElementById('note_LCL038_150_40').style.display = "none";</script><li class="note" id="note_LCL038_150_136"><a class="footnoteCrossrefLink" href="#target_note_LCL038_150_136" title="Click to highlight in text"><sup class="lineRef">136</sup><span class="italic">Insulae</span> here refers to blocks of houses, or tenements, in which rooms were rented to the poorer classes; <span class="italic">domus</span> to detached houses or mansions.</a></li><script type="text/javascript">document.getElementById('note_LCL038_150_136').style.display = "none";</script><li class="note" id="note_LCL038_150_137"><a class="footnoteCrossrefLink" href="#target_note_LCL038_150_137" title="Click to highlight in text"><sup class="lineRef">137</sup>A tower connected with the house and gardens of Maecenas on the Esquiline; see Hor. <span class="italic">Odes,</span> 3. 29. 10, <span class="italic">molem propinquam nubibus arduis.</span> It was probably connected with the Palatine by the <span class="italic">domus transitoria</span>; see chap. xxi. 2 and Tac. <span class="italic">Ann.</span> 15. 39, whose account, as well as that of Dio, 62. 18, differs from that of Suetonius.</a></li><script type="text/javascript">document.getElementById('note_LCL038_150_137').style.display = "none";</script></ul></section></notes></section>