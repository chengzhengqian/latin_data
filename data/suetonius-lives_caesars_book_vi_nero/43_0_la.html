<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<p>poenas sceleratos ac brevi dignum exitum facturos, conclamatum est ab universis: “Tu facies, Auguste.” Observatum etiam fuerat novissimam fabulam cantasse eum publice Oedipodem exsulem atque in hoc desisse<a class="footnoteLink" href="#note_LCL038_166_53" id="target_note_LCL038_166_53"><sup>53</sup></a> versu:</p>
<blockquote><p>
<span class="line">θανεῖν μ᾿ ἂνωγε<a class="footnoteLink" href="#note_LCL038_166_54" id="target_note_LCL038_166_54"><sup>54</sup></a> σύγγαμος, μήτηρ, πατήρ.</span><span class="linebreak"></span>
</p></blockquote>
</section>
<section class="div2">
<p>XLVII. Nuntiata interim etiam ceterorum exercituum defectione litteras prandenti sibi redditas concerpsit, mensam subvertit, duos scyphos gratissimi usus, quos Homerios a caelatura carminum Homeri vocabat, solo inlisit ac sumpto a Lucusta veneno et in auream pyxidem condito transiit in hortos Servilianos, ubi praemissis libertorum fidissimis Ostiam ad classem praeparandam tribunos centurionesque <span class="br"></span><span class="lineNumber">2</span><span class="br"></span>
 praetorii de fugae societate temptavit. Sed partim tergiversantibus, partim aperte detrectantibus, uno vero etiam proclamante:</p>
<blockquote><p>
<span class="line">“Usque adeone mori miserum est?”</span><span class="linebreak"></span>
</p></blockquote>
<p class="noindent">varie agitavit, Parthosne an Galbam supplex peteret, an atratus prodiret in publicum proque rostris quanta maxima posset miseratione veniam praeteritorum precaretur, ac ni flexisset animos, vel Aegypti praefecturam concedi sibi oraret. Inventus est postea in scrinio eius hac de re sermo formatus; sed deterritum putant, ne prius quam in Forum perveniret discerperetur.</p>
</section><notes><section class="footnotes"><ul><li class="note" id="note_LCL038_166_53"><a class="footnoteCrossrefLink" href="#target_note_LCL038_166_53" title="Click to highlight in text"><sup class="lineRef">53</sup>desisse, Ϛ; dedisse, <span class="italic">MX</span> (dixisse, <span class="italic">P</span>); finem dedisse, <span class="italic">G</span>; decidisse, Υ.</a></li><script type="text/javascript">document.getElementById('note_LCL038_166_53').style.display = "none";</script><li class="note" id="note_LCL038_166_54"><a class="footnoteCrossrefLink" href="#target_note_LCL038_166_54" title="Click to highlight in text"><sup class="lineRef">54</sup>μ’ ἄνωγε] μενωγε, Ω.</a></li><script type="text/javascript">document.getElementById('note_LCL038_166_54').style.display = "none";</script><li class="note" id="note_LCL038_166_160"><a class="footnoteCrossrefLink" href="#target_note_LCL038_166_160" title="Click to highlight in text"><sup class="lineRef">160</sup>Of course used in a double sense.</a></li><script type="text/javascript">document.getElementById('note_LCL038_166_160').style.display = "none";</script><li class="note" id="note_LCL038_166_161"><a class="footnoteCrossrefLink" href="#target_note_LCL038_166_161" title="Click to highlight in text"><sup class="lineRef">161</sup>Pliny, <span class="italic">N.H.</span> 37. 29, tells us that the cups were of crystal.</a></li><script type="text/javascript">document.getElementById('note_LCL038_166_161').style.display = "none";</script><li class="note" id="note_LCL038_166_162"><a class="footnoteCrossrefLink" href="#target_note_LCL038_166_162" title="Click to highlight in text"><sup class="lineRef">162</sup>Virg. <span class="italic">Aen.</span> 12. 646.</a></li><script type="text/javascript">document.getElementById('note_LCL038_166_162').style.display = "none";</script></ul></section></notes></section>