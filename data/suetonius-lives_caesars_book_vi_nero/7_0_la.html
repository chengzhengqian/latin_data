<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<p>sua manu praetulit; exin patri gratias in senatu egit. Apud eundem consulem pro Bononiensibus Latine, pro Rhodiis atque Iliensibus Graece verba fecit. Auspicatus est et iuris dictionem praefectus urbi sacro Latinarum, celeberrimis patronis non tralaticias, ut assolet, et brevis, sed maximas plurimasque postulationes certatim ingerentibus, quamvis interdictum a Claudio esset. Nec multo post duxit uxorem Octaviam ediditque pro Claudi salute circenses et venationem.</p>
</section>
<section class="div2">
<p>VIII. Septemdecim natus annos, ut de Claudio palam factum est, inter horam sextam septimamque processit ad excubitores, cum ob totius diei diritatem non aliud auspicandi tempus accommodatius videretur; proque Palati gradibus imperator consalutatus lectica in castra et inde raptim appellatis militibus in curiam delatus est discessitque iam vesperi, ex immensis, quibus cumulabatur, honoribus tantum patris patriae nomine recusato propter aetatem.</p>
</section>
<section class="div2">
<p>IX. Orsus hinc a pietatis ostentatione Claudium apparatissimo funere elatum laudavit et<a class="footnoteLink" href="#note_LCL038_94_4" id="target_note_LCL038_94_4"><sup>4</sup></a> consecravit. Memoriae Domiti patris honores maximos habuit. Matri summam omnium rerum privatarum publicarumque permisit. Primo etiam imperii die signum excubanti tribuno dedit “optimam matrem” ac deinceps eiusdem saepe lectica per publicum simul vectus est. Antium coloniam deduxit ascriptis</p>
</section><notes><section class="footnotes"><ul><li class="note" id="note_LCL038_94_4"><a class="footnoteCrossrefLink" href="#target_note_LCL038_94_4" title="Click to highlight in text"><sup class="lineRef">4</sup>et, Ϛ; <span class="italic">not found in the earlier mss.</span>; <span class="italic">the Roman</span> editiones principes <span class="italic">have</span> consecravitque.</a></li><script type="text/javascript">document.getElementById('note_LCL038_94_4').style.display = "none";</script><li class="note" id="note_LCL038_94_28"><a class="footnoteCrossrefLink" href="#target_note_LCL038_94_28" title="Click to highlight in text"><sup class="lineRef">28</sup>In <span class="sc">a.d.</span> 54.</a></li><script type="text/javascript">document.getElementById('note_LCL038_94_28').style.display = "none";</script><li class="note" id="note_LCL038_94_29"><a class="footnoteCrossrefLink" href="#target_note_LCL038_94_29" title="Click to highlight in text"><sup class="lineRef">29</sup>See <span class="italic">Claud.</span> x and note <span class="italic">31</span> on <span class="italic">Claud.</span> xlii. 1.</a></li><script type="text/javascript">document.getElementById('note_LCL038_94_29').style.display = "none";</script><li class="note" id="note_LCL038_94_30"><a class="footnoteCrossrefLink" href="#target_note_LCL038_94_30" title="Click to highlight in text"><sup class="lineRef">30</sup>Cf. Tac. <span class="italic">Ann.</span> 12. 68.</a></li><script type="text/javascript">document.getElementById('note_LCL038_94_30').style.display = "none";</script><li class="note" id="note_LCL038_94_31"><a class="footnoteCrossrefLink" href="#target_note_LCL038_94_31" title="Click to highlight in text"><sup class="lineRef">31</sup>In <span class="sc">a.d.</span> 61.</a></li><script type="text/javascript">document.getElementById('note_LCL038_94_31').style.display = "none";</script></ul></section></notes></section>