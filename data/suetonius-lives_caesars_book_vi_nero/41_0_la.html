<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
</section>
<section class="div2">
<p>XLIV. In praeparanda expeditione primam curam habuit deligendi vehicula portandis scaenicis organis concubinasque, quas secum educeret, tondendi ad virilem modum et securibus peltisque Amazonicis instruendi. Mox tribus urbanas ad sacramentum citavit ac nullo idoneo respondente certum dominis servorum numerum indixit; nec nisi ex tota cuiusque familia probatissimos, ne dispensatoribus <span class="br"></span><span class="lineNumber">2</span><span class="br"></span>
 quidem aut amanuensibus exceptis, recepit. Partem etiam census omnes ordines conferre iussit et insuper inquilinos privatarum aedium atque insularum pensionem annuam repraesentare fisco; exegitque ingenti fastidio et acerbitate nummum asperum, argentum pustulatum, aurum ad obrussam, ut plerique omnem collationem palam recusarent, consensu flagitantes a delatoribus potius revocanda praemia quaecumque cepissent.</p>
</section>
<section class="div2">
<p>XLV. Ex annonae quoque caritate lucranti<a class="footnoteLink" href="#note_LCL038_162_48" id="target_note_LCL038_162_48"><sup>48</sup></a> adcrevit invidia; nam et forte accidit, ut in publica fame Alexandrina navis nuntiaretur pulverem luctatoribus aulicis advexisse.</p>
<span class="br"></span><span class="lineNumber">2</span><span class="br"></span>
<p>Quare omnium in se odio incitato nihil contumeliarum defuit quin subiret. Statuae eius a vertice cirrus appositus est cum inscriptione Graeca; nunc demum agona esse, et traderet tandem. Alterius collo ἀσκὸς praeligatus<a class="footnoteLink" href="#note_LCL038_162_49" id="target_note_LCL038_162_49"><sup>49</sup></a> simulque</p>
</section><notes><section class="footnotes"><ul><li class="note" id="note_LCL038_162_48"><a class="footnoteCrossrefLink" href="#target_note_LCL038_162_48" title="Click to highlight in text"><sup class="lineRef">48</sup>lucranti, <span class="italic">Oudendorp</span>; lucrantia, Ω; lucrantium, Ϛ.</a></li><script type="text/javascript">document.getElementById('note_LCL038_162_48').style.display = "none";</script><li class="note" id="note_LCL038_162_49"><a class="footnoteCrossrefLink" href="#target_note_LCL038_162_49" title="Click to highlight in text"><sup class="lineRef">49</sup>ἀσκὸς praeligatus, <span class="italic">Howard (Harv. Stud.</span> vii. 208); ascopa deligata, <span class="italic">mss.</span></a></li><script type="text/javascript">document.getElementById('note_LCL038_162_49').style.display = "none";</script><li class="note" id="note_LCL038_162_151"><a class="footnoteCrossrefLink" href="#target_note_LCL038_162_151" title="Click to highlight in text"><sup class="lineRef">151</sup>Instead of to their landlords. These people had no rating on the census list and their contribution took this form.</a></li><script type="text/javascript">document.getElementById('note_LCL038_162_151').style.display = "none";</script><li class="note" id="note_LCL038_162_152"><a class="footnoteCrossrefLink" href="#target_note_LCL038_162_152" title="Click to highlight in text"><sup class="lineRef">152</sup>That is, tested by fire; see Pliny, <span class="italic">N.H.</span> 33. 59.</a></li><script type="text/javascript">document.getElementById('note_LCL038_162_152').style.display = "none";</script><li class="note" id="note_LCL038_162_153a"><a class="footnoteCrossrefLink" href="#target_note_LCL038_162_153a" title="Click to highlight in text"><sup class="lineRef">153</sup>By using, for his own purposes, ships which would otherwise  have been loaded with grain; but the text and the meaning are uncertain.</a></li><script type="text/javascript">document.getElementById('note_LCL038_162_153a').style.display = "none";</script></ul></section></notes></section>