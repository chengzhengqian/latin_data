<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<p>eam comperit, inops consilii L. Agermum libertum eius salvam et incolumem cum gaudio nuntiantem, abiecto clam iuxta pugione ut percussorem sibi subornatum arripi constringique iussit, matrem occidi, quasi deprehensum <span class="br"></span><span class="lineNumber">4</span><span class="br"></span>
 crimen voluntaria morte vitasset. Adduntur his atrociora nec incertis auctoribus: ad visendum interfectae cadaver accurrisse, contrectasse membra, alia vituperasse, alia laudasse, sitique interim oborta bibisse. Neque tamen conscientiam sceleris, quanquam et militum et senatus populique gratulationibus confirmaretur, aut statim aut umquam postea ferre potuit, saepe confessus exagitari se materna specie verberibusque Furiarum ac taedis ardentibus. Quin et facto per Magos sacro evocare Manes et exorare temptavit. Peregrinatione quidem Graeciae et Eleusinis sacris, quorum initiatione impii et scelerati voce praeconis summoventur, interesse non ausus est.</p>
<span class="br"></span><span class="lineNumber">5</span><span class="br"></span>
<p>Iunxit parricidio matris amitae necem. Quam cum ex duritie alvi cubantem visitaret, et illa tractans lanuginem eius, ut assolet, iam grandis natu per blanditias forte dixisset: “Simul hanc excepero, mori volo,” conversus ad proximos confestim se positurum velut irridens ait, praecepitque medicis ut largius purgarent aegram; necdum defunctae bona invasit suppresso testamento, ne quid abscederet.</p>
</section><notes><section class="footnotes"><ul><li class="note" id="note_LCL038_140_120"><a class="footnoteCrossrefLink" href="#target_note_LCL038_140_120" title="Click to highlight in text"><sup class="lineRef">120</sup>Tacitus tells us that some denied this; <span class="italic">Ann.</span> 14. 9.</a></li><script type="text/javascript">document.getElementById('note_LCL038_140_120').style.display = "none";</script><li class="note" id="note_LCL038_140_121"><a class="footnoteCrossrefLink" href="#target_note_LCL038_140_121" title="Click to highlight in text"><sup class="lineRef">121</sup>Domitia, not Domitia Lepida the aunt with whom he had lived; vi. 3.</a></li><script type="text/javascript">document.getElementById('note_LCL038_140_121').style.display = "none";</script><li class="note" id="note_LCL038_140_122"><a class="footnoteCrossrefLink" href="#target_note_LCL038_140_122" title="Click to highlight in text"><sup class="lineRef">122</sup>That is, “when I see you arrived at man’s estate.” The first shaving of the beard by a young Roman was a symbolic act. According to Tac. <span class="italic">Ann.</span> 14.15, and Dio, 61.19, Nero first shaved his beard in <span class="sc">a.d.</span> 59 at the age of twenty-one and commemorated the event by establishing the Juvenalia (chap. xi. 1).</a></li><script type="text/javascript">document.getElementById('note_LCL038_140_122').style.display = "none";</script></ul></section></notes></section>