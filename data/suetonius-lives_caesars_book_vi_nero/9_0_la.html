<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<p>Iuvenalibus senes quoque consulares anusque matronas recepit ad lusum. Circensibus loca equiti secreta a ceteris <span class="br"></span><span class="lineNumber">2</span><span class="br"></span>
 tribuit commisitque etiam camelorum quadrigas. Ludis, quos pro aeternitate imperii susceptos appellari “maximos” voluit, ex utroque ordine et sexu plerique ludicras partes sustinuerunt; notissimus eques R. elephanto supersidens per catadromum<a class="footnoteLink" href="#note_LCL038_98_6" id="target_note_LCL038_98_6"><sup>6</sup></a> decucurrit; inducta Afrani togata, quae Incendium inscribitur,<a class="footnoteLink" href="#note_LCL038_98_7" id="target_note_LCL038_98_7"><sup>7</sup></a> concessumque ut scaenici ardentis domus supellectilem diriperent ac sibi haberent; sparsa et populo missilia omnium rerum per omnes dies: singula cotidie milia avium<a class="footnoteLink" href="#note_LCL038_98_8" id="target_note_LCL038_98_8"><sup>8</sup></a> cuiusque generis, multiplex penus, tesserae frumentariae, vestis, aurum, argentum, gemmae, margaritae, tabulae pictae, mancipia, iumenta atque etiam mansuetae ferae, novissime naves, insulae, agri.</p>
</section>
<section class="div2">
<p>XII. Hos ludos spectavit e proscaeni fastigio. Munere, quod in amphitheatro ligneo regione Martii campi intra anni spatium fabricato dedit, neminem occidit, ne noxiorum quidem. Exhibuit autem ad ferrum etiam quadringentos senatores sescentosque equites Romanos et quosdam fortunae atque existimationis integrae, ex isdem ordinibus confectores quoque ferarum et varia harenae ministeria. Exhibuit et naumachiam marina aqua innantibus</p>
</section><notes><section class="footnotes"><ul><li class="note" id="note_LCL038_98_6"><a class="footnoteCrossrefLink" href="#target_note_LCL038_98_6" title="Click to highlight in text"><sup class="lineRef">6</sup>catadromum, Ϛ; gatadromum, Ω.</a></li><script type="text/javascript">document.getElementById('note_LCL038_98_6').style.display = "none";</script><li class="note" id="note_LCL038_98_7"><a class="footnoteCrossrefLink" href="#target_note_LCL038_98_7" title="Click to highlight in text"><sup class="lineRef">7</sup>inscribitur, <span class="italic">Erasmus</span>; scribitur, Ω.</a></li><script type="text/javascript">document.getElementById('note_LCL038_98_7').style.display = "none";</script><li class="note" id="note_LCL038_98_8"><a class="footnoteCrossrefLink" href="#target_note_LCL038_98_8" title="Click to highlight in text"><sup class="lineRef">8</sup>avium, <span class="italic">G</span>Ϛ; aulum, Ω; aurum, Ϛ.</a></li><script type="text/javascript">document.getElementById('note_LCL038_98_8').style.display = "none";</script><li class="note" id="note_LCL038_98_38"><a class="footnoteCrossrefLink" href="#target_note_LCL038_98_38" title="Click to highlight in text"><sup class="lineRef">38</sup>This had previously been done only at the theatre (see note on <span class="italic">Jul.</span> xxxix. 2); senators were first given special seats at the Circus by Claudius; see <span class="italic">Claud.</span> xxi. 3.</a></li><script type="text/javascript">document.getElementById('note_LCL038_98_38').style.display = "none";</script><li class="note" id="note_LCL038_98_39"><a class="footnoteCrossrefLink" href="#target_note_LCL038_98_39" title="Click to highlight in text"><sup class="lineRef">39</sup>A tight-rope, sloping downwards across the arena; cf. <span class="italic">Galba,</span> vi. 1.</a></li><script type="text/javascript">document.getElementById('note_LCL038_98_39').style.display = "none";</script></ul></section></notes></section>