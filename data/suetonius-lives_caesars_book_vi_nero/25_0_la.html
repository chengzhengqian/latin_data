<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<p>sestertiis aleam lusit. Piscatus est rete aurato<a class="footnoteLink" href="#note_LCL038_130_28" id="target_note_LCL038_130_28"><sup>28</sup></a> et purpura coccoque funibus nexis. Numquam minus mille carrucis fecisse iter traditur, soleis mularum argenteis, canusinatis mulionibus, armillata phalerataque Mazacum<a class="footnoteLink" href="#note_LCL038_130_29" id="target_note_LCL038_130_29"><sup>29</sup></a> turba atque cursorum.</p>
</section>
<section class="div2">
<p>XXXI. Non in alia re tamen damnosior quam in aedificando domum a Palatio Esquilias usque fecit, quam primo transitoriam, mox incendio absumptam restitutamque auream nominavit. De cuius spatio atque cultu suffecerit haec rettulisse. Vestibulum eius fuit, in quo colossus CXX pedum staret ipsius effigie; tanta laxitas, ut porticus triplices miliarias haberet; item stagnum maris instar, circumsaeptum aedificiis ad urbium speciem; rura insuper arvis atque vinetis et pascuis silvisque varia, cum <span class="br"></span><span class="lineNumber">2</span><span class="br"></span>
 multitudine omnis generis pecudum ac ferarum. In ceteris partibus cuncta auro lita, distincta gemmis unionumque conchis erant; cenationes laqueatae tabulis eburneis versatilibus, ut flores, fistulatis, ut unguenta desuper spargerentur; praecipua cenationum rotunda, quae perpetuo diebus ac noctibus vice mundi circumageretur; balineae marinis et albulis fluentes aquis. Eius modi domum cum absolutam</p>
</section><notes><section class="footnotes"><ul><li class="note" id="note_LCL038_130_28"><a class="footnoteCrossrefLink" href="#target_note_LCL038_130_28" title="Click to highlight in text"><sup class="lineRef">28</sup>rete aurato, Î¥; veste aurato, <span class="italic">M</span>; <span class="italic">the other mss. have</span> veste aurata.</a></li><script type="text/javascript">document.getElementById('note_LCL038_130_28').style.display = "none";</script><li class="note" id="note_LCL038_130_29"><a class="footnoteCrossrefLink" href="#target_note_LCL038_130_29" title="Click to highlight in text"><sup class="lineRef">29</sup>falerataque Mazacum, <span class="italic">Salmasius</span> (Mazycum, <span class="italic">Roth</span>); phalerata (phalera, <span class="italic">G</span>) cimazacum, <span class="italic">GXR</span>; falerata cimazacum, <span class="italic">M</span>.</a></li><script type="text/javascript">document.getElementById('note_LCL038_130_29').style.display = "none";</script><li class="note" id="note_LCL038_130_102"><a class="footnoteCrossrefLink" href="#target_note_LCL038_130_102" title="Click to highlight in text"><sup class="lineRef">102</sup>Celebrated horsemen of Mauretania.</a></li><script type="text/javascript">document.getElementById('note_LCL038_130_102').style.display = "none";</script><li class="note" id="note_LCL038_130_103"><a class="footnoteCrossrefLink" href="#target_note_LCL038_130_103" title="Click to highlight in text"><sup class="lineRef">103</sup>See note on <span class="italic">Aug.</span> xxv. 3.</a></li><script type="text/javascript">document.getElementById('note_LCL038_130_103').style.display = "none";</script><li class="note" id="note_LCL038_130_104"><a class="footnoteCrossrefLink" href="#target_note_LCL038_130_104" title="Click to highlight in text"><sup class="lineRef">104</sup>That is, with three parallel rows of columns.</a></li><script type="text/javascript">document.getElementById('note_LCL038_130_104').style.display = "none";</script></ul></section></notes></section>