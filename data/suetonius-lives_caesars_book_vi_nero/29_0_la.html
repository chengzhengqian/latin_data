<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
</section>
<section class="div2">
<p>XXXIV. Matrem facta dictaque sua exquirentem acerbius et corrigentem hactenus primo gravabatur, ut invidia identidem oneraret quasi cessurus imperio Rhodumque abiturus, mox et honore omni et potestate privavit abductaque militum et Germanorum statione contubernio quoque ac Palatio expulit; neque in divexanda quicquam pensi habuit, summissis qui et Romae morantem litibus et in secessu quiescentem per convicia et iocos terra marique <span class="br"></span><span class="lineNumber">2</span><span class="br"></span>
 praetervehentes inquietarent. Verum minis eius ac violentia territus perdere statuit; et cum ter veneno temptasset sentiretque antidotis praemunitam, lacunaria, quae noctu super dormientem laxata machina deciderent, paravit. Hoc consilio per conscios parum celato solutilem navem, cuius vel naufragio vel camarae<a class="footnoteLink" href="#note_LCL038_138_31" id="target_note_LCL038_138_31"><sup>31</sup></a> ruina periret, commentus est atque ita reconciliatione simulata iucundissimis litteris Baias evocavit ad sollemnia Quinquatruum<a class="footnoteLink" href="#note_LCL038_138_32" id="target_note_LCL038_138_32"><sup>32</sup></a> simul celebranda; datoque negotio trierarchis, qui liburnicam qua advecta erat velut fortuito concursu confringerent, protraxit convivium repetentique Baulos in locum corrupti navigii machinosum illud optulit, hilare prosecutus <span class="br"></span><span class="lineNumber">3</span><span class="br"></span>
 atque in digressu papillas quoque exosculatus. Reliquum temporis cum magna trepidatione vigilavit opperiens coeptorum exitum. Sed ut diversa omnia nandoque evasisse</p>
</section><notes><section class="footnotes"><ul><li class="note" id="note_LCL038_138_31"><a class="footnoteCrossrefLink" href="#target_note_LCL038_138_31" title="Click to highlight in text"><sup class="lineRef">31</sup>camare, <span class="italic">ML; the other mss. have</span> camerae <span class="italic">or</span> camere.</a></li><script type="text/javascript">document.getElementById('note_LCL038_138_31').style.display = "none";</script><li class="note" id="note_LCL038_138_32"><a class="footnoteCrossrefLink" href="#target_note_LCL038_138_32" title="Click to highlight in text"><sup class="lineRef">32</sup>Quinquatruum] Quinquatrum, <span class="italic">ML</span>Î¥; Quinquatrium, <span class="italic">GPT.</span></a></li><script type="text/javascript">document.getElementById('note_LCL038_138_32').style.display = "none";</script><li class="note" id="note_LCL038_138_117"><a class="footnoteCrossrefLink" href="#target_note_LCL038_138_117" title="Click to highlight in text"><sup class="lineRef">117</sup>The inventor was his freedman Anicetus; Tac. <span class="italic">Ann.</span> 14. 3.</a></li><script type="text/javascript">document.getElementById('note_LCL038_138_117').style.display = "none";</script><li class="note" id="note_LCL038_138_118"><a class="footnoteCrossrefLink" href="#target_note_LCL038_138_118" title="Click to highlight in text"><sup class="lineRef">118</sup>See <span class="italic">Aug.</span> lxxi. 3.</a></li><script type="text/javascript">document.getElementById('note_LCL038_138_118').style.display = "none";</script><li class="note" id="note_LCL038_138_119"><a class="footnoteCrossrefLink" href="#target_note_LCL038_138_119" title="Click to highlight in text"><sup class="lineRef">119</sup>Given by the future emperor Otho; see <span class="italic">Otho,</span> iii. 1.</a></li><script type="text/javascript">document.getElementById('note_LCL038_138_119').style.display = "none";</script></ul></section></notes></section>