<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
</section>
<section class="div2">
<p>L. Funeratus est impensa ducentorum milium, stragulis albis auro intextis, quibus usus Kal. Ian. fuerat. Reliquias Egloge<a class="footnoteLink" href="#note_LCL038_174_58" id="target_note_LCL038_174_58"><sup>58</sup></a> et Alexandria nutrices cum Acte concubina gentili Domitiorum monimento condiderunt, quod prospicitur e campo Martio impositum colli<a class="footnoteLink" href="#note_LCL038_174_59" id="target_note_LCL038_174_59"><sup>59</sup></a> Hortulorum. In eo monimento solium porphyretici marmoris, superstante Lunensi ara, circumsaeptum est lapide Thasio.</p>
</section>
<section class="div2">
<p>LI. Statura fuit prope iusta, corpore maculoso et fetido, subflavo capillo, vultu pulchro magis quam venusto, oculis caesis et hebetioribus, cervice obesa, ventre proiecto, gracillimis cruribus, valitudine prospera; nam qui luxuriae immoderatissimae esset, ter omnino per quattuordecim annos languit, atque ita ut neque vino neque consuetudine reliqua abstineret; circa cultum habitumque adeo pudendus, ut comam semper in gradus formatam peregrinatione Achaica etiam pone verticem summiserit ac plerumque synthesinam indutus ligato circum collum sudario prodierit in publicum sine cinctu et discalciatus.</p>
</section>
<section class="div2">
<p>LII. Liberalis disciplinas omnis fere puer attigit. Sed a philosophia eum mater avertit monens imperaturo contrariam esse; a cognitione veterum oratorum Seneca praeceptor, quo diutius in admiratione sui detineret. Itaque ad</p>
</section><notes><section class="footnotes"><ul><li class="note" id="note_LCL038_174_58"><a class="footnoteCrossrefLink" href="#target_note_LCL038_174_58" title="Click to highlight in text"><sup class="lineRef">58</sup>Egloge] Ecloge, <span class="italic">Basle ed. of</span> 1533.</a></li><script type="text/javascript">document.getElementById('note_LCL038_174_58').style.display = "none";</script><li class="note" id="note_LCL038_174_59"><a class="footnoteCrossrefLink" href="#target_note_LCL038_174_59" title="Click to highlight in text"><sup class="lineRef">59</sup>colli, <span class="italic">Stephanus</span>; colle, Ϛ; collo, Ω.</a></li><script type="text/javascript">document.getElementById('note_LCL038_174_59').style.display = "none";</script><li class="note" id="note_LCL038_174_174"><a class="footnoteCrossrefLink" href="#target_note_LCL038_174_174" title="Click to highlight in text"><sup class="lineRef">174</sup>The modern Pincio.</a></li><script type="text/javascript">document.getElementById('note_LCL038_174_174').style.display = "none";</script><li class="note" id="note_LCL038_174_175"><a class="footnoteCrossrefLink" href="#target_note_LCL038_174_175" title="Click to highlight in text"><sup class="lineRef">175</sup>The <span class="italic">synthesina</span> (sc. <span class="italic">vestis),</span> or <span class="italic">synthesis,</span> was a loose robe of bright-coloured silk, worn at dinner, during the Saturnalia, and by women at other times. Nero’s is described by Dio, 63. 13, as “a short, flowered tunic with a muslin collar.”</a></li><script type="text/javascript">document.getElementById('note_LCL038_174_175').style.display = "none";</script><li class="note" id="note_LCL038_174_176"><a class="footnoteCrossrefLink" href="#target_note_LCL038_174_176" title="Click to highlight in text"><sup class="lineRef">176</sup>Probably meaning “in slippers.”</a></li><script type="text/javascript">document.getElementById('note_LCL038_174_176').style.display = "none";</script></ul></section></notes></section>