<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<p>poeticam pronus carmina libenter ac sine labore composuit nec, ut quidam putant, aliena pro suis edidit. Venere in manus meas pugillares libellique cum quibusdam notissimis versibus ipsius chirographo scriptis, ut facile appareret non tralatos aut dictante aliquo exceptos, sed plane quasi a cogitante atque generante exaratos; ita multa et deleta et inducta et superscripta inerant. Habuit et pingendi fingendique<a class="footnoteLink" href="#note_LCL038_176_60" id="target_note_LCL038_176_60"><sup>60</sup></a> non mediocre studium.</p>
</section>
<section class="div2">
<p>LIII. Maxime<a class="footnoteLink" href="#note_LCL038_176_61" id="target_note_LCL038_176_61"><sup>61</sup></a> autem popularitate efferebatur, omnium aemulus, qui quoquo modo animum vulgi moverent. Exiit opinio post scaenicas coronas proximo lustro descensurum eum ad Olympia<a class="footnoteLink" href="#note_LCL038_176_62" id="target_note_LCL038_176_62"><sup>62</sup></a> inter athletas; nam et luctabatur assidue nec aliter certamina gymnica tota Graecia spectaverat quam brabeutarum more in stadio humi assidens ac, si qua paria longius recessissent, in medium manibus suis protrahens. Destinaverat etiam, quia Apollinem cantu, Solem aurigando aequiperare existimaretur, imitari et Herculis facta; praeparatumque leonem aiunt, quem vel clava vel brachiorum nexibus in amphitheatri harena spectante populo nudus elideret.</p>
</section>
<section class="div2">
<p>LIV. Sub exitu quidem vitae palam voverat, si sibi incolumis status permansisset, proditurum se partae victoriae ludis etiam hydraulam et choraulam et utricularium ac novissimo die histrionem saltaturumque Vergili Turnum. Et</p>
</section><notes><section class="footnotes"><ul><li class="note" id="note_LCL038_176_60"><a class="footnoteCrossrefLink" href="#target_note_LCL038_176_60" title="Click to highlight in text"><sup class="lineRef">60</sup>Ω <span class="italic">had</span> maxime <span class="italic">after</span> fingendique, <span class="italic">a misplaced emendation of the following</span> maxima.</a></li><script type="text/javascript">document.getElementById('note_LCL038_176_60').style.display = "none";</script><li class="note" id="note_LCL038_176_61"><a class="footnoteCrossrefLink" href="#target_note_LCL038_176_61" title="Click to highlight in text"><sup class="lineRef">61</sup>maxime, Ϛ; maxima, Ω.</a></li><script type="text/javascript">document.getElementById('note_LCL038_176_61').style.display = "none";</script><li class="note" id="note_LCL038_176_62"><a class="footnoteCrossrefLink" href="#target_note_LCL038_176_62" title="Click to highlight in text"><sup class="lineRef">62</sup>Olympia, Ϛ; Olympiam, Ω.</a></li><script type="text/javascript">document.getElementById('note_LCL038_176_62').style.display = "none";</script><li class="note" id="note_LCL038_176_177"><a class="footnoteCrossrefLink" href="#target_note_LCL038_176_177" title="Click to highlight in text"><sup class="lineRef">177</sup>See note on <span class="italic">Aug.</span> xcvii. 1. Here <span class="italic">lustrum</span> is applied to the five-year period of the Olympic games.</a></li><script type="text/javascript">document.getElementById('note_LCL038_176_177').style.display = "none";</script></ul></section></notes></section>