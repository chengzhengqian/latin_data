<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<p>rerum interemit; similiter ceteros<a class="footnoteLink" href="#note_LCL038_144_36" id="target_note_LCL038_144_36"><sup>36</sup></a> aut affinitate aliqua sibi aut propinquitate coniunctos; in quibus Aulum Plautium iuvenem, quem cum ante mortem per vim conspurcasset: “Eat nunc,” inquit, “mater mea et successorem meum osculetur,” iactans dilectum ab ea et ad spem imperii <span class="br"></span><span class="lineNumber">5</span><span class="br"></span>
 impulsum. Privignum Rufrium Crispinum Poppaea natum, impuberem adhuc, quia ferebatur ducatus et imperia ludere, mergendum mari, dum piscaretur, servis ipsius demandavit. Tuscum nutricis filium relegavit, quod in procuratione Aegypti balineis in adventum suum exstructis lavisset. Senecam praeceptorem ad necem compulit, quamvis saepe commeatum petenti bonisque cedenti persancte iurasset suspectum se frustra periturumque potius quam nociturum ei. Burro praefecto remedium ad fauces pollicitus toxicum misit. Libertos divites et senes, olim adoptionis mox dominationis suae fautores atque rectores, veneno partim cibis partim potionibus indito intercepit.</p>
</section>
<section class="div2">
<p>XXXVI. Nec minore saevitia foris et in exteros grassatus est. Stella crinita, quae summis potestatibus exitium portendere vulgo putatur, per continuas noctes oriri coeperat. Anxius ea re, ut ex Balbillo astrologo didicit, solere reges talia ostenta caede aliqua illustri expiare atque a semet in capita procerum depellere, nobilissimo cuique exitium destinavit; enimvero multo magis et quasi per iustam causam</p>
</section><notes><section class="footnotes"><ul><li class="note" id="note_LCL038_144_36"><a class="footnoteCrossrefLink" href="#target_note_LCL038_144_36" title="Click to highlight in text"><sup class="lineRef">36</sup><span class="italic">The earlier mss. except ρ have</span> inter <span class="italic">before</span> ceteros; interemit <span class="italic">or</span> item, Ϛ; intercepit, <span class="italic">Polak.</span></a></li><script type="text/javascript">document.getElementById('note_LCL038_144_36').style.display = "none";</script><li class="note" id="note_LCL038_144_126"><a class="footnoteCrossrefLink" href="#target_note_LCL038_144_126" title="Click to highlight in text"><sup class="lineRef">126</sup>Seneca’s speech and Nero’s reply are preserved by Tacitus (<span class="italic">Ann.</span> 14. 53–56).</a></li><script type="text/javascript">document.getElementById('note_LCL038_144_126').style.display = "none";</script><li class="note" id="note_LCL038_144_127"><a class="footnoteCrossrefLink" href="#target_note_LCL038_144_127" title="Click to highlight in text"><sup class="lineRef">127</sup>Pallas and Doryphorus; see Tac. <span class="italic">Ann.</span> 14. 65.</a></li><script type="text/javascript">document.getElementById('note_LCL038_144_127').style.display = "none";</script><li class="note" id="note_LCL038_144_128"><a class="footnoteCrossrefLink" href="#target_note_LCL038_144_128" title="Click to highlight in text"><sup class="lineRef">128</sup>Tacitus mentions two comets, one in 60 and the other in 64; see <span class="italic">Ann.</span> 14. 22; 15. 47.</a></li><script type="text/javascript">document.getElementById('note_LCL038_144_128').style.display = "none";</script></ul></section></notes></section>