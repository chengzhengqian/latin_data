<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<p>mitellita quadragies sestertium constitit, alteri pluris aliquanto rosaria.</p>
</section>
<section class="div2">
<p>XXVIII. Super ingenuorum paedagogia et nuptarum concubinatus Vestali virgini Rubriae vim intulit. Acten libertam paulum afuit quin iusto sibi matrimonio coniungeret, summissis consularibus viris qui regio genere ortam peierarent. Puerum Sporum exsectis testibus etiam in muliebrem naturam transfigurare conatus cum dote et flammeo per sollemnia<a class="footnoteLink" href="#note_LCL038_126_25" id="target_note_LCL038_126_25"><sup>25</sup></a> nuptiarum celeberrimo officio deductum ad se pro uxore habuit; exstatque cuiusdam non inscitus iocus bene agi potuisse cum rebus humanis, si <span class="br"></span><span class="lineNumber">2</span><span class="br"></span>
 Domitius pater talem habuisset uxorem. Hunc Sporum, Augustarum ornamentis excultum lecticaque vectum, et circa conventus mercatusque Graeciae ac mox Romae circa Sigillaria comitatus est identidem exosculans. Nam matris concubitum appetisse et ab<a class="footnoteLink" href="#note_LCL038_126_26" id="target_note_LCL038_126_26"><sup>26</sup></a> obtrectatoribus eius, ne ferox atque impotens mulier et hoc genere gratiae praevaleret, deterritum nemo dubitavit, utique postquam meretricem, quam fama erat Agrippinae simillimam, inter concubinas recepit. Olim etiam quotiens lectica cum matre veheretur, libidinatum inceste ac maculis vestis proditum affirmant.</p>
</section>
<section class="div2">
<p>XXIX. Suam quidem pudicitiam usque adeo prostituit, ut contaminatis paene omnibus membris novissime quasi</p>
</section><notes><section class="footnotes"><ul><li class="note" id="note_LCL038_126_25"><a class="footnoteCrossrefLink" href="#target_note_LCL038_126_25" title="Click to highlight in text"><sup class="lineRef">25</sup>sollemnia, Ϛ; sollemne, <span class="italic">Turnebus</span>; sollemni, Ω.</a></li><script type="text/javascript">document.getElementById('note_LCL038_126_25').style.display = "none";</script><li class="note" id="note_LCL038_126_26"><a class="footnoteCrossrefLink" href="#target_note_LCL038_126_26" title="Click to highlight in text"><sup class="lineRef">26</sup>ab, <span class="italic">Q</span>Ϛ; ad, Π (<span class="italic">struck out by a later hand); the other mss. omit the word</span>.</a></li><script type="text/javascript">document.getElementById('note_LCL038_126_26').style.display = "none";</script><li class="note" id="note_LCL038_126_96"><a class="footnoteCrossrefLink" href="#target_note_LCL038_126_96" title="Click to highlight in text"><sup class="lineRef">96</sup>With <span class="italic">mitellita</span> and <span class="italic">rosaria</span> we may supply <span class="italic">cena</span>; the former means a banquet at which silken turbans were a distinguishing feature.</a></li><script type="text/javascript">document.getElementById('note_LCL038_126_96').style.display = "none";</script></ul></section></notes></section>