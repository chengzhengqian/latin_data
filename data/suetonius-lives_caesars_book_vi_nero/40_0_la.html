<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<p>duces carmina lasciveque modulata, quae vulgo notuerunt, etiam gesticulatus est; ac spectaculis theatri clam inlatus cuidam scaenico placenti nuntium misit abuti eum occupationibus suis.</p>
</section>
<section class="div2">
<p>XLIII. Initio statim tumultus multa et inmania, verum non abhorrentia a natura sua creditur destinasse; successores percussoresque summittere exercitus et provincias regentibus, quasi conspiratis idemque et unum sentientibus; quidquid ubique exsulum, quidquid in urbe hominum Gallicanorum esset contrucidare, illos ne desciscentibus adgregarentur, hos ut conscios popularium suorum atque fautores; Gallias exercitibus diripiendas permittere; senatum universum veneno per convivia necare; urbem incendere feris in populum immissis, quo difficilius defenderentur. <span class="br"></span><span class="lineNumber">2</span><span class="br"></span>
 Sed absterritus non tam paenitentia quam perficiendi desperatione credensque expeditionem necessariam, consules ante tempus privavit honore atque in utriusque locum solus iniit consulatum, quasi fatale esset non posse Gallias debellari nisi a<a class="footnoteLink" href="#note_LCL038_160_47" id="target_note_LCL038_160_47"><sup>47</sup></a> consule. Ac susceptis fascibus cum post epulas triclinio digrederetur, innixus umeris familiarium affirmavit, simul ac primum provinciam attigisset, inermem se in conspectum exercituum proditurum nec quicquam aliud quam fleturum, revocatisque ad paenitentiam defectoribus insequenti die laetum inter laetos cantaturum epinicia, quae iam nunc sibi componi oporteret.</p>
</section><notes><section class="footnotes"><ul><li class="note" id="note_LCL038_160_47"><a class="footnoteCrossrefLink" href="#target_note_LCL038_160_47" title="Click to highlight in text"><sup class="lineRef">47</sup>a] a se, Ϛ.</a></li><script type="text/javascript">document.getElementById('note_LCL038_160_47').style.display = "none";</script><li class="note" id="note_LCL038_160_149"><a class="footnoteCrossrefLink" href="#target_note_LCL038_160_149" title="Click to highlight in text"><sup class="lineRef">149</sup>Implying that Nero would have been the centre of attraction, if he were not otherwise engaged.</a></li><script type="text/javascript">document.getElementById('note_LCL038_160_149').style.display = "none";</script><li class="note" id="note_LCL038_160_150"><a class="footnoteCrossrefLink" href="#target_note_LCL038_160_150" title="Click to highlight in text"><sup class="lineRef">150</sup>Since Nero commanded the army, the consul in question must be himself; hence the <span class="italic">se</span> of Ϛ is unnecessary.</a></li><script type="text/javascript">document.getElementById('note_LCL038_160_150').style.display = "none";</script></ul></section></notes></section>