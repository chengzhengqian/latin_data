<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<p>continuis post cenam canenti in multam noctem assidens paulatim et ipse meditari exercerique coepit neque eorum quicquam omittere, quae generis eius artifices vel conservandae vocis causa vel augendae factitarent; sed et plumbeam chartam supinus pectore sustinere et clystere vomituque purgari et abstinere pomis cibisque officientibus; donec blandiente profectu, quamquam exiguae vocis et fuscae, prodire in scaenam concupiit, subinde inter familiares Graecum proverbium iactans <span class="br"></span><span class="lineNumber">2</span><span class="br"></span>
 occultae musicae nullum esse respectum. Et prodit Neapoli<a class="footnoteLink" href="#note_LCL038_110_15" id="target_note_LCL038_110_15"><sup>15</sup></a> primum ac ne concusso quidem repente motu terrae theatro ante cantare destitit, quam incohatum absolveret nomon. Ibidem saepius et per complures cantavit dies; sumpto etiam ad reficiendam vocem brevi tempore, impatiens secreti a balineis in theatrum transiit mediaque in orchestra frequente populo epulatus, si paulum subbibisset, <span class="br"></span><span class="lineNumber">3</span><span class="br"></span>
 aliquid se sufferti<a class="footnoteLink" href="#note_LCL038_110_16" id="target_note_LCL038_110_16"><sup>16</sup></a> tinniturum Graeco sermone promisit. Captus autem modulatis Alexandrinorum laudationibus, qui de novo commeatu Neapolim confluxerant, plures Alexandria evocavit. Neque eo segnius adulescentulos equestris ordinis et quinque amplius milia e plebe robustissimae iuventutis undique elegit, qui divisi in factiones plausuum genera condiscerent—bombos et imbrices et</p>
</section><notes><section class="footnotes"><ul><li class="note" id="note_LCL038_110_15"><a class="footnoteCrossrefLink" href="#target_note_LCL038_110_15" title="Click to highlight in text"><sup class="lineRef">15</sup>Neapoli, ΠQ; <span class="italic">the other mss. have</span> Neapolim.</a></li><script type="text/javascript">document.getElementById('note_LCL038_110_15').style.display = "none";</script><li class="note" id="note_LCL038_110_16"><a class="footnoteCrossrefLink" href="#target_note_LCL038_110_16" title="Click to highlight in text"><sup class="lineRef">16</sup>sufferti, <span class="italic">first Venetian ed</span>.; sufferi, <span class="italic">MG</span>; <span class="italic">the other mss. have</span> sufferri.</a></li><script type="text/javascript">document.getElementById('note_LCL038_110_16').style.display = "none";</script><li class="note" id="note_LCL038_110_68"><a class="footnoteCrossrefLink" href="#target_note_LCL038_110_68" title="Click to highlight in text"><sup class="lineRef">68</sup>Cf. <span class="italic">Gell.</span> 13. 31. 3.</a></li><script type="text/javascript">document.getElementById('note_LCL038_110_68').style.display = "none";</script><li class="note" id="note_LCL038_110_69"><a class="footnoteCrossrefLink" href="#target_note_LCL038_110_69" title="Click to highlight in text"><sup class="lineRef">69</sup>It collapsed in consequence, but not until the audience had dispersed; see Tac. <span class="italic">Ann.</span> 15. 34.</a></li><script type="text/javascript">document.getElementById('note_LCL038_110_69').style.display = "none";</script><li class="note" id="note_LCL038_110_70"><a class="footnoteCrossrefLink" href="#target_note_LCL038_110_70" title="Click to highlight in text"><sup class="lineRef">70</sup>Literally, “full-packed,” <span class="italic">i.e.</span> full of sound, sonorous.</a></li><script type="text/javascript">document.getElementById('note_LCL038_110_70').style.display = "none";</script><li class="note" id="note_LCL038_110_71a"><a class="footnoteCrossrefLink" href="#target_note_LCL038_110_71a" title="Click to highlight in text"><sup class="lineRef">71</sup>The first seems to have derived its name from the sound,  which was like the humming of bees, the second and third from clapping with the hands rounded or hollowed, like roof-tiles, or flat, like bricks or flat tiles.</a></li><script type="text/javascript">document.getElementById('note_LCL038_110_71a').style.display = "none";</script></ul></section></notes></section>