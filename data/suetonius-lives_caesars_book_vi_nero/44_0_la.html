<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<span class="br"></span><span class="lineNumber">3</span><span class="br"></span>
<p>Sic cogitatione in posterum diem dilata ad mediam fere noctem excitatus, ut comperit stationem militum recessisse, prosiliuit e lecto misitque circum amicos, et quia nihil a quoquam renuntiabatur, ipse cum paucis hospitia singulorum adiit. Verum clausis omnium foribus, respondente nullo, in cubiculum rediit, unde iam et custodes diffugerant, direptis etiam stragulis, amota et pyxide veneni; ac statim Spiculum murmillonem vel quemlibet alium percussorem, cuius manu periret, requisiit et nemine reperto: “Ergo ego,” inquit, “nec amicum habeo nec inimicum?” procurritque, quasi praecipitaturus se in Tiberim.</p>
</section>
<section class="div2">
<p>XLVIII. Sed revocato rursus impetu aliquid secretioris latebrae ad colligendum animum desideravit, et offerente Phaonte liberto suburbanum suum inter Salariam et Nomentanam viam circa quartum miliarium, ut erat nudo pede atque tunicatus, paenulam obsoleti coloris superinduit adopertoque capite et ante faciem optento sudario equum inscendit, quattuor solis comitantibus, inter quos <span class="br"></span><span class="lineNumber">2</span><span class="br"></span>
 et Sporus erat. Statimque tremore terrae et fulgure adverso pavefatus audiit e proximis castris clamorem militum et sibi adversa et Galbae prospera ominantium, etiam ex obviis viatoribus quendam dicentem: “Hi Neronem persequuntur,” alium sciscitantem: “Ecquid<a class="footnoteLink" href="#note_LCL038_168_55" id="target_note_LCL038_168_55"><sup>55</sup></a> in urbe novi de Nerone?” Equo autem ex odore abiecti in via cadaveris consternato, detecta facie agnitus est a quodam missicio <span class="br"></span><span class="lineNumber">3</span><span class="br"></span>
 praetoriano et salutatus. Ut ad deverticulum ventum est,</p>
</section><notes><section class="footnotes"><ul><li class="note" id="note_LCL038_168_55"><a class="footnoteCrossrefLink" href="#target_note_LCL038_168_55" title="Click to highlight in text"><sup class="lineRef">55</sup>ecquid, <span class="italic">second Roman edition</span>; etquid, Ω.</a></li><script type="text/javascript">document.getElementById('note_LCL038_168_55').style.display = "none";</script><li class="note" id="note_LCL038_168_163"><a class="footnoteCrossrefLink" href="#target_note_LCL038_168_163" title="Click to highlight in text"><sup class="lineRef">163</sup>In the Palace.</a></li><script type="text/javascript">document.getElementById('note_LCL038_168_163').style.display = "none";</script><li class="note" id="note_LCL038_168_164"><a class="footnoteCrossrefLink" href="#target_note_LCL038_168_164" title="Click to highlight in text"><sup class="lineRef">164</sup>See chap. xxx. 2.</a></li><script type="text/javascript">document.getElementById('note_LCL038_168_164').style.display = "none";</script><li class="note" id="note_LCL038_168_165"><a class="footnoteCrossrefLink" href="#target_note_LCL038_168_165" title="Click to highlight in text"><sup class="lineRef">165</sup>The word <span class="italic">percussor</span> implies experience in dealing death. Nero wished to be killed swiftly and painlessly.</a></li><script type="text/javascript">document.getElementById('note_LCL038_168_165').style.display = "none";</script></ul></section></notes></section>