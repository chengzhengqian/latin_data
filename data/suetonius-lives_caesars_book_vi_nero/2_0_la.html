<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<p>referre arbitror, quo facilius appareat ita degenerasse a suorum virtutibus Nero, ut tamen vitia cuiusque quasi tradita et ingenita rettulerit.</p>
</section>
<section class="div2">
<p>II. Ut igitur paulo altius repetam, atavus eius Cn. Domitius in tribunatu pontificibus offensior, quod alium quam se in patris sui locum cooptassent, ius sacerdotum subrogandorum a collegiis ad populum transtulit; at in consulatu Allobrogibus Arvernisque superatis elephanto per provinciam vectus est turba militum quasi inter sollemnia <span class="br"></span><span class="lineNumber">2</span><span class="br"></span>
 triumphi prosequente. In hunc dixit Licinius Crassus orator non esse mirandum, quod aeneam barbam haberet, cui os ferreum, cor plumbeum esset. Huius filius praetor C. Caesarem abeuntem consulatu, quem adversus auspicia legesque gessisse existimabatur, ad disquisitionem senatus vocavit; mox consul imperatorem ab exercitibus Gallicis retrahere temptavit successorque ei per factionem nominatus principio civilis belli ad Corfinium <span class="br"></span><span class="lineNumber">3</span><span class="br"></span>
 captus est. Unde dimissus Massiliensis obsidione laborantis cum adventu suo confirmasset, repente destituit acieque demum Pharsalica occubuit; vir neque satis constans et ingenio truci in desperatione rerum mortem timore appetitam ita expavit, ut haustum venenum paenitentia evomuerit medicumque manumiserit, quod sibi prudens</p>
</section><notes><section class="footnotes"><ul><li class="note" id="note_LCL038_84_5"><a class="footnoteCrossrefLink" href="#target_note_LCL038_84_5" title="Click to highlight in text"><sup class="lineRef">5</sup>In 122 <span class="sc">b.c</span>.</a></li><script type="text/javascript">document.getElementById('note_LCL038_84_5').style.display = "none";</script><li class="note" id="note_LCL038_84_6"><a class="footnoteCrossrefLink" href="#target_note_LCL038_84_6" title="Click to highlight in text"><sup class="lineRef">6</sup>Suetonius is in error here; it was the father of the tribune who defeated the Allobroges.</a></li><script type="text/javascript">document.getElementById('note_LCL038_84_6').style.display = "none";</script><li class="note" id="note_LCL038_84_7"><a class="footnoteCrossrefLink" href="#target_note_LCL038_84_7" title="Click to highlight in text"><sup class="lineRef">7</sup><span class="italic">Os</span> has about the force of “cheek” in colloquial English.</a></li><script type="text/javascript">document.getElementById('note_LCL038_84_7').style.display = "none";</script><li class="note" id="note_LCL038_84_8"><a class="footnoteCrossrefLink" href="#target_note_LCL038_84_8" title="Click to highlight in text"><sup class="lineRef">8</sup>In 54 <span class="sc">b.c</span>.</a></li><script type="text/javascript">document.getElementById('note_LCL038_84_8').style.display = "none";</script><li class="note" id="note_LCL038_84_9"><a class="footnoteCrossrefLink" href="#target_note_LCL038_84_9" title="Click to highlight in text"><sup class="lineRef">9</sup>See <span class="italic">Jul.</span> xxxiv. 1.</a></li><script type="text/javascript">document.getElementById('note_LCL038_84_9').style.display = "none";</script></ul></section></notes></section>