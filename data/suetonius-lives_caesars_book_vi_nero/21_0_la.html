<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<span class="br"></span><span class="lineNumber">2</span><span class="br"></span>
<p>Dehinc diruto Circi Maximi arcu per Velabrum Forumque Palatium et Apollinem petit. Incedenti passim victimae caesae sparso per vias identidem croco ingestaeque aves ac lemnisci et bellaria. Sacras coronas in cubiculis circum lectos posuit, item statuas suas citharoedico <span class="br"></span><span class="lineNumber">3</span><span class="br"></span>
 habitu, qua nota etiam nummum percussit. Ac post haec tantum afuit a remittendo laxandoque studio, ut conservandae vocis gratia neque milites umquam, nisi absens aut alio verba pronuntiante, appellaret neque quicquam serio iocove egerit, nisi astante phonasco, qui moneret parceret arteriis ac sudarium ad os applicaret; multisque vel amicitiam suam optulerit vel simultatem indixerit, prout quisque se magis parciusve laudasset.</p>
</section>
<section class="div2">
<p>XXVI. Petulantiam, libidinem, luxuriam, avaritiam, crudelitatem sensim quidem primo et occulte et velut iuvenili errore exercuit, sed ut tunc quoque dubium nemini foret naturae illa vitia, non aetatis esse. Post crepusculum statim adrepto pilleo vel galero popinas inibat circumque vicos vagabatur ludibundus nec sine pernicie tamen, siquidem redeuntis a cena verberare ac repugnantes vulnerare cloacisque demergere assuerat, tabernas etiam effringere</p>
</section><notes><section class="footnotes"><ul><li class="note" id="note_LCL038_122_88"><a class="footnoteCrossrefLink" href="#target_note_LCL038_122_88" title="Click to highlight in text"><sup class="lineRef">88</sup>To make more room for the procession, which passed through the Circus (Dio, 63. 20). The reference is probably to the gateway at the eastern end, through which the procession entered and passed out again, after marching around the <span class="italic">spina</span> (see note on <span class="italic">Claud.</span> xxi. 3). Suetonius mentions only the exit from the Circus. In his time the gateway was formed by the Arch of Vespasian and Titus, erected by Domitian in <span class="sc">a.d.</span> 81.</a></li><script type="text/javascript">document.getElementById('note_LCL038_122_88').style.display = "none";</script></ul></section></notes></section>