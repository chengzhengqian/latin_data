<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<p>dimissis equis inter fruticeta ac vepres per harundineti semitam aegre nec nisi strata sub pedibus veste ad aversum<a class="footnoteLink" href="#note_LCL038_170_56" id="target_note_LCL038_170_56"><sup>56</sup></a> villae parietem evasit. Ibi hortante eodem Phaonte, ut interim in specum egestae harenae concederet, negavit se vivum sub terram iturum, ac parumper commoratus, dum clandestinus ad villam introitus pararetur, aquam ex subiecta lacuna poturus manu hausit et: “Haec est,” inquit, <span class="br"></span><span class="lineNumber">4</span><span class="br"></span>
 “Neronis decocta.” Dein divolsa sentibus paenula traiectos surculos rasit, atque ita quadripes per angustias effossae cavernae receptus in proximam cellam decubuit super lectum modica culcita, vetere pallio strato, instructum; fameque et iterum siti interpellante panem quidem sordidum oblatum aspernatus est, aquae autem tepidae aliquantum bibit.</p>
</section>
<section class="div2">
<p>XLIX. Tunc uno quoque hinc inde instante ut quam primum se impendentibus contumeliis eriperet, scrobem coram fieri imperavit dimensus ad corporis sui modulum, componique simul, si qua invenirentur, frusta marmoris et aquam simul ac ligna conferri curando mox cadaveri, flens ad singula atque identidem dictitans: “Qualis artifex pereo!”</p>
<span class="br"></span><span class="lineNumber">2</span><span class="br"></span>
<p>Inter moras perlatos a cursore Phaonti codicillos praeripuit legitque se hostem a senatu iudicatum et quaeri, ut puniatur more maiorum, interrogavitque quale id genus</p>
</section><notes><section class="footnotes"><ul><li class="note" id="note_LCL038_170_56"><a class="footnoteCrossrefLink" href="#target_note_LCL038_170_56" title="Click to highlight in text"><sup class="lineRef">56</sup>aversum, <span class="italic">J. F. Gronov</span>; adversum, Ω.</a></li><script type="text/javascript">document.getElementById('note_LCL038_170_56').style.display = "none";</script><li class="note" id="note_LCL038_170_166"><a class="footnoteCrossrefLink" href="#target_note_LCL038_170_166" title="Click to highlight in text"><sup class="lineRef">166</sup>Referring to a drink of his own contrivance, distilled water cooled in snow; cf. Pliny, <span class="italic">N.H.</span> 31. 40.</a></li><script type="text/javascript">document.getElementById('note_LCL038_170_166').style.display = "none";</script><li class="note" id="note_LCL038_170_167"><a class="footnoteCrossrefLink" href="#target_note_LCL038_170_167" title="Click to highlight in text"><sup class="lineRef">167</sup><span class="italic">Cella</span> implies a small room, for the use of slaves.</a></li><script type="text/javascript">document.getElementById('note_LCL038_170_167').style.display = "none";</script><li class="note" id="note_LCL038_170_168"><a class="footnoteCrossrefLink" href="#target_note_LCL038_170_168" title="Click to highlight in text"><sup class="lineRef">168</sup>The water was for washing the corpse and the fire for burning it.</a></li><script type="text/javascript">document.getElementById('note_LCL038_170_168').style.display = "none";</script><li class="note" id="note_LCL038_170_169"><a class="footnoteCrossrefLink" href="#target_note_LCL038_170_169" title="Click to highlight in text"><sup class="lineRef">169</sup>Cf. <span class="italic">Claud.</span> xxxiv. 1.</a></li><script type="text/javascript">document.getElementById('note_LCL038_170_169').style.display = "none";</script></ul></section></notes></section>