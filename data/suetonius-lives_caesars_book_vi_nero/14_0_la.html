<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<p>appellationes a iudicibus ad senatum fierent.</p>
</section>
<section class="div2">
<p>XVIII. Augendi propagandique imperii neque voluntate ulla neque spe motus umquam, etiam ex Britannia deducere exercitum cogitavit, nec nisi verecundia, ne obtrectare parentis gloriae videretur, destitit. Ponti modo regnum concedente Polemone, item Alpium defuncto Cottio in provinciae formam redegit.</p>
</section>
<section class="div2">
<p>XIX. Peregrinationes duas omnino suscepit, Alexandrinam et Achaicam; sed Alexandrina ipso profectionis die destitit turbatus religione simul ac periculo. Nam cum circumitis templis in aede Vestae resedisset, consurgenti ei primum lacinia obhaesit, dein tanta oborta caligo est, ut <span class="br"></span><span class="lineNumber">2</span><span class="br"></span>
 dispicere<a class="footnoteLink" href="#note_LCL038_108_14" id="target_note_LCL038_108_14"><sup>14</sup></a> non posset. In Achaia Isthmum perfodere adgressus praetorianos pro contione ad incohandum opus cohortatus est tubaque signo dato primus rastello humum effodit et corbulae congestam umeris extulit. Parabat et ad Caspias portas expeditionem conscripta ex Italicis senum pedum tironibus nova legione, quam Magni Alexandri phalanga appellabat.</p>
<span class="br"></span><span class="lineNumber">3</span><span class="br"></span>
<p>Haec partim nulla reprehensione, partim etiam non mediocri laude digna in unum contuli, ut secernerem a probris ac sceleribus eius, de quibus dehinc dicam.</p>
</section>
<section class="div2">
<p>XX. Inter ceteras disciplinas pueritiae tempore imbutus et musica, statim ut imperium adeptus est, Terpnum citharoedum vigentem tunc praeter alios arcessiit diebusque</p>
</section><notes><section class="footnotes"><ul><li class="note" id="note_LCL038_108_14"><a class="footnoteCrossrefLink" href="#target_note_LCL038_108_14" title="Click to highlight in text"><sup class="lineRef">14</sup>dispicere, Ϛ; despicere, Ω.</a></li><script type="text/javascript">document.getElementById('note_LCL038_108_14').style.display = "none";</script><li class="note" id="note_LCL038_108_65"><a class="footnoteCrossrefLink" href="#target_note_LCL038_108_65" title="Click to highlight in text"><sup class="lineRef">65</sup>That is, his adoptive father Claudius.</a></li><script type="text/javascript">document.getElementById('note_LCL038_108_65').style.display = "none";</script><li class="note" id="note_LCL038_108_66"><a class="footnoteCrossrefLink" href="#target_note_LCL038_108_66" title="Click to highlight in text"><sup class="lineRef">66</sup>Of Corinth; cf. <span class="italic">Jul.</span> xliv. 3, <span class="italic">Cal.</span> xxi.</a></li><script type="text/javascript">document.getElementById('note_LCL038_108_66').style.display = "none";</script><li class="note" id="note_LCL038_108_67"><a class="footnoteCrossrefLink" href="#target_note_LCL038_108_67" title="Click to highlight in text"><sup class="lineRef">67</sup>Roman measure; a little under 5 ft. 10 in. English.</a></li><script type="text/javascript">document.getElementById('note_LCL038_108_67').style.display = "none";</script></ul></section></notes></section>