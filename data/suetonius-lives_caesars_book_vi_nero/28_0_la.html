<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<p>constituta, ut insipientis atque deliri, pro irritis habuit; denique bustum eius consaepiri nisi humili levique maceria<a class="footnoteLink" href="#note_LCL038_136_30" id="target_note_LCL038_136_30"><sup>30</sup></a> neglexit.</p>
<span class="br"></span><span class="lineNumber">2</span><span class="br"></span>
<p>Britannicum non minus aemulatione vocis, quae illi iucundior suppetebat, quam metu ne quandoque apud hominum gratiam paterna memoria praevaleret, veneno adgressus est. Quod acceptum a quadam Lucusta, venenariorum indice, cum opinione tardius cederet ventre modo Britannici moto, accersitam mulierem sua manu verberavit arguens pro veneno remedium dedisse; excusantique minus datum ad occultandam facinoris invidiam: “Sane,” inquit, “legem Iuliam timeo,” coegitque se coram in cubiculo quam posset velocissimum ac praesentaneum coquere. <span class="br"></span><span class="lineNumber">3</span><span class="br"></span>
 Deinde in haedo expertus, postquam is quinque horas protraxit, iterum ac saepius recoctum porcello obiecit; quo statim exanimato inferri in triclinium darique cenanti secum Britannico imperavit. Et cum ille ad primum gustum concidisset, comitiali morbo ex consuetudine correptum apud convivas ementitus postero die raptim inter maximos imbres tralaticio extulit funere. Lucustae pro navata opera impunitatem praediaque ampla, sed et discipulos dedit.</p>
</section><notes><section class="footnotes"><ul><li class="note" id="note_LCL038_136_30"><a class="footnoteCrossrefLink" href="#target_note_LCL038_136_30" title="Click to highlight in text"><sup class="lineRef">30</sup>maceria, <span class="italic">Gutherius</span>; materia, Ω.</a></li><script type="text/javascript">document.getElementById('note_LCL038_136_30').style.display = "none";</script><li class="note" id="note_LCL038_136_111"><a class="footnoteCrossrefLink" href="#target_note_LCL038_136_111" title="Click to highlight in text"><sup class="lineRef">111</sup>But cf. chap. ix.</a></li><script type="text/javascript">document.getElementById('note_LCL038_136_111').style.display = "none";</script><li class="note" id="note_LCL038_136_112"><a class="footnoteCrossrefLink" href="#target_note_LCL038_136_112" title="Click to highlight in text"><sup class="lineRef">112</sup>The pun on <span class="italic">morari,</span> “to linger, remain” and <span class="italic">mōrari,</span> “to play the fool,” seems untranslatable.</a></li><script type="text/javascript">document.getElementById('note_LCL038_136_112').style.display = "none";</script><li class="note" id="note_LCL038_136_113"><a class="footnoteCrossrefLink" href="#target_note_LCL038_136_113" title="Click to highlight in text"><sup class="lineRef">113</sup>In his account of this event, <span class="italic">Ann.</span> 13. 15–16, Tacitus calls her Locusta.</a></li><script type="text/javascript">document.getElementById('note_LCL038_136_113').style.display = "none";</script><li class="note" id="note_LCL038_136_114"><a class="footnoteCrossrefLink" href="#target_note_LCL038_136_114" title="Click to highlight in text"><sup class="lineRef">114</sup>Against assassination (<span class="italic">De sicariis),</span> including poisoning, passed by Sulla and renewed by Julius Caesar.</a></li><script type="text/javascript">document.getElementById('note_LCL038_136_114').style.display = "none";</script></ul></section></notes></section>