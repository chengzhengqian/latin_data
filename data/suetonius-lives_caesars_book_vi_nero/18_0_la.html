<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
<span class="br"></span><span class="lineNumber">3</span><span class="br"></span>
<p>Nec contentus harum artium experimenta Romae dedisse, Achaiam, ut diximus, petit hinc maxime motus. Instituerant civitates, apud quas musici agones edi solent, omnes citharoedorum coronas ad ipsum mittere. Eas adeo grate recipiebat, ut legatos, qui pertulissent, non modo primos admitteret, sed etiam familiaribus epulis interponeret. A quibusdam ex his rogatus ut cantaret super cenam, exceptusque effusius, solos scire audire Graecos solosque se et studiis suis dignos ait. Nec profectione dilata, ut primum Cassiopen traiecit, statim ad aram Iovis Cassii cantare auspicatus certamina deinceps obiit omnia.</p>
</section>
<section class="div2">
<p>XXIII. Nam et quae diversissimorum temporum sunt, cogi in unum annum, quibusdam etiam iteratis, iussit et Olympiae quoque praeter consuetudinem musicum agona commisit. Ac ne quid circa haec occupatum avocaret detineretve, cum praesentia eius urbicas res egere a liberto Helio admoneretur, rescripsit his verbis: “Quamvis nunc tuum consilium sit et votum celeriter reverti me, tamen suadere et optare potius debes, ut Nerone dignus revertar.”</p>
<span class="br"></span><span class="lineNumber">2</span><span class="br"></span>
<p>Cantante eo ne necessaria quidem causa excedere theatro licitum est. Itaque et enixae quaedam in spectaculis dicuntur et multi taedio audiendi laudandique clausis</p>
</section><notes><section class="footnotes"><ul><li class="note" id="note_LCL038_116_78"><a class="footnoteCrossrefLink" href="#target_note_LCL038_116_78" title="Click to highlight in text"><sup class="lineRef">78</sup>Chap. xix. 1.</a></li><script type="text/javascript">document.getElementById('note_LCL038_116_78').style.display = "none";</script><li class="note" id="note_LCL038_116_79"><a class="footnoteCrossrefLink" href="#target_note_LCL038_116_79" title="Click to highlight in text"><sup class="lineRef">79</sup>Cf. Juv. viii. 224 ff.</a></li><script type="text/javascript">document.getElementById('note_LCL038_116_79').style.display = "none";</script></ul></section></notes></section>