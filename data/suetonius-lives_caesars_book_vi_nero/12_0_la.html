<section class="div1 language" lang="la"><header><hgroup><h1>Lives of the Caesars, VI</h1></hgroup></header><section class="div2">
</section>
<section class="div2">
<p>XV. In iuris dictione postulatoribus nisi sequenti die ac per libellos non temere respondit. Cognoscendi morem eum tenuit, ut continuis actionibus omissis singillatim quaeque per vices ageret.<a class="footnoteLink" href="#note_LCL038_104_12" id="target_note_LCL038_104_12"><sup>12</sup></a> Quotiens autem ad consultandum secederet, neque in commune quicquam neque propalam deliberabat, sed et conscriptas ab uno quoque sententias tacitus ac secreto legens, quod ipsi libuisset perinde atque pluribus idem videretur pronuntiabat.</p>
<span class="br"></span><span class="lineNumber">2</span><span class="br"></span>
<p>In curiam libertinorum filios diu non admisit; admissis a prioribus principibus honores denegavit. Candidatos, qui supra numerum essent, in solacium dilationis ac morae legionibus praeposuit. Consulatum in senos plerumque menses dedit. Defunctoque circa Kal. Ian. altero e consulibus neminem substituit improbans exemplum vetus Canini Rebili uno die consulis. Triumphalia ornamenta etiam quaestoriae dignitatis et nonnullis ex equestri ordine tribuit nec utique de causa militari. De quibusdam rebus orationes ad senatum missas praeterito quaestoris officio per consulem plerumque recitabat.</p>
</section>
<section class="div2">
<p>XVI. Formam aedificiorum urbis novam excogitavit et ut ante insulas ac domos porticus essent, de quarum<a class="footnoteLink" href="#note_LCL038_104_13" id="target_note_LCL038_104_13"><sup>13</sup></a> solariis incendia arcerentur; easque sumptu suo exstruxit. Destinarat etiam Ostia tenus moenia promovere atque inde fossa mare veteri urbi inducere.</p>
</section><notes><section class="footnotes"><ul><li class="note" id="note_LCL038_104_12"><a class="footnoteCrossrefLink" href="#target_note_LCL038_104_12" title="Click to highlight in text"><sup class="lineRef">12</sup>ageret, Υ'; <span class="italic">omitted by MGLP</span>; quaereret, <span class="italic">Bücheler.</span></a></li><script type="text/javascript">document.getElementById('note_LCL038_104_12').style.display = "none";</script><li class="note" id="note_LCL038_104_13"><a class="footnoteCrossrefLink" href="#target_note_LCL038_104_13" title="Click to highlight in text"><sup class="lineRef">13</sup>quarum, ΠQ; quorum, Ω.</a></li><script type="text/javascript">document.getElementById('note_LCL038_104_13').style.display = "none";</script><li class="note" id="note_LCL038_104_56"><a class="footnoteCrossrefLink" href="#target_note_LCL038_104_56" title="Click to highlight in text"><sup class="lineRef">56</sup>See <span class="italic">Jul.</span> lxxvi. 2, where, however, the man’s name is not mentioned.</a></li><script type="text/javascript">document.getElementById('note_LCL038_104_56').style.display = "none";</script><li class="note" id="note_LCL038_104_57"><a class="footnoteCrossrefLink" href="#target_note_LCL038_104_57" title="Click to highlight in text"><sup class="lineRef">57</sup>See <span class="italic">Aug.</span> lxv. 2.</a></li><script type="text/javascript">document.getElementById('note_LCL038_104_57').style.display = "none";</script><li class="note" id="note_LCL038_104_58"><a class="footnoteCrossrefLink" href="#target_note_LCL038_104_58" title="Click to highlight in text"><sup class="lineRef">58</sup>This was undoubtedly after the great fire; see chap. xxxviii.</a></li><script type="text/javascript">document.getElementById('note_LCL038_104_58').style.display = "none";</script></ul></section></notes></section>