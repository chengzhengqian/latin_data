<section class="div1 language" lang="la"><header><hgroup><h1>Seneca</h1></hgroup></header><p class="noindent">
“Cum divus Claudius et divum Augustum sanguine contingat nec minus divam Augustam aviam suam, quam ipse deam esse iussit, longeque omnes mortales sapientia antecellat, sitque e re publica esse aliquem qui cum Romulo possit ‘ferventia rapa vorare,’ censeo uti divus Claudius ex hac die deus sit, ita uti ante eum qui<a class="footnoteLink" href="#note_LCL015_462_1" id="target_note_LCL015_462_1"><sup>1</sup></a> optimo iure factus sit, eamque rem ad metamorphosis Ovidi adiciendam.” Variae erant sententiae, et videbatur Claudius sententiam<a class="footnoteLink" href="#note_LCL015_462_2" id="target_note_LCL015_462_2"><sup>2</sup></a> vincere. Hercules enim, qui videret ferrum suum in igne esse, modo huc modo illuc cursabat et aiebat: “Noli mihi invidere, mea res agitur: deinde tu si quid volueris, in vicem faciam; manus manum lavat.”</p>
<span class="br"></span><span class="lineNumber">10</span><span class="br"></span><p>Tunc divus Augustus surrexit sententiae suae loco dicendae, et summa facundia disseruit: “Ego” inquit “p. c. vos testes habeo, ex quo deus factus sum, nullum me verbum fecisse: semper meum negotium ago. Sed<a class="footnoteLink" href="#note_LCL015_462_3" id="target_note_LCL015_462_3"><sup>3</sup></a> non possum amplius dissimulare, et dolorem, quem graviorem pudor facit, continere. In hoc terra marique pacem peperi? Ideo civilia bella compescui? Ideo legibus urbem fundavi,







</p><notes><section class="footnotes"><ul><li class="note" id="note_LCL015_462_1"><a class="footnoteCrossrefLink" href="#target_note_LCL015_462_1" title="Click to highlight in text"><sup class="lineRef">1</sup>qui <span class="italic">Maehly</span>: quis.</a></li><script type="text/javascript">document.getElementById('note_LCL015_462_1').style.display = "none";</script><li class="note" id="note_LCL015_462_2"><a class="footnoteCrossrefLink" href="#target_note_LCL015_462_2" title="Click to highlight in text"><sup class="lineRef">2</sup><span class="italic">von Leutsch would delete</span> sententiam.</a></li><script type="text/javascript">document.getElementById('note_LCL015_462_2').style.display = "none";</script><li class="note" id="note_LCL015_462_3"><a class="footnoteCrossrefLink" href="#target_note_LCL015_462_3" title="Click to highlight in text"><sup class="lineRef">3</sup>sed <span class="italic">inferior tradition</span>: et.</a></li><script type="text/javascript">document.getElementById('note_LCL015_462_3').style.display = "none";</script></ul></section></notes></section>