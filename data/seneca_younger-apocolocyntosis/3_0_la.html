<section class="div1 language" lang="la"><header><hgroup><h1>Seneca</h1></hgroup></header><p class="noindent noindent">

medium diem inquietent, tu sic transibis horam tam bonam?</p>
<blockquote><p>
<span class="line">Iam medium curru Phoebus diviserat orbem</span><span class="linebreak"></span>
<span class="line">et propior nocti fessas quatiebat habenas</span><span class="linebreak"></span>
<span class="line">obliquo flexam deducens tramite lucem:</span><span class="linebreak"></span>
</p></blockquote>
<span class="br"></span><span class="lineNumber">3</span><span class="br"></span><p>Claudius animam agere coepit nec invenire exitum poterat. Tum Mercurius, qui semper ingenio eius delectatus esset, unam e tribus Parcis seducit et ait: “Quid, femina crudelissima, hominem miserum torqueri pateris? Nec unquam tam diu cruciatus cesset?<a class="footnoteLink" href="#note_LCL015_440_1" id="target_note_LCL015_440_1"><sup>1</sup></a> Annus sexagesimus [et]<a class="footnoteLink" href="#note_LCL015_440_2" id="target_note_LCL015_440_2"><sup>2</sup></a> quartus est, ex quo cum anima luctatur. Quid huic et rei publicae invides? Patere mathematicos aliquando verum dicere, qui illum, ex quo princeps factus est, omnibus annis, omnibus mensibus efferunt. Et tamen non est mirum si errant et horam eius nemo novit; nemo enim unquam illum natum putavit. Fac quod faciendum est:</p>
<blockquote><p>
<span class="line">‘Dede neci, melior vacua sine regnet in aula.’”</span><span class="linebreak"></span>
</p></blockquote>
<p>Sed Clotho “ego mehercules” inquit “pusillum temporis adicere illi volebam, dum hos pauculos, qui





</p><notes><section class="footnotes"><ul><li class="note" id="note_LCL015_440_1"><a class="footnoteCrossrefLink" href="#target_note_LCL015_440_1" title="Click to highlight in text"><sup class="lineRef">1</sup>cesset <span class="italic">Iunius</span>: exiet <span class="italic">Haase</span>: quiescet <span class="italic">Birt</span>: esset.</a></li><script type="text/javascript">document.getElementById('note_LCL015_440_1').style.display = "none";</script><li class="note" id="note_LCL015_440_2"><a class="footnoteCrossrefLink" href="#target_note_LCL015_440_2" title="Click to highlight in text"><sup class="lineRef">2</sup><span class="italic">Omitted by inferior tradition, rightly?</span></a></li><script type="text/javascript">document.getElementById('note_LCL015_440_2').style.display = "none";</script></ul></section></notes></section>