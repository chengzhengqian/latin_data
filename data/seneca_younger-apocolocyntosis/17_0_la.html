<section class="div1 language" lang="la"><header><hgroup><h1>Seneca</h1></hgroup></header><p class="noindent noindent">
deum facere vultis? Videte corpus eius dis iratis natum. Ad summam, tria verba cito dicat, et servum me ducat. Hunc deum quis colet? Quis credet? Dum tales deos facitis, nemo vos deos esse credet. Summa rei, p. c., si honeste &lt;me&gt;<a class="footnoteLink" href="#note_LCL015_468_1" id="target_note_LCL015_468_1"><sup>1</sup></a> inter vos gessi, si nulli clarius<a class="footnoteLink" href="#note_LCL015_468_2" id="target_note_LCL015_468_2"><sup>2</sup></a> respondi, vindicate iniurias meas. Ego pro sententia mea hoc censeo: “atque ita ex tabella recitavit: “quando quidem divus Claudius occidit socerum suum Appium Silanum, generos duos Magnum Pompeium et L. Silanum, socerum filiae suae Crassum Frugi, hominem tam similem sibi quam ovo ovum, Scriboniam socrum filiae suae, uxorem suam Messalinam et ceteros quorum numerus iniri non potuit, placet mihi in eum severe animadverti, nec illi rerum iudicandarum vacationem dari, eumque quam primum exportari, et caelo intra triginta dies excedere, Olympo intra diem tertium.”</p>
<p>Pedibus in hanc sententiam itum est. Nec mora, Cyllenius illum collo obtorto trahit ad inferos, [a caelo]<a class="footnoteLink" href="#note_LCL015_468_3" id="target_note_LCL015_468_3"><sup>3</sup></a></p>
<blockquote><p>
<span class="line">“&lt;illuc&gt;<a class="footnoteLink" href="#note_LCL015_468_4" id="target_note_LCL015_468_4"><sup>4</sup></a> unde negant redire quemquam.”</span><span class="linebreak"></span>
</p></blockquote>
<span class="br"></span><span class="lineNumber">12</span><span class="br"></span><p class="noindent">Dum descendunt per viam sacram, interrogat Mercurius, quid sibi velit ille concursus hominum, num







</p><notes><section class="footnotes"><ul><li class="note" id="note_LCL015_468_1"><a class="footnoteCrossrefLink" href="#target_note_LCL015_468_1" title="Click to highlight in text"><sup class="lineRef">1</sup><span class="italic">added by Haase.</span></a></li><script type="text/javascript">document.getElementById('note_LCL015_468_1').style.display = "none";</script><li class="note" id="note_LCL015_468_2"><a class="footnoteCrossrefLink" href="#target_note_LCL015_468_2" title="Click to highlight in text"><sup class="lineRef">2</sup>clarius <span class="italic">S</span>: darus <span class="italic">V</span>: durus <span class="italic">L.</span> durius <span class="italic">Rhenaus.</span></a></li><script type="text/javascript">document.getElementById('note_LCL015_468_2').style.display = "none";</script><li class="note" id="note_LCL015_468_3"><a class="footnoteCrossrefLink" href="#target_note_LCL015_468_3" title="Click to highlight in text"><sup class="lineRef">3</sup>a caelo <span class="italic">is rightly deleted by Muret, though other suggestions have been made.</span></a></li><script type="text/javascript">document.getElementById('note_LCL015_468_3').style.display = "none";</script><li class="note" id="note_LCL015_468_4"><a class="footnoteCrossrefLink" href="#target_note_LCL015_468_4" title="Click to highlight in text"><sup class="lineRef">4</sup><span class="italic">added by Muret.</span></a></li><script type="text/javascript">document.getElementById('note_LCL015_468_4').style.display = "none";</script></ul></section></notes></section>