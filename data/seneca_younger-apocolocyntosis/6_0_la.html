<section class="div1 language" lang="la"><header><hgroup><h1>Seneca</h1></hgroup></header>
<blockquote><p>
<span class="line">aut qualis surgit redeuntibus Hesperus astris,</span><span class="linebreak"></span>
<span class="line">qualis cum primum tenebris Aurora solutis</span><span class="linebreak"></span>
<span class="line">induxit rubicunda diem, Sol aspicit orbem</span><span class="linebreak"></span>
<span class="line">lucidus, et primos a carcere concitat axes:</span><span class="linebreak"></span>
<span class="line">talis Caesar adest, talem iam Roma Neronem</span><span class="linebreak"></span>
<span class="line">aspiciet. Flagrat nitidus fulgore remisso</span><span class="linebreak"></span>
<span class="line">vultus, et adfuso cervix formosa capillo.”</span><span class="linebreak"></span>
</p></blockquote>
<p>Haec Apollo. At Lachesis, quae et ipsa homini formosissimo faveret, fecit illud<a class="footnoteLink" href="#note_LCL015_446_1" id="target_note_LCL015_446_1"><sup>1</sup></a> plena manu, et Neroni multos annos de suo donat. Claudium autem iubent omnes</p>
<blockquote><p>
<span class="line">χαίροντας, εὺϕημοῦντας ἐκπέμπειν δόμων.</span><span class="linebreak"></span>
</p></blockquote>
<p class="noindent">Et ille quidem animam ebulliit, et ex eo desiit vivere videri. Exspiravit autem dum comoedos audit, ut scias me non sine causa illos timere. Ultima vox eius haec inter homines audita est, cum maiorem sonitum emisisset illa parte, qua facilius loquebatur: “vae me, puto, concacavi me.” Quod an fecerit, nescio: omnia certe concacavit.</p>
<notes><section class="footnotes"><ul><li class="note" id="note_LCL015_446_1"><a class="footnoteCrossrefLink" href="#target_note_LCL015_446_1" title="Click to highlight in text"><sup class="lineRef">1</sup>illico <span class="italic">Gertz</span>: filum <span class="italic">Wehle.</span></a></li><script type="text/javascript">document.getElementById('note_LCL015_446_1').style.display = "none";</script></ul></section></notes></section>