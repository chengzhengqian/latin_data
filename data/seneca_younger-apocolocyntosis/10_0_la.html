<section class="div1 language" lang="la"><header><hgroup><h1>Seneca</h1></hgroup></header>
<blockquote><p>
<span class="line">Inachiam ad urbem nobile advexi pecus,</span><span class="linebreak"></span>
<span class="line">vidi duobus imminens fluviis iugum,</span><span class="linebreak"></span>
<span class="line">quod Phoebus ortu semper obverso videt,</span><span class="linebreak"></span>
<span class="line">ubi Rhodanus ingens amne praerapido fluit,</span><span class="linebreak"></span>
<span class="line">Ararque dubitans, quo suos cursus agat,</span><span class="linebreak"></span>
<span class="line">tacitus quietis adluit ripas vadis.</span><span class="linebreak"></span>
<span class="line">Estne illa tellus spiritus altrix tui?”</span><span class="linebreak"></span>
</p></blockquote>
<p class="noindent">Haec satis animose et fortiter, nihilo minus mentis suae non est et timet μωροῦ πληγήν. Claudius ut vidit virum valentem, oblitus nugarum intellexit neminem Romae sibi parem fuisse, illic non habere se idem gratiae: gallum in suo sterquilino plurimum posse. Itaque quantum intellegi potuit, haec visus est dicere: “Ego te, fortissime deorum Hercule, speravi mihi adfuturum apud alios, et si qui a me notorem petisset, te fui nominaturus, qui me optime nosti. Nam si memoria repetis, ego eram qui tibi<a class="footnoteLink" href="#note_LCL015_454_1" id="target_note_LCL015_454_1"><sup>1</sup></a> ante templum tuum ius dicebam totis diebus mense Iulio et Augusto. Tu scis, quantum illic miseriarum tulerim,<a class="footnoteLink" href="#note_LCL015_454_2" id="target_note_LCL015_454_2"><sup>2</sup></a> cum causidicos audirem diem et noctem, in quos<a class="footnoteLink" href="#note_LCL015_454_3" id="target_note_LCL015_454_3"><sup>3</sup></a> si incidisses, valde fortis licet tibi videaris,






</p><notes><section class="footnotes"><ul><li class="note" id="note_LCL015_454_1"><a class="footnoteCrossrefLink" href="#target_note_LCL015_454_1" title="Click to highlight in text"><sup class="lineRef">1</sup>Tiburi <span class="italic">Buecheler (cf. Suetonius, Aug., 72.).</span></a></li><script type="text/javascript">document.getElementById('note_LCL015_454_1').style.display = "none";</script><li class="note" id="note_LCL015_454_2"><a class="footnoteCrossrefLink" href="#target_note_LCL015_454_2" title="Click to highlight in text"><sup class="lineRef">2</sup>tulerim <span class="italic">Haase</span>: tetulerim <span class="italic">Heraeus</span>: &lt;te&gt;cum tulerim <span class="italic">Rossbach</span>: &lt;e&gt;go tulerim <span class="italic">Mariotti</span>: contulerim <span class="italic">S, V, L</span>: pertulerim <span class="italic">inferior tradition.</span></a></li><script type="text/javascript">document.getElementById('note_LCL015_454_2').style.display = "none";</script><li class="note" id="note_LCL015_454_3"><a class="footnoteCrossrefLink" href="#target_note_LCL015_454_3" title="Click to highlight in text"><sup class="lineRef">3</sup>quod <span class="italic">S, V, L.</span></a></li><script type="text/javascript">document.getElementById('note_LCL015_454_3').style.display = "none";</script></ul></section></notes></section>