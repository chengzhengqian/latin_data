<section class="div1 language" lang="la"><header><hgroup><h1>Seneca</h1></hgroup></header><p class="noindent">
operibus ornavi, ut—quid dicam p. c. non invenio: omnia infra indignationem verba sunt. Confugiendum est itaque ad Messalae Corvini, disertissimi viri, illam sententiam ‘pudet imperii.’ Hic, p.c., qui vobis non posse videtur muscam excitare, tam facile homines occidebat, quam canis excidit.<a class="footnoteLink" href="#note_LCL015_464_1" id="target_note_LCL015_464_1"><sup>1</sup></a> Sed quid ego de tot ac talibus viris dicam? Non vacat deflere publicas clades intuenti domestica mala. Itaque illa omittam, haec referam; nam etiam si soror mea<a class="footnoteLink" href="#note_LCL015_464_2" id="target_note_LCL015_464_2"><sup>2</sup></a> Graece<a class="footnoteLink" href="#note_LCL015_464_3" id="target_note_LCL015_464_3"><sup>3</sup></a> nescit, ego scio: <span class="italic">ἔγγιον γόνυ κνήμης.</span> Iste quem videtis, per tot annos sub meo nomine latens, hanc mihi gratiam rettulit, ut duas Iulias proneptes meas occideret, alteram ferro, alteram fame; unum abnepotem L. Silanum, videris, Iuppiter, an in causa mala, certe in tua, si aequus futurus es. Dic mihi, dive Claudi, quare quemquam ex his, quos quasque occidisti, antequam de causa cognosceres, antequam audires, damnasti? Hoc ubi fieri solet? In caelo







</p><notes><section class="footnotes"><ul><li class="note" id="note_LCL015_464_1"><a class="footnoteCrossrefLink" href="#target_note_LCL015_464_1" title="Click to highlight in text"><sup class="lineRef">1</sup>excidit <span class="italic">V</span>: adsidit S (<span class="italic">rightly</span>?): exsidit <span class="italic">L.</span></a></li><script type="text/javascript">document.getElementById('note_LCL015_464_1').style.display = "none";</script><li class="note" id="note_LCL015_464_2"><a class="footnoteCrossrefLink" href="#target_note_LCL015_464_2" title="Click to highlight in text"><sup class="lineRef">2</sup>soror mea <span class="italic">Buecheler</span>: psora mea <span class="italic">Birt</span>: sura mea <span class="italic">suggests Russo</span>: sormea <span class="italic">or</span> formea. <span class="italic">P. Eden suggests</span> σφυρὸν meum.</a></li><script type="text/javascript">document.getElementById('note_LCL015_464_2').style.display = "none";</script><li class="note" id="note_LCL015_464_3"><a class="footnoteCrossrefLink" href="#target_note_LCL015_464_3" title="Click to highlight in text"><sup class="lineRef">3</sup><span class="italic">Some inferior tradition omits</span> Graece <span class="italic">rightly?</span></a></li><script type="text/javascript">document.getElementById('note_LCL015_464_3').style.display = "none";</script></ul></section></notes></section>