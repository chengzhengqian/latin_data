<section class="div1 language" lang="la"><header><hgroup><h1>Seneca</h1></hgroup></header><p class="noindent">
consanguinei. Et agmine facto Claudio occurrunt. Quos cum vidisset Claudius, exclamat: “πἀντα φίλων πλήρη! quomodo huc venistis vos?” Tum Pedo Pompeius: “Quid dicis, homo crudelissime? Quaeris, quomodo? Quis enim nos alius huc misit quam tu, omnium amicorum interfector? In ius eamus, ego tibi hic sellas<a class="footnoteLink" href="#note_LCL015_478_1" id="target_note_LCL015_478_1"><sup>1</sup></a> ostendam.”</p>
<span class="br"></span><span class="lineNumber">14</span><span class="br"></span><p>Ducit illum ad tribunal Aeaci: is lege Cornelia quae de sicariis lata est, quaerebat. Postulat, nomen eius recipiat; edit subscriptionem: occisos senatores XXXV, equites R. CCXXI, ceteros<a class="footnoteLink" href="#note_LCL015_478_2" id="target_note_LCL015_478_2"><sup>2</sup></a> ὅσα ψάμαθός τε κόνις τε. <a class="footnoteLink" href="#note_LCL015_478_3" id="target_note_LCL015_478_3"><sup>3</sup></a>Advocatum non invenit. Tandem procedit P. Petronius, vetus convictor eius, homo Claudiana lingua disertus, et postulat advocationem. Non datur. Accusat Pedo Pompeius magnis clamoribus. Incipit patronus<a class="footnoteLink" href="#note_LCL015_478_4" id="target_note_LCL015_478_4"><sup>4</sup></a> velle respondere. Aeacus, homo iustissimus, vetat, et illum altera tantum parte audita condemnat et ait: αἴκε πάθοι τά τ’ ἔρεξε δίκη κ’ ἰθεῖα γένοιτο. Ingens silentium factum est.








</p><notes><section class="footnotes"><ul><li class="note" id="note_LCL015_478_1"><a class="footnoteCrossrefLink" href="#target_note_LCL015_478_1" title="Click to highlight in text"><sup class="lineRef">1</sup>stellas <span class="italic">S, V, L</span>: stelae <span class="italic">or</span> sitellas <span class="italic">Iunius.</span></a></li><script type="text/javascript">document.getElementById('note_LCL015_478_1').style.display = "none";</script><li class="note" id="note_LCL015_478_2"><a class="footnoteCrossrefLink" href="#target_note_LCL015_478_2" title="Click to highlight in text"><sup class="lineRef">2</sup>XXXV <span class="italic">(Buecheler)</span> equites romanos CCXXI, ceteros <span class="italic">Rhenanus</span>: XXX equites RU (romanos V <span class="italic">cod. L</span>) ceteros CCXXI <span class="italic">S, V, L.</span></a></li><script type="text/javascript">document.getElementById('note_LCL015_478_2').style.display = "none";</script><li class="note" id="note_LCL015_478_3"><a class="footnoteCrossrefLink" href="#target_note_LCL015_478_3" title="Click to highlight in text"><sup class="lineRef">3</sup><span class="italic">Gertz adds</span> ille, <span class="italic">Wachsmuth</span> iste.</a></li><script type="text/javascript">document.getElementById('note_LCL015_478_3').style.display = "none";</script><li class="note" id="note_LCL015_478_4"><a class="footnoteCrossrefLink" href="#target_note_LCL015_478_4" title="Click to highlight in text"><sup class="lineRef">4</sup>P. Petronius <span class="italic">ed. princ.</span>: petronius <span class="italic">inferior tradition.</span></a></li><script type="text/javascript">document.getElementById('note_LCL015_478_4').style.display = "none";</script></ul></section></notes></section>