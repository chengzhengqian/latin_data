<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 432</span>magno incommodo progredi non poterat, eum ipsum in quo constiterat locum castris dimetari iussit. Id<a class="footnoteLink" href="#note_LCL191_148_1" id="target_note_LCL191_148_1"><sup>1</sup></a> vero circumfuso undique equitatu—ut vallum peteretur opusque inciperet—fieri non poterat.</p>
<p><span class="innerMarginNote right">8</span>Itaque ubi neque eundi neque manendi copiam esse videt, instruit aciem, impedimentis ex agmine remotis. Instruunt contra et hostes, et animis et
<span class="innerMarginNote right">9</span>viribus pares. Auxerat id maxime animos quod ignari loco iniquo, non hosti cessum, velut fugientes
<span class="innerMarginNote right">10</span>ac territos terribiles ipsi secuti fuerant. Id aliquamdiu aequavit pugnam, iam pridem desueto Samnite clamorem Romani exercitus pati; et hercule<a class="footnoteLink" href="#note_LCL191_148_2" id="target_note_LCL191_148_2"><sup>2</sup></a> illo die ab hora diei tertia ad octavam ita anceps dicitur certamen stetisse, ut neque clamor, ut primo semel concursu est sublatus, iteratus sit, neque signa promota loco retrove recepta, neque
<span class="innerMarginNote right">11</span>recursum ab ulla sit parte. In suo quisque gradu obnixi,<a class="footnoteLink" href="#note_LCL191_148_3" id="target_note_LCL191_148_3"><sup>3</sup></a> urgentes scutis, sine respiratione ac respectu pugnabant; fremitus aequalis tenorque idem pugnae in defatigationem ultimam aut noctem spectabat.
<span class="innerMarginNote right">12</span>Iam viris vires, iam ferro sua vis, iam consilia ducibus deerant, cum subito Samnitium equites, cum turma una longius provecta accepissent impedimenta



</p></section><notes><section class="footnotes"><ul><li class="note" id="note_LCL191_148_1"><a class="footnoteCrossrefLink" href="#target_note_LCL191_148_1" title="Click to highlight in text"><sup class="lineRef">1</sup>id Ω: ibi <span class="italic">Weissenborn</span>.</a></li><script type="text/javascript">document.getElementById('note_LCL191_148_1').style.display = "none";</script><li class="note" id="note_LCL191_148_2"><a class="footnoteCrossrefLink" href="#target_note_LCL191_148_2" title="Click to highlight in text"><sup class="lineRef">2</sup>Et hercule (-lae <span class="italic">T</span>) Ω <span class="italic">Aldus</span>: at hercule <span class="italic">O Gelenius</span>.</a></li><script type="text/javascript">document.getElementById('note_LCL191_148_2').style.display = "none";</script><li class="note" id="note_LCL191_148_3"><a class="footnoteCrossrefLink" href="#target_note_LCL191_148_3" title="Click to highlight in text"><sup class="lineRef">3</sup>obnixi <span class="italic">A</span><sup>2</sup>: obnixis <span class="italic">U</span>: obnoxi <span class="italic">T</span><sup>2</sup>(<span class="italic">or T</span><sup>1</sup>): obnoxio <span class="italic">O</span>: obnoxii <span class="italic">MPHDLA</span>; ab obnoxii <span class="italic">F</span>: obnoxiis <span class="italic">F</span><sup>3</sup><span class="italic">T</span>.</a></li><script type="text/javascript">document.getElementById('note_LCL191_148_3').style.display = "none";</script></ul></section></notes></section>