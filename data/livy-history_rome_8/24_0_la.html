<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 414</span>aede Castoris Romae fixerunt. Vectigal quoque eis Campanus populus iussus pendere in singulos quotannis—fuere autem mille et sexcenti—denarios  <span class="marginNote left"><span class="sc">a.u.c.</span> 415</span>nummos quadringenos quinquagenos.</p>
<p>XII. Ita bello gesto, praemiis poenaque pro cuiusque merito persolutis, T. Manlius Romam rediit. Cui venienti seniores tantum obviam exisse constat, iuventutem et tunc et omni vita deinde aversatam eum exsecratamque.</p>
<p><span class="innerMarginNote right">2</span>Antiates in agrum Ostiensem Ardeatem Solonium incursiones fecerunt. Manlius consul, quia ipse per valetudinem id bellum exsequi nequierat, dictatorem L. Papirium Crassum, qui tum forte erat praetor, dixit; ab eo magister equitum L. Papirius Cursor
<span class="innerMarginNote right">3</span>dictus. Nihil memorabile adversus Antiates ab dictatore gestum est, cum aliquot menses stativa in agro Antiati habuisset.</p>
<p><span class="innerMarginNote right">4</span>Anno insigni victoria de tot ac tam potentibus populis, ad hoc consulum alterius nobili morte, alterius sicut truci ita claro ad memoriam imperio, successere consules Ti.<a class="footnoteLink" href="#note_LCL191_48_1" id="target_note_LCL191_48_1"><sup>1</sup></a> Aemilius Mamercinus Q.<a class="footnoteLink" href="#note_LCL191_48_2" id="target_note_LCL191_48_2"><sup>2</sup></a>
<span class="innerMarginNote right">5</span>Publilius Philo, neque in similem materiam rerum, et ipsi aut suarum rerum aut partium in re publica magis quam patriae memores. Latinos ob iram agri amissi rebellantes in campis Fenectanis fuderunt
<span class="innerMarginNote right">6</span>castrisque exuerunt. Ibi Publilio, cuius ductu





</p></section><notes><section class="footnotes"><ul><li class="note" id="note_LCL191_48_1"><a class="footnoteCrossrefLink" href="#target_note_LCL191_48_1" title="Click to highlight in text"><sup class="lineRef">1</sup>Ti. ϛ <span class="italic">Sigonius</span> (<span class="italic">Diod.</span> <span class="sc">xvi.</span> xci. 1); titius (<span class="italic">or</span> ticius) Ω: t <span class="italic">U Cassiod.</span> (C.I.L. i<sup>2</sup>, <span class="italic">p</span>. 44, A.U.C. 425).</a></li><script type="text/javascript">document.getElementById('note_LCL191_48_1').style.display = "none";</script><li class="note" id="note_LCL191_48_2"><a class="footnoteCrossrefLink" href="#target_note_LCL191_48_2" title="Click to highlight in text"><sup class="lineRef">2</sup>Q. ϛ (<span class="italic">Diod., l.c.</span>) <span class="italic">omitted by</span> Ω.</a></li><script type="text/javascript">document.getElementById('note_LCL191_48_2').style.display = "none";</script></ul></section></notes></section>