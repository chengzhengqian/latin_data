<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c</span> 413</span>satis ducerent Romani victoriam quam Samnitibus
ex Campano Sidicinoque hoste eripuissent, ne vinci
<span class="innerMarginNote right">11</span>etiam se ab ignavissimis populis sinerent; Latinos Campanosque, si sub dicione populi Romani essent, pro imperio arcerent Samniti agro, sin imperium
<span class="innerMarginNote right">12</span>abnuerent, armis coercerent. Adversus haec responsum
anceps datum, quia fateri pigebat in potestate sua Latinos iam non esse, timebantque,
<span class="innerMarginNote right">13</span>ne arguendo abalienarent: Campanorum aliam condicionem
esse, qui non foedere sed per deditionem in fidem venissent; itaque Campanos, seu velint seu nolint, quieturos; in foedere Latinos nihil esse quod bellare cum quibus ipsi velint prohibeant.</p>
<p> <span class="marginNote left"><span class="sc">a.u.c</span> 414</span>III. Quod responsum sicut dubios Samnites quidnam
facturum Romanum censerent dimisit, ita Campanos
metu abalienavit, Latinos velut nihil iam non
<span class="innerMarginNote right">2</span>concedentibus Romanis ferociores fecit. Itaque per speciem adversus Samnites belli parandi crebra concilia indicentes omnibus consultationibus inter se principes occulte Romanum coquebant bellum. Huic quoque adversus servatores suos bello Campanus
<span class="innerMarginNote right">3</span>aderat. Sed quamquam omnia de industria celabantur—priusquam
moverentur Romani,tolli ab tergo Samnitem hostem volebant—tamen per quosdam privatis hospitiis necessitudinibusque coniunctos indicia
</p></section><notes></notes></section>