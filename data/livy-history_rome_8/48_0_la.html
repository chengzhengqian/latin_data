<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">

vado transiret agmen, fessus metu ac labore miles, increpans nomen abominandum fluminis, “Iure Acheros vocaris” inquit. Quod ubi ad aures accidit regis, adiecit extemplo animum fatis suis substititque,
<span class="innerMarginNote right">12</span>dubius an transiret. Tum Sotimus, minister ex regiis pueris, quid in tanto discrimine
periculi cunctaretur interrogans, indicat
<span class="innerMarginNote right">13</span>Lucanos insidiis quaerere locum. Quos<a class="footnoteLink" href="#note_LCL191_96_1" id="target_note_LCL191_96_1"><sup>1</sup></a> ubi respexit rex procul grege facto venientes, stringit gladium, et per medium amnem transmittit equum; iamque in vadum egressum eminus
<span class="innerMarginNote right">14</span>veruto Lucanus exsul transfigit. Lapsum inde cum inhaerente telo corpus exanime detulit amnis in hostium praesidia. Ibi foeda laceratio corporis facta. Namque praeciso medio partem Consentiam
misere, pars ipsis retenta ad ludibrium.
<span class="innerMarginNote right">15</span>Quae cum iaculis saxisque procul incesseretur, mulier una ultra humanarum irarum fidem saevienti turbae immixta, ut parumper sustinerent precata, flens ait virum sibi liberosque captos apud hostes esse; sperare corpore regio utcumque mulcato se
<span class="innerMarginNote right">16</span>suos redempturam. Is finis lacerationi fuit, sepultumque Consentiae quod membrorum reliquum fuit cura mulieris unius, ossaque Metapontum ad hostes
<span class="innerMarginNote right">17</span>remissa, inde Epirum devecta ad Cleopatram uxorem




</p></section><notes><section class="footnotes"><ul><li class="note" id="note_LCL191_96_1"><a class="footnoteCrossrefLink" href="#target_note_LCL191_96_1" title="Click to highlight in text"><sup class="lineRef">1</sup>quos <span class="italic">A</span><sup>2</sup> (<span class="italic">or A</span><sup>3</sup>)ϛ: quod Ω.</a></li><script type="text/javascript">document.getElementById('note_LCL191_96_1').style.display = "none";</script></ul></section></notes></section>