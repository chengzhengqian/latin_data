<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 428</span>quoque ac coniugibus et quae captarum urbium
<span class="innerMarginNote right">7</span>extrema sunt patiebantur. Itaque cum et a Tarento et a Samnitibus fama esset nova auxilia ventura, Samnitium plus quam vellent intra moenia esse
<span class="innerMarginNote right">8</span>rebantur, Tarentinorum iuventutem, Graeci Graecos, haud minus per quos Samniti Nolanoque quam ut Romanis hostibus resisterent, exspectabant; postremo
levissimum malorum deditio ad Romanos visa:
<span class="innerMarginNote right">9</span>Charilaus et Nymphius, principes civitatis, communicato inter se consilio partes ad rem agendam divisere, ut alter ad imperatorem Romanorum transfugeret, alter subsisteret ad praebendam
<span class="innerMarginNote right">10</span>opportunam consilio urbem. Charilaus fuit qui ad Publilium Philonem venit, et quod bonum faustum felix Palaepolitanis populoque Romano esset, tradere
<span class="innerMarginNote right">11</span>se ait moenia statuisse; eo facto, utrum ab se prodita an servata patria videatur, in fide Romana positum esse; sibi privatim nec pacisci quicquam nec petere;
<span class="innerMarginNote right">12</span>publice petere quam pacisci magis ut, si successisset inceptum, cogitaret populus Romanus potius cum quanto studio periculoque reditum in amicitiam suam esset, quam qua<a class="footnoteLink" href="#note_LCL191_100_1" id="target_note_LCL191_100_1"><sup>1</sup></a> stultitia et temeritate de
<span class="innerMarginNote right">13</span>officio decessum. Conlaudatus ab imperatore tria milia militum ad occupandam eam partem urbis

</p></section><notes><section class="footnotes"><ul><li class="note" id="note_LCL191_100_1"><a class="footnoteCrossrefLink" href="#target_note_LCL191_100_1" title="Click to highlight in text"><sup class="lineRef">1</sup>quam qua <span class="italic">U</span><sup>2</sup> (<span class="italic">or U</span><sup>1</sup>)<span class="italic">T</span><sup>2</sup><span class="italic">A</span><sup>3</sup>: quamquam (quemquam <span class="italic">M?</span>) Î© (<span class="italic">including M</span><sup>1</sup>).</a></li><script type="text/javascript">document.getElementById('note_LCL191_100_1').style.display = "none";</script></ul></section></notes></section>