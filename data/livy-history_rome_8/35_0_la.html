<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 422</span>facti Acerrani lege ab L. Papirio praetore lata, qua civitas sine suffragio data. Haec eo anno domi militiaeque gesta.</p>
<p> <span class="marginNote left"><span class="sc">a.u.c.</span> 423</span>XVIII. Foedus insequens annus seu intemperie caeli seu humana fraude fuit, M. Claudio Marcello
<span class="innerMarginNote right">2</span>C.<a class="footnoteLink" href="#note_LCL191_70_1" id="target_note_LCL191_70_1"><sup>1</sup></a> Valerio consulibus. Flaccum Potitumque varie in annalibus cognomen consulis invenio; ceterum in eo parvi refert quid veri sit; illud pervelim—nec omnes auctores sunt—proditum falso esse, venenis absumptos quorum mors infamem annum pestilentia
<span class="innerMarginNote right">3</span>fecerit; sicut proditur tamen res, ne cui auctorum
<span class="innerMarginNote right">4</span>fidem abrogaverim, exponenda est. Cum primores civitatis similibus morbis eodemque ferme omnes eventu morerentur, ancilla quaedam ad Q. Fabium Maximum aedilem curulem indicaturam se causam publicae pestis professa est, si ab eo fides sibi data
<span class="innerMarginNote right">5</span>esset haud futurum noxae indicium. Fabius confestim rem ad consules, consules ad senatum referunt,
<span class="innerMarginNote right">6</span>consensuque ordinis fides indici data. Tum patefactum
muliebri fraude civitatem premi matronasque ea venena coquere, et si sequi extemplo velint,
<span class="innerMarginNote right">7</span>manifesto deprehendi posse. Secuti indicem et coquentes quasdam medicamenta et recondita alia

</p></section><notes><section class="footnotes"><ul><li class="note" id="note_LCL191_70_1"><a class="footnoteCrossrefLink" href="#target_note_LCL191_70_1" title="Click to highlight in text"><sup class="lineRef">1</sup>C. <span class="italic">Sigonius</span> (<span class="italic">Diod.</span> <span class="sc">xvii.</span> lxxiv. l): t Ω.</a></li><script type="text/javascript">document.getElementById('note_LCL191_70_1').style.display = "none";</script></ul></section></notes></section>