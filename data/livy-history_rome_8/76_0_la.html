<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 432</span>signa et fluctuantem aciem vidit, tum appellare, tum adhortari milites, tribunos principesque ordinum nominatim ad iterandam secum pugnam vocare.
<span class="innerMarginNote right">5</span>Novato clamore signa inferuntur; et quidquid progrediebantur, magis magisque turbatos, hostes cernebant. Eques ipse iam primis erat in conspectu, et
<span class="innerMarginNote right">6</span>Cornelius respiciens ad manipulos militum, quod manu, quod voce poterat, monstrabat vexilla se
<span class="innerMarginNote right">7</span>suorum parmasque cernere equitum. Quod ubi auditum simul visumque est, adeo repente laboris per diem paene totum tolerati volnerumque obliti sunt, ut haud secus quam si tum integri e castris signum pugnae accepissent concitaverint se in hostem.
<span class="innerMarginNote right">8</span>Nec ultra Samnis tolerare terrorem equitum peditumque vim potuit; partim in medio caesi, partim
<span class="innerMarginNote right">9</span>in fugam dissipati sunt. Pedes<a class="footnoteLink" href="#note_LCL191_152_1" id="target_note_LCL191_152_1"><sup>1</sup></a> restantes ac circumventos cecidit: ab equite fugientium strages est facta, inter quos et ipse imperator cecidit.</p>
<p><span class="innerMarginNote right">10</span>Hoc demum proelium Samnitium res ita infregit, ut omnibus conciliis fremerent minime id quidem mirum esse, si impio bello et contra foedus suscepto, infestioribus merito deis quam hominibus nihil prospere agerent; expiandum id bellum magna
<span class="innerMarginNote right">11</span>mercede luendumque esse; id referre tantum, utrum supplicia noxio paucorum an omnium innoxio praebeant



</p></section><notes><section class="footnotes"><ul><li class="note" id="note_LCL191_152_1"><a class="footnoteCrossrefLink" href="#target_note_LCL191_152_1" title="Click to highlight in text"><sup class="lineRef">1</sup>pedes <span class="italic">Gelenius</span> (“<span class="italic">scriptura vetus</span>”) ϛ: pedes res <span class="italic">M</span>: pedestres (pedestris <span class="italic">U</span>) Ω.</a></li><script type="text/javascript">document.getElementById('note_LCL191_152_1').style.display = "none";</script></ul></section></notes></section>