<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 414</span><span class="innerMarginNote right">10</span>hostis, Maeci trans cervicem equi elapsa est. Circumactis
deinde equis cum prior ad iterandum ictum Manlius consurrexisset, spiculum inter aures equi fixit. Ad cuius volneris sensum cum equus prioribus pedibus erectis magna vi caput quateret, excussit
<span class="innerMarginNote right">11</span>equitem,quem cuspide parmaque innixum attollentem se ab gravi casu Manlius ab iugulo, ita ut per costas
<span class="innerMarginNote right">12</span>ferrum emineret, terrae adfixit; spoliisque lectis ad suos revectus, cum ovante gaudio turma in castra atque inde ad praetorium ad patrem tendit, ignarus fati<a class="footnoteLink" href="#note_LCL191_26_1" id="target_note_LCL191_26_1"><sup>1</sup></a> futurique, laus an poena merita esset.</p>
<p><span class="innerMarginNote right">13</span>“Ut me omnes,” inquit, “pater, tuo sanguine ortum vere ferrent, provocatus equestria haec spolia
<span class="innerMarginNote right">14</span>capta ex hoste caeso porto.” Quod ubi audivit consul, extemplo filium aversatus contionem classico
<span class="innerMarginNote right">15</span>advocari iussit. Quae ubi frequens convenit, “Quandoque,” inquit, “tu, T. Manli, neque imperium consulare neque maiestatem patriam veritus adversus edictum nostrum extra ordinem in hostem pugnasti,
<span class="innerMarginNote right">16</span>et quantum in te fuit, disciplinam militarem, qua stetit ad hanc diem Romana res, solvisti, meque in eam necessitatem adduxisti, ut aut rei publicae mihi
<span class="innerMarginNote right">17</span>aut mei<a class="footnoteLink" href="#note_LCL191_26_2" id="target_note_LCL191_26_2"><sup>2</sup></a> obliviscendum sit, nos potius nostro delicto plectemur quam res publica tanto suo damno nostra peccata luat. Triste exemplum sed in posterum


</p></section><notes><section class="footnotes"><ul><li class="note" id="note_LCL191_26_1"><a class="footnoteCrossrefLink" href="#target_note_LCL191_26_1" title="Click to highlight in text"><sup class="lineRef">1</sup>fati <span class="italic">T</span><sup>2</sup> <span class="italic">Frag. Haverk</span>. ϛ: facti Ω.</a></li><script type="text/javascript">document.getElementById('note_LCL191_26_1').style.display = "none";</script><li class="note" id="note_LCL191_26_2"><a class="footnoteCrossrefLink" href="#target_note_LCL191_26_2" title="Click to highlight in text"><sup class="lineRef">2</sup>mei <span class="italic">Conway</span>: mei meorum Ω: mei meorumue <span class="italic">H</span>: mei meorumque <span class="italic">F</span><sup>4</sup><span class="italic">UD</span><sup>3</sup><span class="italic">A</span><sup>2</sup> ϛ.</a></li><script type="text/javascript">document.getElementById('note_LCL191_26_2').style.display = "none";</script></ul></section></notes></section>