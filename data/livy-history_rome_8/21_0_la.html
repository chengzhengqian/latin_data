<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 414</span><span class="innerMarginNote right">10</span>maxime Campani. Deci corpus ne eo die inveniretur,
nox quaerentes oppressit; postero die inventum
inter maximam hostium stragem coopertum telis; funusque ei par morti celebrante collega factum est.</p>
<p><span class="innerMarginNote right">11</span>Illud adiciendum videtur, licere consuli dictatorique et praetori, cum legiones hostium devoveat, non utique se, sed quem velit ex legione Romana scripta
<span class="innerMarginNote right">12</span>civem devovere; si is homo qui devotus est moritur, probe factum videri; ni moritur, tum signum septem pedes altum aut maius in terram defodi et piaculum<a class="footnoteLink" href="#note_LCL191_42_1" id="target_note_LCL191_42_1"><sup>1</sup></a>
caedi; ubi illud signum defossum erit, eo
<span class="innerMarginNote right">13</span>magistratum Romanum escendere fas non esse. Sin autem sese devovere volet, sicuti Decius devovit, ni moritur, neque suum neque publicum divinum pure faciet, sive hostia sive quo alio volet.<a class="footnoteLink" href="#note_LCL191_42_2" id="target_note_LCL191_42_2"><sup>2</sup></a> Qui sese devoverit, Volcano arma sive cui alii divo vovere
<span class="innerMarginNote right">14</span>volet ius est; telo super quod stans consul precatus est hostem potiri fas non est; si potiatur, Marti suovetaurilibus piaculum fieri.</p>
<p>XI. Haec, etsi omnis divini humanique moris memoria abolevit nova peregrinaque
omnia priscis ac patriis praeferendo, haud ab re duxi verbis quoque ipsis, ut tradita nuncupataque
sunt, referre.</p>
<p><span class="innerMarginNote right">2</span>Romanis post proelium demum factum Samnites


</p></section><notes><section class="footnotes"><ul><li class="note" id="note_LCL191_42_1"><a class="footnoteCrossrefLink" href="#target_note_LCL191_42_1" title="Click to highlight in text"><sup class="lineRef">1</sup>piaculum <span class="italic">Walters and Conway</span> (<span class="italic">in their note</span>): piaculum hostia (-am <span class="italic">U</span>) Ω.</a></li><script type="text/javascript">document.getElementById('note_LCL191_42_1').style.display = "none";</script><li class="note" id="note_LCL191_42_2"><a class="footnoteCrossrefLink" href="#target_note_LCL191_42_2" title="Click to highlight in text"><sup class="lineRef">2</sup>sive . . . volet <span class="italic">placed here by Madvig; after</span> diuo uouere uolet Ω: <span class="italic">omitted by HTDLA.</span></a></li><script type="text/javascript">document.getElementById('note_LCL191_42_2').style.display = "none";</script></ul></section></notes></section>