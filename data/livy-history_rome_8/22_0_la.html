<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 414</span>venisse subsidio, exspectato eventu pugnae, apud
<span class="innerMarginNote right">3</span>quosdam auctores invenio. Latinis quoque ab Lavinio
auxilium, dum deliberando terunt tempus,
<span class="innerMarginNote right">4</span>victis demum ferri coeptum; et, cum iam portis prima signa et pars agminis esset egressa, nuntio allato de clade Latinorum cum conversis signis retro in urbem rediretur, praetorem eorum nomine Milionium
dixisse ferunt pro paulula via magnam mercedem esse Romanis solvendam.</p>
<p><span class="innerMarginNote right">5</span>Qui Latinorum pugnae superfuerant multis itineribus
dissipati cum se in unum conglobassent, Vescia urbs eis receptaculum fuit. Ibi in conciliis
<span class="innerMarginNote right">6</span>Numisius imperator eorum adfirmabat<a class="footnoteLink" href="#note_LCL191_44_1" id="target_note_LCL191_44_1"><sup>1</sup></a> communem vere Martem belli utramque aciem pari caede prostravisse
victoriaeque nomen tantum penes Romanos esse, ceteram pro victis fortunam et illos gerere;
<span class="innerMarginNote right">7</span>funesta duo consulum praetoria, alterum parricidio filii, alterum consulis devoti caede; trucidatum exercitum omnem, caesos hastatos principesque, stragem et ante signa et post signa factam, triarios
<span class="innerMarginNote right">8</span>postremo rem restituisse; Latinorum etsi pariter accisae copiae sint, tamen supplemento vel Latium
<span class="innerMarginNote right">9</span>propius esse vel Volscos quam Romam; itaque, si videatur eis, se ex Latinis et ex Volscis populis iuventute propere excita, rediturum infesto exercitu Capuam esse Romanosque nihil tum minus quam



</p></section><notes><section class="footnotes"><ul><li class="note" id="note_LCL191_44_1"><a class="footnoteCrossrefLink" href="#target_note_LCL191_44_1" title="Click to highlight in text"><sup class="lineRef">1</sup>adfirmabat <span class="italic">Luterbacher</span>: adfirmando Î©.</a></li><script type="text/javascript">document.getElementById('note_LCL191_44_1').style.display = "none";</script></ul></section></notes></section>