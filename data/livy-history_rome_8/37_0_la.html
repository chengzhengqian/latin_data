<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="innerMarginNote right">2</span>fidem reciperentur: si a Samnitium armis defensi essent, se sub imperio populi Romani fideliter atque
<span class="innerMarginNote right">3</span>oboedienter futuros. Missi tum ab senatu legati denuntiatumque Samnitibus ut eorum populorum finibus vim abstinerent; valuitque ea legatio, non tam quia pacem volebant Samnites quam quia nondum parati erant ad bellum.</p>
<p><span class="innerMarginNote right">4</span>Eodem anno Privernas bellum initum, cuius socii Fundani, dux etiam fuit Fundanus, Vitruvius<a class="footnoteLink" href="#note_LCL191_74_1" id="target_note_LCL191_74_1"><sup>1</sup></a> Vaccus,<a class="footnoteLink" href="#note_LCL191_74_2" id="target_note_LCL191_74_2"><sup>2</sup></a>
vir non domi solum sed etiam Romae clarus; aedes fuere in Palatio eius, quae Vacci prata diruto
<span class="innerMarginNote right">5</span>aedificio publicatoque solo appellata. Adversus hunc vastantem effuse Setinum Norbanumque et Coranum agrum L. Papirius profectus haud procul castris eius
<span class="innerMarginNote right">6</span>consedit. Vitruvio nec ut vallo se teneret adversus validiorem hostem sana constare mens, nec ut longius
<span class="innerMarginNote right">7</span>a castris dimicaret animus suppetere; vix tota extra portam castrorum explicata acie, fugam magis retro quam proelium aut hostem spectante milite, sine
<span class="innerMarginNote right">8</span>consilio, sine audacia depugnat. Ut et levi momento nec ambigue est victus, ita brevitate ipsa loci facili-que receptu in tam propinqua castra haud aegre
<span class="innerMarginNote right">9</span>militem a multa caede est tutatus; nec fere quisquam in ipso certamine, pauci in turba fugae extremae, cum in castra ruerent, caesi; primisque tenebris Priver-


</p></section><notes><section class="footnotes"><ul><li class="note" id="note_LCL191_74_1"><a class="footnoteCrossrefLink" href="#target_note_LCL191_74_1" title="Click to highlight in text"><sup class="lineRef">1</sup>Vitruvius <span class="italic">F</span><sup>2</sup> (<span class="italic">or F</span><sup>3</sup>) <span class="italic">Sigonius</span>: uitrubius Ω: uitrubrius <span class="italic">LA</span> (<span class="italic">in</span> §§ 6 <span class="italic">and</span> 10 <span class="italic">the MSS. give</span> uitrub-).</a></li><script type="text/javascript">document.getElementById('note_LCL191_74_1').style.display = "none";</script><li class="note" id="note_LCL191_74_2"><a class="footnoteCrossrefLink" href="#target_note_LCL191_74_2" title="Click to highlight in text"><sup class="lineRef">2</sup>Vaccus ϛ: baccus Ω (<span class="italic">but</span> uacci <span class="italic">below</span>).</a></li><script type="text/javascript">document.getElementById('note_LCL191_74_2').style.display = "none";</script></ul></section></notes></section>