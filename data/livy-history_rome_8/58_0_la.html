<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 429</span>Viginti milia hostium caesa eo die traduntur. Auctores
habeo bis cum hoste signa conlata dictatore absente, bis rem egregie gestam; apud antiquissimos scriptores una haec pugna invenitur; in quibusdam annalibus tota res praetermissa est.</p>
<p><span class="innerMarginNote right">8</span>Magister equitum, ut ex tanta caede multis potitus spoliis, congesta in ingentem acervum hostilia arma subdito igne concremavit, seu votum id deorum
<span class="innerMarginNote right">9</span>cuipiam fuit, seu credere libet Fabio auctori eo factum, ne suae gloriae fructum dictator caperet nomenque ibi scriberet aut spolia in triumpho ferret.
<span class="innerMarginNote right">10</span>Litterae quoque de re prospere gesta ad senatum, non ad dictatorem, missae argumentum fuere minime cum eo communicantis laudes. Ita certe dictator id factum accepit, ut laetis aliis victoria parta prae
<span class="innerMarginNote right">11</span>se ferret iram tristitiamque. Misso itaque repente senatu se ex curia proripuit, tum vero non Samnitium magis legiones quam maiestatem dictatoriam et disciplinam militarem a magistro equitum victam et eversam dictitans, si illi impune spretum imperium
<span class="innerMarginNote right">12</span>fuisset. Itaque plenus minarum iraeque profectus in castra, cum maximis itineribus isset, non tamen
<span class="innerMarginNote right">13</span>praevenire famam adventus sui potuit; praecucurrerant enim ab urbe qui nuntiarent dictatorem
</p></section><notes></notes></section>