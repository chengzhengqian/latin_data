<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 414</span>laevo cornu hastati Romani, non ferentes impressionem
<span class="innerMarginNote right">4</span>Latinorum, se ad principes recepere. In hac trepidatione Decius consul M. Valerium magna voce inclamat: “Deorum” inquit “ope, M.<a class="footnoteLink" href="#note_LCL191_36_1" id="target_note_LCL191_36_1"><sup>1</sup></a> Valeri, opus est; agedum, pontifex publicus populi Romani, praei verba quibus me pro legionibus devoveam.”
<span class="innerMarginNote right">5</span>Pontifex eum togam praetextam sumere iussit et velato capite, manu subter togam ad mentum exserta,
super telum subiectum pedibus stantem sic
<span class="innerMarginNote right">6</span>dicere: “Iane Iuppiter Mars pater Quirine Bellona Lares Divi Novensiles Di Indigetes Divi quorum est potestas nostrorum hostiumque Dique Manes,
<span class="innerMarginNote right">7</span>vos precor veneror veniam peto oroque<a class="footnoteLink" href="#note_LCL191_36_2" id="target_note_LCL191_36_2"><sup>2</sup></a> uti populo Romano Quiritium vim victoriam prosperetis, hostesque
populi Romani Quiritium terrore formidine
<span class="innerMarginNote right">8</span>morteque adficiatis. Sicut verbis nuncupavi, ita pro re publica populi Romani<a class="footnoteLink" href="#note_LCL191_36_3" id="target_note_LCL191_36_3"><sup>3</sup></a> Quiritium, exercitu legionibus auxiliis populi Romani Quiritium, legiones auxiliaque hostium mecum Deis Manibus Tellurique devoveo.”</p>
<p><span class="innerMarginNote right">9</span>Haec ita precatus lictores ire ad T. Manlium iubet matureque collegae se devotum pro exercitu nuntiare. Ipse incinctus cinctu Gabino, armatus







</p></section><notes><section class="footnotes"><ul><li class="note" id="note_LCL191_36_1"><a class="footnoteCrossrefLink" href="#target_note_LCL191_36_1" title="Click to highlight in text"><sup class="lineRef">1</sup>ope, M. <span class="italic">Alschefski</span>: opem <span class="italic">M</span>.: ope Ω: <span class="italic">omitted by L</span>.</a></li><script type="text/javascript">document.getElementById('note_LCL191_36_1').style.display = "none";</script><li class="note" id="note_LCL191_36_2"><a class="footnoteCrossrefLink" href="#target_note_LCL191_36_2" title="Click to highlight in text"><sup class="lineRef">2</sup>oroque <span class="italic">Forchhammer</span>: feroque Ω.</a></li><script type="text/javascript">document.getElementById('note_LCL191_36_2').style.display = "none";</script><li class="note" id="note_LCL191_36_3"><a class="footnoteCrossrefLink" href="#target_note_LCL191_36_3" title="Click to highlight in text"><sup class="lineRef">3</sup>pro re publica populi Romani Quiritium <span class="italic">Gronovius</span>: pro r̄ p̄ quiritium Ω: pro p̄ r̄ quiritium <span class="italic">U</span>.</a></li><script type="text/javascript">document.getElementById('note_LCL191_36_3').style.display = "none";</script></ul></section></notes></section>