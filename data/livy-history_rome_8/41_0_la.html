<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 425</span>tum incertiora omnia unus ex Privernatibus legatis
fecit, magis condicionis in qua natus esset quam
<span class="innerMarginNote right">2</span>praesentis necessitatis memor; qui interrogatus a quodam tristioris sententiae auctore quam poenam meritos Privernates censeret, “Eam” inquit “quam
<span class="innerMarginNote right">3</span>merentur qui se libertate dignos censent.” Cuius cum feroci responso infestiores factos videret consul eos qui ante Privernatium causam impugnabant, ut ipse benigna interrogatione mitius responsum eliceret,
<span class="innerMarginNote right">4</span>“Quid si poenam” inquit “remittimus vobis? Qualem nos pacem vobiscum habituros speremus?” “Si bonam dederitis” inquit, “et fidam et perpetuam;
<span class="innerMarginNote right">5</span>si malam, haud diuturnam.” Tum vero minari, nec id ambigue, Privernatem quidam, et illis vocibus ad rebellandum incitari pacatos populos:
<span class="innerMarginNote right">6</span>pars mitior<a class="footnoteLink" href="#note_LCL191_82_1" id="target_note_LCL191_82_1"><sup>1</sup></a> senatus ad meliora<a class="footnoteLink" href="#note_LCL191_82_2" id="target_note_LCL191_82_2"><sup>2</sup></a> responsum trahere
et dicere viri et liberi vocem auditam: an credi posse ullum populum aut hominem denique in ea condicione cuius eum paeniteat diutius quam
<span class="innerMarginNote right">7</span>necesse sit mansurum? Ibi pacem esse fidam ubi voluntarii pacati sint, neque eo loco ubi servitutem esse velint, fidem sperandam esse.</p>
</section><notes><section class="footnotes"><ul><li class="note" id="note_LCL191_82_1"><a class="footnoteCrossrefLink" href="#target_note_LCL191_82_1" title="Click to highlight in text"><sup class="lineRef">1</sup>mitior <span class="italic">Duker</span>: melior Ω.</a></li><script type="text/javascript">document.getElementById('note_LCL191_82_1').style.display = "none";</script><li class="note" id="note_LCL191_82_2"><a class="footnoteCrossrefLink" href="#target_note_LCL191_82_2" title="Click to highlight in text"><sup class="lineRef">2</sup>meliora Ω: molliora (<span class="italic">with</span> melior <span class="italic">instead of</span> mitior) <span class="italic">Gronovius, Walters and Conway.</span></a></li><script type="text/javascript">document.getElementById('note_LCL191_82_2').style.display = "none";</script></ul></section></notes></section>