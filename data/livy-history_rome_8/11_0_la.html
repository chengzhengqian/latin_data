<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 414</span>simul ut, si extis eadem quae in somnio<a class="footnoteLink" href="#note_LCL191_22_1" id="target_note_LCL191_22_1"><sup>1</sup></a> visa fuerant portenderentur, alter uter consulum fata impleret.
<span class="innerMarginNote right">12</span>Ubi responsa haruspicum insidenti iam animo tacitae religioni congruerunt, tum adhibitis legatis tribunisque
et imperiis deum propalam expositis, ne mors voluntaria consulis exercitum in acie terreret,
<span class="innerMarginNote right">13</span>comparant inter se ut ab utra parte cedere Romanus exercitus coepisset, inde se consul devoveret pro
<span class="innerMarginNote right">14</span>populo Romano Quiritibusque. Agitatum etiam in consilio est ut, si quando unquam severo ullum imperio bellum administratum esset, tunc utique<a class="footnoteLink" href="#note_LCL191_22_2" id="target_note_LCL191_22_2"><sup>2</sup></a> disciplina militaris ad priscos redigeretur mores.
<span class="innerMarginNote right">15</span>Curam acuebat quod adversus Latinos bellandum erat, lingua, moribus, armorum genere, institutis ante omnia militaribus, congruentes; milites militibus, centurionibus centuriones, tribuni tribunis compares collegaeque iisdem in<a class="footnoteLink" href="#note_LCL191_22_3" id="target_note_LCL191_22_3"><sup>3</sup></a> praesidiis, saepe iisdem manipulis
<span class="innerMarginNote right">16</span>permixti fuerant. Per haec ne quo errore milites caperentur, edicunt consules, ne quis extra ordinem in hostem pugnaret.</p>
<p>VII. Forte inter ceteros turmarum praefectos, qui exploratum in omnes partes dimissi erant, T. Manlius consulis filius super castra hostium cum suis turmalibus evasit, ita ut vix teli iactu ab statione <span class="innerMarginNote right">2</span>proxima abesset. Ibi Tusculani erant equites; praeerat Geminus Maecius, vir cum genere inter



</p></section><notes><section class="footnotes"><ul><li class="note" id="note_LCL191_22_1"><a class="footnoteCrossrefLink" href="#target_note_LCL191_22_1" title="Click to highlight in text"><sup class="lineRef">1</sup>in somnio <span class="italic">Wesenberg</span>: somnio Ω: somnia (<span class="italic">with</span> visu) <span class="italic">F.</span></a></li><script type="text/javascript">document.getElementById('note_LCL191_22_1').style.display = "none";</script><li class="note" id="note_LCL191_22_2"><a class="footnoteCrossrefLink" href="#target_note_LCL191_22_2" title="Click to highlight in text"><sup class="lineRef">2</sup>utique <span class="italic">Sigonius</span>: uti Ω.</a></li><script type="text/javascript">document.getElementById('note_LCL191_22_2').style.display = "none";</script><li class="note" id="note_LCL191_22_3"><a class="footnoteCrossrefLink" href="#target_note_LCL191_22_3" title="Click to highlight in text"><sup class="lineRef">3</sup>iisdem in <span class="italic">Conway</span>: in iisdem <span class="italic">Wesenberg</span>: iisdem (<span class="italic">or</span> isdem <span class="italic">or</span> hisdem) Ω.</a></li><script type="text/javascript">document.getElementById('note_LCL191_22_3').style.display = "none";</script></ul></section></notes></section>