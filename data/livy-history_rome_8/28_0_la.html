<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 416</span><span class="innerMarginNote right">14</span>quietos obtineamus. Di immortales ita vos potentes huius consilii fecerunt ut, sit Latium deinde an non sit, in vestra manu posuerint; itaque pacem vobis, quod ad Latinos attinet, parare in perpetuum vel
<span class="innerMarginNote right">15</span>saeviendo vel ignoscendo potestis. Voltis crudeliter consulere in deditos victosque? Licet delere omne Latium, vastas inde solitudines facere, unde sociali egregio exercitu per multa bella magnaque saepe usi
<span class="innerMarginNote right">16</span>estis. Voltis exemplo maiorum augere rem Romanam victos in civitatem accipiendo? Materia crescendi per summam gloriam suppeditat. Certe id firmissimum longe imperium est quo oboedientes gaudent.
<span class="innerMarginNote right">17</span>Sed maturato opus est quidquid statuere placet; tot populos inter spem metumque suspensos animi habetis; et vestram itaque de eis curam quam primum absolvi, et illorum animos, dum exspectatione
stupent, seu poena seu beneficio praeoccupari
<span class="innerMarginNote right">18</span>oportet. Nostrum fuit efficere ut omnium rerum vobis ad consulendum potestas esset; vestrum est decernere quod optimum vobis reique publicae sit.”</p>
<p>XIV. Principes senatus relationem consulis de summa, rerum laudare, sed, cum aliorum causa alia esset, ita expediri posse consilium dicere, si,<a class="footnoteLink" href="#note_LCL191_56_1" id="target_note_LCL191_56_1"><sup>1</sup></a> ut pro merito cuiusque statueretur, de singulis nominatim

</p></section><notes><section class="footnotes"><ul><li class="note" id="note_LCL191_56_1"><a class="footnoteCrossrefLink" href="#target_note_LCL191_56_1" title="Click to highlight in text"><sup class="lineRef">1</sup>si <span class="italic">placed here by Walters and Conway</span>: <span class="italic">in</span> Ω <span class="italic">it stands before</span> de singulis, <span class="italic">but is omitted by PFUT</span>2 (<span class="italic">or T</span>3).</a></li><script type="text/javascript">document.getElementById('note_LCL191_56_1').style.display = "none";</script></ul></section></notes></section>