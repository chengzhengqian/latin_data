<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 429</span>abesset parvi facientes, instructa acie ad castra
<span class="innerMarginNote right">3</span>accesserunt. Ceterum tantum momenti in uno viro L. Papirio fuit ut, si ducis consilia favor subsecutus militum foret, debellari eo die cum Samnitibus
<span class="innerMarginNote right">4</span>potuisse pro haud dubio habitum sit; ita instruxit aciem, ita, loco<a class="footnoteLink" href="#note_LCL191_140_1" id="target_note_LCL191_140_1"><sup>1</sup></a> ac subsidiis, ita omni arte bellica firmavit; cessatum a milite ac de industria, ut obtrectaretur laudibus ducis, impedita victoria est. Plures Samnitium cecidere, plures Romani volnerati sunt.
<span class="innerMarginNote right">5</span>Sensit peritus dux quae res victoriae obstaret: temperandum ingenium suum esse et severitatem
<span class="innerMarginNote right">6</span>miscendam comitati. Itaque adhibitis legatis ipse circuit<a class="footnoteLink" href="#note_LCL191_140_2" id="target_note_LCL191_140_2"><sup>2</sup></a> saucios milites, inserens in tentoria caput, singulosque ut sese haberent rogitans curam eorum nominatim legatis tribunisque et praefectis demandabat.
<span class="innerMarginNote right">7</span>Rem per se popularem ita dextere<a class="footnoteLink" href="#note_LCL191_140_3" id="target_note_LCL191_140_3"><sup>3</sup></a> egit ut medendis corporibus animi multo prius militum imperatori reconciliarentur, nec quicquam ad salubritatem efficacius fuerit quam quod grato
<span class="innerMarginNote right">8</span>animo ea cura accepta est. Refecto exercitu cum hoste congressus, haud dubia spe sua militumque, ita fudit fugavitque Samnites, ut ille ultimus eis dies
<span class="innerMarginNote right">9</span>conferendi signa cum dictatore fuerit. Incessit deinde qua duxit praedae spes victor exercitus perlustravitque



</p></section><notes><section class="footnotes"><ul><li class="note" id="note_LCL191_140_1"><a class="footnoteCrossrefLink" href="#target_note_LCL191_140_1" title="Click to highlight in text"><sup class="lineRef">1</sup>ita loco <span class="italic">Madvig</span>: loco Ω.</a></li><script type="text/javascript">document.getElementById('note_LCL191_140_1').style.display = "none";</script><li class="note" id="note_LCL191_140_2"><a class="footnoteCrossrefLink" href="#target_note_LCL191_140_2" title="Click to highlight in text"><sup class="lineRef">2</sup>circuit <span class="italic">Walters</span> (<span class="italic">cf. chap</span>. xxxvii § 9): circū <span class="italic">POHD</span>: circum <span class="italic">MFTLA</span>: circumiens <span class="italic">U</span>.</a></li><script type="text/javascript">document.getElementById('note_LCL191_140_2').style.display = "none";</script><li class="note" id="note_LCL191_140_3"><a class="footnoteCrossrefLink" href="#target_note_LCL191_140_3" title="Click to highlight in text"><sup class="lineRef">3</sup>dextere <span class="italic">Frag. Haverk</span>. ϛ: dexter (<span class="italic">or</span> dext̄) Ω: sedulo <span class="italic">F</span><sup>3</sup> (<span class="italic">over erasure</span>).</a></li><script type="text/javascript">document.getElementById('note_LCL191_140_3').style.display = "none";</script></ul></section></notes></section>