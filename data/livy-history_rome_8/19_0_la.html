<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 414</span>in equum insiluit ac se in medios hostes immisit,
<span class="innerMarginNote right">10</span>conspectus ab utraque acie, aliquanto augustior humano visu, sicut caelo missus piaculum omnis deorum irae, qui pestem ab suis aversam in hostes
<span class="innerMarginNote right">11</span>ferret. Ita omnis terror pavorque cum illo latus signa prima Latinorum turbavit, deinde in totam
<span class="innerMarginNote right">12</span>penitus aciem pervasit. Evidentissimum id fuit, quod, quacumque equo invectus est, ibi haud secus quam pestifero sidere icti pavebant; ubi vero corruit obrutus telis, inde iam haud dubie consternatae cohortes Latinorum fugam ac vastitatem late fecerunt.
<span class="innerMarginNote right">13</span>Simul et Romani exsolutis religione animis velut tum primum signo dato coorti pugnam integram
<span class="innerMarginNote right">14</span>ediderunt; nam et rorarii procurrebant inter antepilanos
addebantque<a class="footnoteLink" href="#note_LCL191_38_1" id="target_note_LCL191_38_1"><sup>1</sup></a> vires hastatis ac principibus, et triarii genu dextro innixi nutum consulis ad consurgendum
exspectabant.</p>
<p>X. Procedente deinde certamine cum aliis partibus
multitudo superaret Latinorum, Manlius consul audito eventu collegae cum, ut ius fasque erat, lacrimis non minus quam laudibus debitis prosecutus
<span class="innerMarginNote right">2</span>tam memorabilem mortem esset, paulisper addubitavit
an consurgendi iam triariis tempus esset; deinde melius ratus integros eos ad ultimum discrimen
servari, accensos ab novissima acie ante signa
<span class="innerMarginNote right">3</span>procedere iubet. Qui ubi subiere, extemplo Latini,

</p></section><notes><section class="footnotes"><ul><li class="note" id="note_LCL191_38_1"><a class="footnoteCrossrefLink" href="#target_note_LCL191_38_1" title="Click to highlight in text"><sup class="lineRef">1</sup>addebantque <span class="italic">Alschefski</span>: adderantque <span class="italic">M</span>: addid(adid <span class="italic">F</span>)erantque Î©.</a></li><script type="text/javascript">document.getElementById('note_LCL191_38_1').style.display = "none";</script></ul></section></notes></section>