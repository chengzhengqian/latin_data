<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 414</span>accensos, minimae fiduciae manum; eo et in
postremam aciem reiciebantur.</p>
<p><span class="innerMarginNote right">9</span>Ubi his ordinibus exercitus instructus esset, hastati omnium primi pugnam inibant. Si hastati profligare hostem non possent, pede presso eos retro cedentes in intervalla ordinum principes recipiebant. Tum
<span class="innerMarginNote right">10</span>principum pugna erat; hastati sequebantur. Triarii sub vexillis considebant sinistro crure porrecto, scuta innixa umeris, hastas suberecta cuspide in terra fixas, haud secus quam vallo saepta inhorreret acies,
<span class="innerMarginNote right">11</span>tenentes. Si apud principes quoque haud satis prospere
esset pugnatum, a prima acie ad triarios se sensim referebant.<a class="footnoteLink" href="#note_LCL191_32_1" id="target_note_LCL191_32_1"><sup>1</sup></a> (Inde rem ad triarios redisse, cum
<span class="innerMarginNote right">12</span>laboratur, proverbio increbruit.) Triarii consurgentes, ubi in intervalla ordinum suorum principes et hastatos
recepissent, extemplo compressis ordinibus velut claudebant vias, unoque continenti agmine
<span class="innerMarginNote right">13</span>iam nulla spe post relicta in hostem incidebant; id erat formidolosissimum hosti, cum velut victos insecuti novam repente aciem exsurgentem, auctam
<span class="innerMarginNote right">14</span>numero, cernebant. Scribebantur autem quattuor fere legiones quinis milibus peditum, equitibus in singulas legiones trecenis.</p>
<p>Alterum tantum ex Latino dilectu adiciebatur,



</p></section><notes><section class="footnotes"><ul><li class="note" id="note_LCL191_32_1"><a class="footnoteCrossrefLink" href="#target_note_LCL191_32_1" title="Click to highlight in text"><sup class="lineRef">1</sup>se sensim referebant <span class="italic">Madvig</span>: sensim referebantur Î©: redisse referebantur <span class="italic">DA</span>: redisse referebant <span class="italic">L</span>: retro se referebant <span class="italic">D</span><sup>2</sup> <span class="italic">or D</span><sup>1</sup> (<span class="italic">margin</span>).</a></li><script type="text/javascript">document.getElementById('note_LCL191_32_1').style.display = "none";</script></ul></section></notes></section>