<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 430–431</span>bellum, propius ut sit vero facit non Apulis ab Samnitibus arma inlata, sed cum utraque simul
<span class="innerMarginNote right">6</span>gente bellum Romanis fuisse. Nec tamen res ulla memorabilis acta; ager Apulus Samniumque evastatum; hostes nec hic nec illic inventi.
Romae nocturnus terror ita ex somno trepidam repente civitatem excivit ut Capitolium atque arx
<span class="innerMarginNote right">7</span>moeniaque et portae plena armatorum fuerint; et cum concursatum clamatumque ad arma omnibus locis esset, prima luce nec auctor nec causa terroris comparuit.</p>
<p><span class="innerMarginNote right">8</span>Eodem anno de Tusculanis Flavia rogatione populi fuit iudicium. M. Flavius<a class="footnoteLink" href="#note_LCL191_144_1" id="target_note_LCL191_144_1"><sup>1</sup></a> tribunus plebis tulit ad populum ut in Tusculanos animadverteretur, quod eorum<a class="footnoteLink" href="#note_LCL191_144_2" id="target_note_LCL191_144_2"><sup>2</sup></a> ope ac consilio Veliterni Privernatesque
<span class="innerMarginNote right">9</span>populo Romano bellum fecissent. Populus Tusculanus cum coniugibus ac liberis Romam venit. Ea multitudo veste mutata et specie reorum tribus
<span class="innerMarginNote right">10</span>circuit, genibus se omnium advolvens; plus itaque misericordia ad poenae veniam impetrandam quam
<span class="innerMarginNote right">11</span>causa ad crimen purgandum valuit. Tribus omnes praeter Polliam antiquarunt legem. Polliae sententia fuit puberes verberatos necari, coniuges liberosque
<span class="innerMarginNote right">12</span>sub corona lege belli venire. Memoriam eius irae Tusculanis in poenae tam atrocis auctores mansisse ad patrum aetatem constat, nec quemquam ferme ex Pollia tribu candidatum Papiriam ferre solitum.</p>
</section><notes><section class="footnotes"><ul><li class="note" id="note_LCL191_144_1"><a class="footnoteCrossrefLink" href="#target_note_LCL191_144_1" title="Click to highlight in text"><sup class="lineRef">1</sup>Flavius ϛ: fabius Ω.</a></li><script type="text/javascript">document.getElementById('note_LCL191_144_1').style.display = "none";</script><li class="note" id="note_LCL191_144_2"><a class="footnoteCrossrefLink" href="#target_note_LCL191_144_2" title="Click to highlight in text"><sup class="lineRef">2</sup>quod eorum ϛ: quō eorum <span class="italic">O</span>: quorum <span class="italic">A</span>: quorum eorum Ω: quoniam eorum <span class="italic">A</span><sup>2</sup>ϛ.</a></li><script type="text/javascript">document.getElementById('note_LCL191_144_2').style.display = "none";</script></ul></section></notes></section>