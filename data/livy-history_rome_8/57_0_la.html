<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 429</span>eos neque portae nec muri hostium arcuerant,
concessit.</p>
<p>XXX. In Samnium incertis itum auspiciis est; cuius rei vitium non in belli eventum, quod prospere gestum est, sed in rabiem atque iras imperatorum
<span class="innerMarginNote right">2</span>vertit. Namque Papirius dictator a pullario monitus, cum ad auspicium repetendum Romam proficisceretur, magistro equitum denuntiavit ut sese loco teneret, neu absente se cum hoste manum consereret.
<span class="innerMarginNote right">3</span>Q.<a class="footnoteLink" href="#note_LCL191_114_1" id="target_note_LCL191_114_1"><sup>1</sup></a> Fabius cum post profectionem dictatoris per exploratores comperisset perinde omnia soluta apud hostes esse ac si nemo Romanus in Samnio
<span class="innerMarginNote right">4</span>esset, seu ferox adulescens indignitate accensus, quod omnia in dictatore viderentur reposita esse, seu occasione bene gerendae rei inductus, exercitu instructo paratoque profectus ad Imbrinium—ita
<span class="innerMarginNote right">5</span>vocant locum—acie cum Samnitibus conflixit. Ea fortuna pugnae fuit ut nihil relictum sit quo, si adfuisset dictator, res melius geri potuerit; non dux
<span class="innerMarginNote right">6</span>militi, non miles duci defuit; eques etiam auctore L. Cominio tribuno militum, qui aliquotiens impetu capto perrumpere non poterat<a class="footnoteLink" href="#note_LCL191_114_2" id="target_note_LCL191_114_2"><sup>2</sup></a> hostium agmen,<a class="footnoteLink" href="#note_LCL191_114_3" id="target_note_LCL191_114_3"><sup>3</sup></a> detraxit frenos equis, atque ita concitatos calcaribus permisit ut sustinere eos nulla vis posset; per
<span class="innerMarginNote right">7</span>arma, per viros late stragem dedere; secutus pedes impetum equitum turbatis hostibus intulit signa.



</p></section><notes><section class="footnotes"><ul><li class="note" id="note_LCL191_114_1"><a class="footnoteCrossrefLink" href="#target_note_LCL191_114_1" title="Click to highlight in text"><sup class="lineRef">1</sup>Q. <span class="italic">A</span><sup>2</sup> (<span class="italic">or A</span><sup>1</sup>): que <span class="italic">M: omitted by</span> Ω.</a></li><script type="text/javascript">document.getElementById('note_LCL191_114_1').style.display = "none";</script><li class="note" id="note_LCL191_114_2"><a class="footnoteCrossrefLink" href="#target_note_LCL191_114_2" title="Click to highlight in text"><sup class="lineRef">2</sup>poterat Ω: potuerat <span class="italic">Weissenborn</span>.</a></li><script type="text/javascript">document.getElementById('note_LCL191_114_2').style.display = "none";</script><li class="note" id="note_LCL191_114_3"><a class="footnoteCrossrefLink" href="#target_note_LCL191_114_3" title="Click to highlight in text"><sup class="lineRef">3</sup>agmen Ω: aciem <span class="italic">Weissenborn</span> (<span class="italic">but cf., with Walters and Conway, Hor. Carm</span>. <span class="sc">iv.</span> xiv. 29 <span class="italic">and</span> <span class="sc">iii</span>. ii. 9).</a></li><script type="text/javascript">document.getElementById('note_LCL191_114_3').style.display = "none";</script></ul></section></notes></section>