<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 425</span><span class="innerMarginNote right">8</span>In hanc sententiam maxime consul ipse inclinavit
animos, identidem ad principes sententiarum consulares,
<span class="innerMarginNote right">9</span>uti exaudiri posset a pluribus, dicendo eos demum qui nihil praeterquam de libertate cogitent
<span class="innerMarginNote right">10</span>dignos esse qui Romani fiant. Itaque et in senatu causam obtinuere, et ex auctoritate patrum latum ad populum est ut Privernatibus civitas daretur.</p>
<p><span class="innerMarginNote right">11</span>Eodem anno Anxur trecenti in coloniam missi sunt; bina iugera agri acceperunt.</p>
<p> <span class="marginNote left"><span class="sc">a.u.c.</span> 426–427</span>XXII. Secutus est annus nulla re belli domive insignis, P. Plautio Proculo P. Cornelio Scapula consulibus,
<span class="innerMarginNote right">2</span>praeterquam quod Fregellas—Signinorum is ager, deinde Volscorum fuerat—colonia deducta et populo visceratio data a M. Flavio in funere matris.
<span class="innerMarginNote right">3</span>Erant qui per speciem honorandae parentis meritam mercedem populo solutam interpretarentur, quod eum die dicta ab aedilibus crimine stupratae matris
<span class="innerMarginNote right">4</span>familiae absolvisset. Data visceratio in praeteritam iudicii gratiam honoris etiam ei causa fuit. Tribunusque<a class="footnoteLink" href="#note_LCL191_84_1" id="target_note_LCL191_84_1"><sup>1</sup></a>
plebei proximis comitiis absens petentibus praefertur.</p>
<p><span class="innerMarginNote right">5</span>Palaepolis fuit haud procul inde ubi nunc Neapolis sita est; duabus urbibus populus idem habitabat.<a class="footnoteLink" href="#note_LCL191_84_2" id="target_note_LCL191_84_2"><sup>2</sup></a> <span class="innerMarginNote right">6</span>Cumis erant oriundi; Cumani Chalcide Euboica



</p></section><notes><section class="footnotes"><ul><li class="note" id="note_LCL191_84_1"><a class="footnoteCrossrefLink" href="#target_note_LCL191_84_1" title="Click to highlight in text"><sup class="lineRef">1</sup>tribunusque <span class="italic">Zingerle</span>: tribunatuque (<span class="italic">wanting in O</span>) Ω: tribunatumque ϛ <span class="italic">Gronovius.</span></a></li><script type="text/javascript">document.getElementById('note_LCL191_84_1').style.display = "none";</script><li class="note" id="note_LCL191_84_2"><a class="footnoteCrossrefLink" href="#target_note_LCL191_84_2" title="Click to highlight in text"><sup class="lineRef">2</sup>habitabat <span class="italic">F</span><sup>3</sup> ϛ: habita at <span class="italic">MPF</span>?: habitat <span class="italic">OHTDLA</span>: habitat ut <span class="italic">UT</span><sup>2</sup>.</a></li><script type="text/javascript">document.getElementById('note_LCL191_84_2').style.display = "none";</script></ul></section></notes></section>