<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 429</span>avidum poenae venire, alternis paene verbis T. Manli factum laudantem.</p>
<p>XXXI. Fabius contione extemplo advocata obtestatus milites est ut, qua virtute rem publicam ab infestissimis hostibus defendissent, eadem se, cuius ductu auspicioque vicissent, ab impotenti
<span class="innerMarginNote right">2</span>crudelitate dictatoris tutarentur: venire amentem invidia, iratum virtuti alienae felicitatique; furere quod se absente res publica egregie gesta esset; malle, si mutare fortunam posset, apud Samnites
<span class="innerMarginNote right">3</span>quam Romanos victoriam esse; imperium dictitare spretum, tamquam non eadem mente pugnari vetuerit qua pugnatum doleat. Et tunc invidia impedire virtutem alienam voluisse cupidissimisque arma ablaturum fuisse militibus, ne se absente
<span class="innerMarginNote right">4</span>moveri possent; et nunc<a class="footnoteLink" href="#note_LCL191_118_1" id="target_note_LCL191_118_1"><sup>1</sup></a> id furere, id aegre pati, quod sine L. Papirio non inermes, non manci milites fuerint, quod se Q. Fabius magistrum equitum
<span class="innerMarginNote right">5</span>duxerit ac non accensum dictatoris. Quid illum facturum fuisse, si, quod belli casus ferunt Marsque communis, adversa pugna evenisset, qui sibi devictis hostibus, re publica bene gesta, ita ut non ab illo unico duce melius geri potuerit, supplicium magistro
<span class="innerMarginNote right">6</span>equitum tunc victori minetur? Neque illum magistro



</p></section><notes><section class="footnotes"><ul><li class="note" id="note_LCL191_118_1"><a class="footnoteCrossrefLink" href="#target_note_LCL191_118_1" title="Click to highlight in text"><sup class="lineRef">1</sup>nunc Î©: tunc <span class="italic">M</span>.</a></li><script type="text/javascript">document.getElementById('note_LCL191_118_1').style.display = "none";</script></ul></section></notes></section>