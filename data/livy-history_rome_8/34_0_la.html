<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 422</span><span class="innerMarginNote right">4</span>equitum M. Antonius. Religio deinde incessit vitio eos creatos, magistratuque se abdicaverunt; et quia pestilentia insecuta est, velut omnibus eo vitio contactis
auspiciis, res ad interregnum rediit.</p>
<p><span class="innerMarginNote right">5</span>Ab interregno inito per quintum demum interregem,
M. Valerium Corvum,<a class="footnoteLink" href="#note_LCL191_68_1" id="target_note_LCL191_68_1"><sup>1</sup></a> creati consules A.
<span class="innerMarginNote right">6</span>Cornelius iterum et Cn. Domitius. Tranquillis rebus fama Gallici belli pro tumultu valuit ut dictatorem dici placeret. Dictus M. Papirius Crassus et magister
<span class="innerMarginNote right">7</span>equitum P. Valerius Publicola. A quibus cum dilectus intentius quam adversus finitima bella haberetur, exploratores missi attulerunt quieta
<span class="innerMarginNote right">8</span>omnia apud Gallos esse. Samnium quoque iam alterum annum turbari novis consiliis suspectum erat; eo ex agro Sidicino exercitus Romanus non
<span class="innerMarginNote right">9</span>deductus. Ceterum Samnites bellum Alexandri Epirensis in Lucanos traxit; qui duo populi adversus regem escensionem<a class="footnoteLink" href="#note_LCL191_68_2" id="target_note_LCL191_68_2"><sup>2</sup></a> a Paesto facientem signis conlatis
<span class="innerMarginNote right">10</span>pugnaverunt. Eo certamine superior Alexander, incertum qua fide culturus, si perinde cetera processissent,
pacem cum Romanis fecit.</p>
<p><span class="innerMarginNote right">11</span>Eodem anno census actus novique cives censi. Tribus propter eos additae Maecia et Scaptia; censores
<span class="innerMarginNote right">12</span>addiderunt Q. Publilius Philo Sp. Postumius. Romani




</p></section><notes><section class="footnotes"><ul><li class="note" id="note_LCL191_68_1"><a class="footnoteCrossrefLink" href="#target_note_LCL191_68_1" title="Click to highlight in text"><sup class="lineRef">1</sup>Corvum Ω: coruinum <span class="italic">UO.</span></a></li><script type="text/javascript">document.getElementById('note_LCL191_68_1').style.display = "none";</script><li class="note" id="note_LCL191_68_2"><a class="footnoteCrossrefLink" href="#target_note_LCL191_68_2" title="Click to highlight in text"><sup class="lineRef">2</sup>escensionemϛ: escensione Ω: excensionem <span class="italic">A</span>ϛ: excursionem
<span class="italic">D</span><sup>3</sup><span class="italic">A</span><sup>3</sup>: ascensionem <span class="italic">U.</span></a></li><script type="text/javascript">document.getElementById('note_LCL191_68_2').style.display = "none";</script></ul></section></notes></section>