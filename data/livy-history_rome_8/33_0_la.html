<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 418–420</span>nec maiore certamine capti cum urbe
Ausones sunt quam acie fusi erant. Praeda capta ingens est, praesidioque imposito Calibus reductae
<span class="innerMarginNote right">11</span>Romam legiones. Consul ex senatus consulto triumphavit, et, ne Atilius expers gloriae esset, iussi ambo consules adversus Sidicinos ducere exercitum.
<span class="innerMarginNote right">12</span>Dictatorem ante ex senatus consulto comitiorum
habendorum causa dixerunt L. Aemilium Mamercinum; is magistrum equitum Q. Publilium Philonem dixit. Dictatore comitia habente consules
<span class="innerMarginNote right">13</span>creati sunt T. Veturius Sp. Postumius. Ei, etsi<a class="footnoteLink" href="#note_LCL191_66_1" id="target_note_LCL191_66_1"><sup>1</sup></a> belli pars cum Sidicinis restabat, tamen, ut beneficio praevenirent desiderium plebis, de colonia deducenda
<span class="innerMarginNote right">14</span>Cales rettulerunt; factoque senatus consulto ut duo milia quingenti homines eo scriberentur, tres viros coloniae deducendae agroque dividundo creaverunt K. Duillium T. Quinctium M. Fabium.</p>
<p> <span class="marginNote left"><span class="sc">a.u.c.</span> 422</span>XVII. Novi deinde consules a veteribus exercitu
accepto ingressi hostium fines populando usque ad
<span class="innerMarginNote right">2</span>moenia atque urbem pervenerunt. Ibi quia ingenti exercitu comparato Sidicini et ipsi pro extrema spe dimicaturi enixe videbantur et Samnium fama erat
<span class="innerMarginNote right">3</span>conciri ad bellum, dictator ab consulibus ex auctoritate
senatus dictus P. Cornelius Rufinus, magister



</p></section><notes><section class="footnotes"><ul><li class="note" id="note_LCL191_66_1"><a class="footnoteCrossrefLink" href="#target_note_LCL191_66_1" title="Click to highlight in text"><sup class="lineRef">1</sup>Ei, etsi <span class="italic">Madvig</span>: etsi Ω.</a></li><script type="text/javascript">document.getElementById('note_LCL191_66_1').style.display = "none";</script></ul></section></notes></section>