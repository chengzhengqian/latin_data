<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 428</span>Samnites insidebant accepit; praesidio ei L. Quinctius tribunus militum praepositus.</p>
<p>XXVI. Eodem tempore et Nymphius praetorem Samnitium arte adgressus perpulerat, ut, quoniam omnis Romanus exercitus aut circa Palaepolim aut in Samnio esset, sineret se classe circumvehi ad Romanum agrum, non oram modo maris sed ipsi
<span class="innerMarginNote right">2</span>urbi propinqua loca depopulaturum. Sed ut falleret, nocte proficiscendum esse extemploque naves deducendas. Quod quo maturius fieret, omnis iuventus Samnitium praeter necessarium urbis praesidium
<span class="innerMarginNote right">3</span>ad litus missa. Ubi dum Nymphius in tenebris et multitudine semet ipsa impediente, sedulo aliis alia imperia turbans, terit tempus, Charilaus ex composito ab sociis in urbem receptus, cum summa urbis Romano milite implesset, tolli clamorem iussit: ad quem Graeci signo accepto a principibus quievere,
<span class="innerMarginNote right">4</span>Nolani per aversam partem urbis via Nolam ferente<a class="footnoteLink" href="#note_LCL191_102_1" id="target_note_LCL191_102_1"><sup>1</sup></a> effugiunt. Samnitibus exclusis ab urbe, ut expeditior in praesentia fuga, ita foedior, postquam periculo
<span class="innerMarginNote right">5</span>evaserunt, visa, quippe qui inermes nulla rerum suarum non relicta inter hostes, ludibrium non externis modo sed etiam popularibus, spoliati atque



</p></section><notes><section class="footnotes"><ul><li class="note" id="note_LCL191_102_1"><a class="footnoteCrossrefLink" href="#target_note_LCL191_102_1" title="Click to highlight in text"><sup class="lineRef">1</sup>via Nolam ferente <span class="italic">T</span><sup>2</sup><span class="italic">A</span><sup>x</sup>: uiam nolam ferentem (-tes <span class="italic">O</span>) Î©.</a></li><script type="text/javascript">document.getElementById('note_LCL191_102_1').style.display = "none";</script></ul></section></notes></section>