<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 414</span><span class="innerMarginNote right">6</span>diuturna patientia fecimus. Atqui si quando unquam consociandi imperii, usurpandae libertatis tempus optastis, en hoc tempus adest, et virtute vestra et
<span class="innerMarginNote right">7</span>deum benignitate vobis datum. Temptastis patientiam
negando militem; quis dubitat exarsisse eos, cum plus ducentorum annorum morem solveremus?
<span class="innerMarginNote right">8</span>Pertulerunt tamen hunc dolorem. Bellum nostro nomine cum Paelignis gessimus; qui ne nostrorum quidem finium nobis per nos tuendorum
<span class="innerMarginNote right">9</span>ius antea dabant nihil intercesserunt. Sidicinos in fidem receptos, Campanos ab se ad nos descisse, exercitus nos parare adversus Samnites, foederatos
<span class="innerMarginNote right">10</span>suos, audierunt nec moverunt se ab urbe. Unde haec illis tanta modestia, nisi a conscientia virium et nostrarum et suarum? Idoneos auctores habeo querentibus de nobis Samnitibus ita responsum ab senatu Romano esse ut facile appareret ne ipsos quidem iam postulare ut Latium sub Romano imperio sit. Usurpate modo postulando<a class="footnoteLink" href="#note_LCL191_14_1" id="target_note_LCL191_14_1"><sup>1</sup></a> quod illi
<span class="innerMarginNote right">11</span>vobis taciti concedunt. Si quem hoc metus dicere prohibet, en ego<a class="footnoteLink" href="#note_LCL191_14_2" id="target_note_LCL191_14_2"><sup>2</sup></a> ipse audiente non populo Romano modo senatuque sed Iove ipso, qui Capitolium incolit, profiteor me dicturum, ut si nos in foedere ac societate esse velint, consulem alterum ab nobis
<span class="innerMarginNote right">12</span>senatusque partem accipiant.” Haec ferociter non suadenti solum sed pollicenti clamore et adsensu


</p></section><notes><section class="footnotes"><ul><li class="note" id="note_LCL191_14_1"><a class="footnoteCrossrefLink" href="#target_note_LCL191_14_1" title="Click to highlight in text"><sup class="lineRef">1</sup>postulando <span class="italic">M</span><sup>2</sup> <span class="italic">or M</span><sup>1</sup>ϛ: postulando. Eo <span class="italic">TD</span>: postulando eo Ω: postulando id ϛ.</a></li><script type="text/javascript">document.getElementById('note_LCL191_14_1').style.display = "none";</script><li class="note" id="note_LCL191_14_2"><a class="footnoteCrossrefLink" href="#target_note_LCL191_14_2" title="Click to highlight in text"><sup class="lineRef">2</sup>en ego <span class="italic">A</span><sup>3</sup> <span class="italic">Gelenius</span>: en͞g͞o <span class="italic">M</span>: en <span class="italic">PFUO</span>: ego <span class="italic">HTDLA</span>: hem ego ϛ.</a></li><script type="text/javascript">document.getElementById('note_LCL191_14_2').style.display = "none";</script></ul></section></notes></section>