<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 425</span>Plautium dirutis Priverni muris praesidioque valido imposito ad triumphum accersit: Vitruvium in carcere<a class="footnoteLink" href="#note_LCL191_80_1" id="target_note_LCL191_80_1"><sup>1</sup></a> adservari iussit, quoad consul redisset, tum
<span class="innerMarginNote right">8</span>verberatum necari. Aedes eius, quae essent in Palatio, diruendas, bona Semoni Sango censuerunt consecranda; quodque aeris ex eis redactum est, ex eo aenei orbes facti positi in sacello Sangus adversus
<span class="innerMarginNote right">9</span>aedem Quirini. De senatu Privernate ita decretum, ut qui senator Priverni post defectionem ab Romanis mansisset trans Tiberim lege eadem qua Veliterni
<span class="innerMarginNote right">10</span>habitaret. His ita decretis usque ad triumphum Plauti silentium de Privernatibus fuit; post triumphum
consul necato Vitruvio sociisque eius noxae apud satiatos iam suppliciis nocentium tutam
<span class="innerMarginNote right">11</span>mentionem de Privernatibus ratus, “Quoniam auctores defectionis” inquit, “meritas poenas et ab dis immortalibus et a vobis habent, patres conscripti,
<span class="innerMarginNote right">12</span>quid placet de innoxia multitudine fieri? Equidem, etsi meae partes exquirendae magis sententiae quam dandae sunt, tamen, cum videam Privernates vicinos Samnitibus esse, unde nunc nobis incertissima pax est, quam minimum irarum inter nos illosque relinqui velim.”</p>
<p>XXI. Cum ipsa per se res anceps esset, prout cuiusque ingenium erat atrocius mitiusve suadentibus,




</p></section><notes><section class="footnotes"><ul><li class="note" id="note_LCL191_80_1"><a class="footnoteCrossrefLink" href="#target_note_LCL191_80_1" title="Click to highlight in text"><sup class="lineRef">1</sup>in carcere <span class="italic">F</span><sup>x</sup> (<span class="italic">over erasure</span>) <span class="italic">Madvig</span>: in carcerem Ω.</a></li><script type="text/javascript">document.getElementById('note_LCL191_80_1').style.display = "none";</script></ul></section></notes></section>