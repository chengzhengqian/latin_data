<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 414</span><span class="innerMarginNote right">3</span>suos tum factis clarus. Is ubi Romanos equites
insignemque inter eos praecedentem consulis filium—nam
omnes inter se, utique illustres viri, noti
<span class="innerMarginNote right">4</span>erant—cognovit, “Unane,” ait, “turma, Romani, cum Latinis sociisque bellum gesturi estis? Quid interea consules, quid duo exercitus consulares
<span class="innerMarginNote right">5</span>agent?” “Aderunt in tempore,” Manlius inquit, “et cum illis aderit Iuppiter ipse, foederum a vobis
<span class="innerMarginNote right">6</span>violatorum testis, qui plus potest polletque. Si ad Regillum lacum ad satietatem vestram pugnavimus, hic quoque efficiemus profecto ne nimis acies vobis
<span class="innerMarginNote right">7</span>et conlata signa nobiscum cordi sint.” Ad ea Geminus paulum ab suis equo provectus: “Visne igitur, dum dies ista venit, qua magno conatu exercitus
moveatis, interea tu ipse congredi mecum, ut nostro duorum iam hinc eventu cernatur, quantum
<span class="innerMarginNote right">8</span>eques Latinus Romano praestet?” Movet ferocem animum iuvenis seu ira seu detractandi certaminis pudor seu inexsuperabilis vis fati. Oblitus itaque imperii patrii consulumque edicti, praeceps ad id certamen agitur, quo vinceret an vinceretur haud
<span class="innerMarginNote right">9</span>multum interesset. Equitibus ceteris velut ad spectaculum submotis, spatio quod vacui interiacebat campi adversos concitant equos; et cum infestis cuspidibus concurrissent, Manli cuspis super galeam
</p></section><notes></notes></section>