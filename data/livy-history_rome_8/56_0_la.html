<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 429</span><span class="innerMarginNote right">7</span>Camillo sorte evenit. Exercitus utroque ducti, et cura tuendorum finium hostes prohibiti coniungere
<span class="innerMarginNote right">8</span>arma. Ceterum alterum consulem L. Furium, cui maior moles rerum imposita erat, morbo gravi implicitum
<span class="innerMarginNote right">9</span>fortuna bello subtraxit; iussusque dictatorem dicere rei gerendae causa, longe clarissimum bello ea tempestate dixit, L. Papirium Cursorem, a quo Q.<a class="footnoteLink" href="#note_LCL191_112_1" id="target_note_LCL191_112_1"><sup>1</sup></a> Fabius Maximus Rullianus<a class="footnoteLink" href="#note_LCL191_112_2" id="target_note_LCL191_112_2"><sup>2</sup></a> magister
<span class="innerMarginNote right">10</span>equitum est dictus, par nobile rebus in eo magistratu gestis, discordia tamen, qua prope ad ultimum dimicationis ventum est, nobilius.</p>
<p><span class="innerMarginNote right">11</span>Ab altero consule in Vestinis multiplex bellum nec usquam vario eventu gestum est. Nam et pervastavit agros et populando atque urendo tecta
<span class="innerMarginNote right">12</span>hostium sataque in aciem invitos extraxit, et ita proelio uno accidit Vestinorum res, haudquaquam tamen incruento milite suo, ut non in castra solum refugerent hostes, sed iam ne vallo quidem ac fossis freti dilaberentur in oppida, situ urbium moenibusque
<span class="innerMarginNote right">13</span>se defensuri. Postremo oppida quoque vi expugnare adortus, primo Cutinam ingenti ardore militum a volnerum ira,<a class="footnoteLink" href="#note_LCL191_112_3" id="target_note_LCL191_112_3"><sup>3</sup></a> quod haud fere quisquam integer proelio excesserat, scalis cepit, deinde
<span class="innerMarginNote right">14</span>Cingiliam. Utriusque urbis praedam militibus, quod







</p></section><notes><section class="footnotes"><ul><li class="note" id="note_LCL191_112_1"><a class="footnoteCrossrefLink" href="#target_note_LCL191_112_1" title="Click to highlight in text"><sup class="lineRef">1</sup>a quo Q. <span class="italic">P</span><sup>2</sup><span class="italic">F</span><sup>3</sup><span class="italic">T</span><sup>2</sup>: a quo que (<span class="italic">or</span> a quoq.) Ω: amquoq. <span class="italic">M</span>: a quo <span class="italic">D</span><sup>x</sup>: abeoquo <span class="italic">A</span><sup>2</sup>.</a></li><script type="text/javascript">document.getElementById('note_LCL191_112_1').style.display = "none";</script><li class="note" id="note_LCL191_112_2"><a class="footnoteCrossrefLink" href="#target_note_LCL191_112_2" title="Click to highlight in text"><sup class="lineRef">2</sup>Rullianus <span class="italic">Sigon</span>. (<span class="italic">C.I.L.</span> i<sup>2</sup>, <span class="italic">p</span>. 45, <span class="italic">a.u.c.</span> 432. 445; <span class="italic">Plin. N.H</span>. <span class="sc">vii</span>. xli. 42): rutilanus <span class="italic">O</span>: rutilianus <span class="italic">MPFUHT</span>: rutulianus <span class="italic">DLA</span>.</a></li><script type="text/javascript">document.getElementById('note_LCL191_112_2').style.display = "none";</script><li class="note" id="note_LCL191_112_3"><a class="footnoteCrossrefLink" href="#target_note_LCL191_112_3" title="Click to highlight in text"><sup class="lineRef">3</sup>a vol (vul-) nerum ira <span class="italic">Madvig</span> (<span class="italic">cf</span>. <span class="sc">xxiv</span>. xxx. 1): aut vol (uul-)nerum ira Ω: ac uulnerum ira ϛ: aut uulneratum ira <span class="italic">M</span>.</a></li><script type="text/javascript">document.getElementById('note_LCL191_112_3').style.display = "none";</script></ul></section></notes></section>