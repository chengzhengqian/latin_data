<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 427–428</span><span class="innerMarginNote right">10</span>Legati Romanorum cum se non quo hostis vocasset<a class="footnoteLink" href="#note_LCL191_90_1" id="target_note_LCL191_90_1"><sup>1</sup></a> sed quo imperatores sui duxissent ituros esse respondissent . . .<a class="footnoteLink" href="#note_LCL191_90_2" id="target_note_LCL191_90_2"><sup>2</sup></a></p>
<p>Iam Publilius inter Palaepolim Neapolimque loco opportune capto diremerat hostibus societatem auxilii mutui qua, ut quisque locus premeretur, inter se usi
<span class="innerMarginNote right">11</span>fuerant. Itaque cum et comitiorum dies instaret et Publilium imminentem hostium muris avocari ab spe capiendae in dies urbis haud e re publica esset,
<span class="innerMarginNote right">12</span>actum cum tribunis est, ad populum ferrent ut, cum Q. Publilius Philo consulatu abisset, pro consule rem gereret quoad debellatum cum Graecis esset.</p>
<p><span class="innerMarginNote right">13</span>L. Cornelio, quia ne eum quidem in Samnium iam ingressum revocari ab impetu belli placebat, litterae missae ut dictatorem comitiorum causa diceret.
<span class="innerMarginNote right">14</span>Dixit M. Claudium Marcellum; ab eo magister equitum dictus Sp. Postumius. Nec tamen ab dictatore comitia sunt habita, quia vitione creatus esset in disquisitionem venit. Consulti augures
<span class="innerMarginNote right">15</span>vitiosum videri dictatorem pronuntiaverunt. Eam rem tribuni suspectam infamemque criminando fecerunt: nam neque facile fuisse id vitium nosci, cum consul oriens de nocte<a class="footnoteLink" href="#note_LCL191_90_3" id="target_note_LCL191_90_3"><sup>3</sup></a> silentio diceret dictatorem, neque ab consule cuiquam publice





</p></section><notes><section class="footnotes"><ul><li class="note" id="note_LCL191_90_1"><a class="footnoteCrossrefLink" href="#target_note_LCL191_90_1" title="Click to highlight in text"><sup class="lineRef">1</sup>vocasset T<sup>2</sup>ϛ: uocaset <span class="italic">O</span><sup>1</sup>: uocaret <span class="italic">O</span>: uocassent Ωϛ.</a></li><script type="text/javascript">document.getElementById('note_LCL191_90_1').style.display = "none";</script><li class="note" id="note_LCL191_90_2"><a class="footnoteCrossrefLink" href="#target_note_LCL191_90_2" title="Click to highlight in text"><sup class="lineRef">2</sup><span class="italic">Madvig thinks that a passage of some length, narrating the
outcome of the embassy, the declaration of war, and the
beginning of the siege of Naples, has been lost.</span></a></li><script type="text/javascript">document.getElementById('note_LCL191_90_2').style.display = "none";</script><li class="note" id="note_LCL191_90_3"><a class="footnoteCrossrefLink" href="#target_note_LCL191_90_3" title="Click to highlight in text"><sup class="lineRef">3</sup>oriens de nocte <span class="italic">Drakenborch</span> (oriens nocte <span class="italic">Rubenius</span>):
oriende nocte F: oriente nocte Ω: oriente noctis <span class="italic">D</span><sup>3</sup><span class="italic">A</span>:
oriente sub nocte <span class="italic">Ο</span>.</a></li><script type="text/javascript">document.getElementById('note_LCL191_90_3').style.display = "none";</script></ul></section></notes></section>