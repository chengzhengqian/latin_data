<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 413</span>pro victis Antium agmine trepido sauciis ac parte
<span class="innerMarginNote right">6</span>impedimentorum relicta abierunt. Armorum magna vis cum inter caesa hostium corpora tum in castris inventa est. Ea Luae Matri dare se consul dixit finesque hostium usque ad oram maritimam est depopulatus.</p>
<p><span class="innerMarginNote right">7</span>Alteri consuli Aemilio ingresso Sabellum agrum non castra Samnitium, non legiones usquam oppositae.
Ferro ignique vastantem agros legati
<span class="innerMarginNote right">8</span>Samnitium pacem orantes adeunt; a quo reiecti ad senatum, potestate facta dicendi, positis ferocibus animis pacem sibi ab Romanis bellique ius adversus
<span class="innerMarginNote right">9</span>Sidicinos petierunt, quae se eo iustius petere, quod et in amicitiam populi Romani secundis suis rebus, non adversis ut Campani, venissent, et adversus Sidicinos sumerent arma, suos semper hostes, populi
<span class="innerMarginNote right">10</span>Romani nunquam amicos, qui nec ut Samnites in pace amicitiam nec ut Campani auxilium in bello petissent, nec in fide populi Romani nec in dicione essent.</p>
<p>II. Cum de postulatis Samnitium T. Aemilius praetor senatum consuluisset reddendumque iis
<span class="innerMarginNote right">2</span>foedus patres censuissent, praetor Samnitibus respondit
nec quo minus perpetua cum eis amicitia esset per populum Romanum stetisse, nec contradici quin, quoniam ipsos belli culpa sua contracti taedium



</p></section><notes></notes></section>