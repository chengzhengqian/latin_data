<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 418–420</span>exercitus fusus propinquitate urbium et ad fugam
<span class="innerMarginNote right">3</span>pronior et in fuga ipsa tutior fuit. Nec tamen omissa eius belli cura patribus, quia totiens iam Sidicini aut ipsi moverant bellum aut moventibus
<span class="innerMarginNote right">4</span>auxilium tulerant aut causa armorum fuerant. Itaque
omni ope adnisi sunt, ut maximum ea tempestate
imperatorem M. Valerium Corvum<a class="footnoteLink" href="#note_LCL191_64_1" id="target_note_LCL191_64_1"><sup>1</sup></a> consulem
<span class="innerMarginNote right">5</span>quartum facerent; collega additus Corvo M. Atilius Regulus; et ne forte casu erraretur, petitum ab consulibus ut extra sortem Corvi ea provincia esset.
<span class="innerMarginNote right">6</span>Exercitu victore a superioribus consulibus accepto, ad Cales, unde bellum ortum erat, profectus, cum hostes ab superioris etiam certaminis memoria pavidos
clamore atque impetu primo fudisset, moenia
<span class="innerMarginNote right">7</span>ipsa oppugnare est adgressus. Et militum quidem is erat ardor ut iam inde cum scalis succedere ad
<span class="innerMarginNote right">8</span>muros vellent evasurosque contenderent; Corvus, quia id arduum factu erat, labore militum potius quam periculo peragere inceptum voluit. Itaque aggerem et vineas egit turresque muro admovit, quarum usum forte oblata opportunitas praevertit.
<span class="innerMarginNote right">9</span>Namque M. Fabius, captivus Romanus, cum per neglegentiam custodum festo die vinculis ruptis per murum inter opera Romanorum, religata ad pinnam
<span class="innerMarginNote right">10</span>muri reste suspensus, manibus se demisisset, perpulit imperatorem ut vino epulisque sopitos hostes adgrederetur;

</p></section><notes><section class="footnotes"><ul><li class="note" id="note_LCL191_64_1"><a class="footnoteCrossrefLink" href="#target_note_LCL191_64_1" title="Click to highlight in text"><sup class="lineRef">1</sup>Corvum Ω: coruinum (<span class="italic">and</span> coruino <span class="italic">in</span> § 5, <span class="italic">where, however, Ο has</span> corino) <span class="italic">UO.</span></a></li><script type="text/javascript">document.getElementById('note_LCL191_64_1').style.display = "none";</script></ul></section></notes></section>