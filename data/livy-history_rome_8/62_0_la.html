<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 429</span>militum implorans lacerantibus vestem lictoribus ad
triarios tumultum ultima<a class="footnoteLink" href="#note_LCL191_124_1" id="target_note_LCL191_124_1"><sup>1</sup></a> in contione miscentes sese recepit.</p>
<p><span class="innerMarginNote right">12</span>Inde clamor in totam contionem est perlatus; alibi preces, alibi minae audiebantur. Qui proximi forte tribunali steterant, quia subiecti oculis imperatoris noscitari poterant, orabant ut parceret magistro equitum, neu cum eo exercitum damnaret;
<span class="innerMarginNote right">13</span>extrema contio et circa Fabium globus increpabant inclementem dictatorem nec procul seditione aberant. Ne tribunal quidem satis quietum erat;
<span class="innerMarginNote right">14</span>legati circumstantes sellam orabant ut rem in posterum diem differret et irae suae spatium et consilio
<span class="innerMarginNote right">15</span>tempus daret: satis castigatam adulescentiam Fabi esse, satis deformatam victoriam; ne ad extremum finem supplicii tenderet, neu unico iuveni neu patri eius, clarissimo viro, neu Fabiae genti eam
<span class="innerMarginNote right">16</span>iniungeret ignominiam. Cum parum precibus, parum causa proficerent, intueri saevientem contionem iubebant: ita inritatis militum animis subdere ignem ac materiam seditioni non esse aetatis, non prudentiae
<span class="innerMarginNote right">17</span>eius; neminem id Q. Fabio poenam deprecanti suam vitio versurum, sed dictatori, si occaecatus ira infestam multitudinem in se pravo certamine movisset.
<span class="innerMarginNote right">18</span>Postremo, ne id se gratiae dare Q. Fabi



</p></section><notes><section class="footnotes"><ul><li class="note" id="note_LCL191_124_1"><a class="footnoteCrossrefLink" href="#target_note_LCL191_124_1" title="Click to highlight in text"><sup class="lineRef">1</sup>ultima <span class="italic">Wesenberg</span>: iam Î©.</a></li><script type="text/javascript">document.getElementById('note_LCL191_124_1').style.display = "none";</script></ul></section></notes></section>