<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 416</span><span class="innerMarginNote right">6</span>Camillus ad Pedum cum Tiburtibus, maxime valido exercitu, maiore mole quamquam aeque prospero
<span class="innerMarginNote right">7</span>eventu pugnat. Tumultum maxime repentina inter proelium eruptio oppidanorum fecit; in quos parte exercitus conversa Camillus non compulit solum eos intra moenia, sed eodem etiam die, cum ipsos auxiliaque
<span class="innerMarginNote right">8</span>eorum perculisset, oppidum scalis cepit. Placuit inde iam maiore conatu animoque ab unius expugnatione
urbis ad perdomandum Latium victorem circumducere exercitum. Nec quievere antequam expugnando aut in deditionem accipiendo singulas
<span class="innerMarginNote right">9</span>urbes Latium omne subegere. Praesidiis inde dispositis
per recepta oppida Romam ad destinatum omnium consensu triumphum decessere. Additus triumpho honos, ut statuae equestres eis—rara illa aetate res—in foro ponerentur.</p>
<p><span class="innerMarginNote right">10</span>Priusquam comitiis in insequentem annum consules
rogarent, Camillus de Latinis populis ad senatum
<span class="innerMarginNote right">11</span>rettulit atque ita disseruit: “Patres conscripti, quod bello armisque in Latio agendum fuit, id iam deum benignitate ac virtute militum ad finem venit.
<span class="innerMarginNote right">12</span>Caesi ad Pedum Asturamque sunt exercitus hostium; oppida Latina omnia et Antium ex Volscis aut vi capta aut recepta in deditionem praesidiis tenentur
<span class="innerMarginNote right">13</span>vestris. Reliqua consultatio est, quoniam rebellando saepius nos sollicitant, quonam modo perpetua pace


</p></section><notes></notes></section>