<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span></span><span class="innerMarginNote right">7</span>tum puter M. Fabius “Quando quidem” inquit, “apud te nec auctoritas senatus nec aetas mea, cui orbitatem paras, nec virtus nobilitasque magistri equitum a te ipso nominati valet nec preces, quae saepe hostem mitigavere, quae deorum iras placant, tribunos plebis appello et provoco ad populum eumque
<span class="innerMarginNote right">8</span>tibi, fugienti exercitus tui, fugienti senatus iudicium, iudicem fero, qui certe unus plus quam tua dictatura potest polletque. Videro, cessurusne provocationi sis, cui rex Romanus Tullus Hostilius cessit.”</p>
<p><span class="innerMarginNote right">9</span>Ex curia in contionem itur. Quo cum paucis dictator, cum omni agmine principum magister equitum cum escendisset,<a class="footnoteLink" href="#note_LCL191_128_1" id="target_note_LCL191_128_1"><sup>1</sup></a> deduci eum de rostris
<span class="innerMarginNote right">10</span>Papirius in partem inferiorem iussit. Secutus pater “Bene agis”inquit, “cum eo nos deduci iussisti, unde et privati vocem mittere possemus.”Ibi primo non tam perpetuae orationes quam altercatio exaudiebatur<a class="footnoteLink" href="#note_LCL191_128_2" id="target_note_LCL191_128_2"><sup>2</sup></a>;
<span class="innerMarginNote right">11</span>vicit deinde strepitum vox et indignatio Fabi senis increpantis superbiam crudelitatemque
<span class="innerMarginNote right">12</span>Papiri: se quoque dictatorem Romae fuisse, nec a se quemquam, ne plebis quidem hominem, non
<span class="innerMarginNote right">13</span>centurionem, non militem violatum; Papirium tamquam ex hostium ducibus, sic ex Romano imperatore




</p></section><notes><section class="footnotes"><ul><li class="note" id="note_LCL191_128_1"><a class="footnoteCrossrefLink" href="#target_note_LCL191_128_1" title="Click to highlight in text"><sup class="lineRef">1</sup>cum escendisset ϛ: escendisset <span class="italic">MPOHT</span>: ascendisset <span class="italic">M</span><sup>4</sup><span class="italic">P</span><sup>2</sup> <span class="italic">FUDLA</span>.</a></li><script type="text/javascript">document.getElementById('note_LCL191_128_1').style.display = "none";</script><li class="note" id="note_LCL191_128_2"><a class="footnoteCrossrefLink" href="#target_note_LCL191_128_2" title="Click to highlight in text"><sup class="lineRef">2</sup>exaudiebatur <span class="italic">Gronov</span>.: exaudiebantur Ω.</a></li><script type="text/javascript">document.getElementById('note_LCL191_128_2').style.display = "none";</script></ul></section></notes></section>