<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 429</span>crederet, se ius iurandum dare paratos esse non videri e re publica in Q. Fabium eo tempore animadverti.</p>
<p>XXXIII. His vocibus cum in se magis incitarent dictatorem quam magistro equitum placarent, iussi
<span class="innerMarginNote right">2</span>de tribunali descendere legati; et silentio nequiquam per praeconem temptato, cum prae<a class="footnoteLink" href="#note_LCL191_126_1" id="target_note_LCL191_126_1"><sup>1</sup></a> strepitu ac tumultu nec ipsius dictatoris nec apparitorum eius vox audiretur, nox velut in proelio certamini finem fecit.</p>
<p><span class="innerMarginNote right">3</span>Magister equitum, iussus postero die adesse, cum omnes adfirmarent infestius Papirium exarsurum, agitatum contentione<a class="footnoteLink" href="#note_LCL191_126_2" id="target_note_LCL191_126_2"><sup>2</sup></a> ipsa exacerbatumque, clam
<span class="innerMarginNote right">4</span>ex castris Romam profugit; et patre auctore M. Fabio, qui ter iam consul dictatorque fuerat, vocato extemplo senatu, cum maxime conquereretur apud patres vim atque iniuriam dictatoris, repente strepitus
<span class="innerMarginNote right">5</span>ante curiam lictorum summoventium auditur, et ipse infensus aderat, postquam comperit profectum ex castris, cum expedito equitatu secutus. Iterata deinde contentio, et prendi Fabium Papirius iussit.
<span class="innerMarginNote right">6</span>Ubi cum deprecantibus primoribus patrum atque universo senatu perstaret in incepto immitis animus,




</p></section><notes><section class="footnotes"><ul><li class="note" id="note_LCL191_126_1"><a class="footnoteCrossrefLink" href="#target_note_LCL191_126_1" title="Click to highlight in text"><sup class="lineRef">1</sup>cum prae <span class="italic">T</span><sup>2</sup><span class="italic">A</span><sup>3</sup> (<span class="italic">or A</span><sup>2</sup>) ϛ: prae Ω.</a></li><script type="text/javascript">document.getElementById('note_LCL191_126_1').style.display = "none";</script><li class="note" id="note_LCL191_126_2"><a class="footnoteCrossrefLink" href="#target_note_LCL191_126_2" title="Click to highlight in text"><sup class="lineRef">2</sup>contentione ϛ: contione <span class="italic">F</span><sup>3</sup> (<span class="italic">or F</span><sup>2</sup>) <span class="italic">over erasure</span>: conuentione Ω.</a></li><script type="text/javascript">document.getElementById('note_LCL191_126_2').style.display = "none";</script></ul></section></notes></section>