<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 414</span><span class="innerMarginNote right">7</span>Forte ita accidit ut parem ferociae huius et Romani consulem T. Manlium haberent, qui adeo non tenuit iram ut, si tanta dementia patres conscriptos cepisset ut ab Setino homine leges acciperent, gladio cinctum in senatum venturum se esse palam diceret, et quemcumque in curia Latinum vidisset, sua manu
<span class="innerMarginNote right">8</span>interempturum. Et conversus ad simulacrum Iovis, “Audi, Iuppiter, haec scelera” inquit; “audite, Ius Fasque. Peregrinos consules et peregrinum senatum in tuo, Iuppiter, augurato templo captus atque ipse<a class="footnoteLink" href="#note_LCL191_18_1" id="target_note_LCL191_18_1"><sup>1</sup></a>
<span class="innerMarginNote right">9</span>oppressus visurus es! Haecine foedera Tullus, Romanus rex, cum Albanis, patribus vestris, Latini,
<span class="innerMarginNote right">10</span>haec L. Tarquinius vobiscum postea fecit? Non venit in mentem pugna<a class="footnoteLink" href="#note_LCL191_18_2" id="target_note_LCL191_18_2"><sup>2</sup></a> apud Regillum lacum? Adeo et cladium veterum vestrarum et beneficiorum nostrorum erga vos obliti estis?”</p>
<p>VI. Cum consulis vocem subsecuta patrum indignatio
esset, proditur memoriae adversus crebram implorationem deum, quos testes foederum saepius invocabant consules, vocem Anni spernentis numina
<span class="innerMarginNote right">2</span>Iovis Romani auditam. Certe, cum commotus ira se a vestibulo templi citato gradu proriperet, lapsus per gradus capite graviter offenso impactus imo ita
<span class="innerMarginNote right">3</span>est saxo ut sopiretur. Exanimatum auctores quoniam non omnes sunt, mihi quoque in incerto relictum sit, sicut inter foederum ruptorum testationem ingenti fragore caeli procellam effusam; nam et vera esse et apte ad repraesentandam iram deum ficta possunt.




</p></section><notes><section class="footnotes"><ul><li class="note" id="note_LCL191_18_1"><a class="footnoteCrossrefLink" href="#target_note_LCL191_18_1" title="Click to highlight in text"><sup class="lineRef">1</sup>atque ipse Ω: ipse atque <span class="italic">Alschefski.</span></a></li><script type="text/javascript">document.getElementById('note_LCL191_18_1').style.display = "none";</script><li class="note" id="note_LCL191_18_2"><a class="footnoteCrossrefLink" href="#target_note_LCL191_18_2" title="Click to highlight in text"><sup class="lineRef">2</sup>pugna <span class="italic">Ω</span>: pugnam <span class="italic">M</span>: pugnae <span class="italic">Gronovius.</span></a></li><script type="text/javascript">document.getElementById('note_LCL191_18_2').style.display = "none";</script></ul></section></notes></section>