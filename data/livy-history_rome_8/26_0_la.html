<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 415</span>tenerent; alteram, ut legum, quae comitiis centuriatis
ferrentur, ante initum suffragium patres
<span class="innerMarginNote right">16</span>auctores fierent; tertiam, ut alter utique ex plebe—cum
eo ventum sit ut utrumque plebeium fieri
<span class="innerMarginNote right">17</span>liceret—censor crearetur. Plus eo anno domi acceptum
cladis ab consulibus ac dictatore quam ex victoria eorum bellicisque rebus foris auctum imperium patres credebant.</p>
<p> <span class="marginNote left"><span class="sc">a.u.c.</span> 416</span>XIII. Anno insequenti, L. Furio Camillo C.
Maenio consulibus, quo insignitius omissa res Aemilio, superioris anni consuli, exprobraretur, Pedum armis virisque et omni vi expugnandum ac delendum senatus fremit; coactique novi consules
<span class="innerMarginNote right">2</span>omnibus eam rem praeverti proficiscuntur. Iam Latio<a class="footnoteLink" href="#note_LCL191_52_1" id="target_note_LCL191_52_1"><sup>1</sup></a> is status erat rerum ut neque bellum neque pacem pati possent. Ad bellum opes deerant; pacem
<span class="innerMarginNote right">3</span>ob agri adempti dolorem aspernabantur. Mediis consiliis standum videbatur—ut oppidis se tenerent, ne lacessitus Romanus causam belli haberet—et si cuius oppidi obsidio nuntiata esset, undique ex
<span class="innerMarginNote right">4</span>omnibus populis auxilium obsessis ferretur. Neque tamen nisi admodum a paucis populis Pedani adiuti sunt. Tiburtes Praenestinique, quorum ager propior
<span class="innerMarginNote right">5</span>erat, Pedum pervenere; Aricinos Lanuvinosque et Veliternos Antiatibus Volscis se coniungentes ad Asturae<a class="footnoteLink" href="#note_LCL191_52_2" id="target_note_LCL191_52_2"><sup>2</sup></a> flumen Maenius improviso adortus fudit.





</p></section><notes><section class="footnotes"><ul><li class="note" id="note_LCL191_52_1"><a class="footnoteCrossrefLink" href="#target_note_LCL191_52_1" title="Click to highlight in text"><sup class="lineRef">1</sup>Latio Ω: in Latio <span class="italic">Madvig</span> (<span class="italic">but cf. Walters and Conway ad loc.</span>).</a></li><script type="text/javascript">document.getElementById('note_LCL191_52_1').style.display = "none";</script><li class="note" id="note_LCL191_52_2"><a class="footnoteCrossrefLink" href="#target_note_LCL191_52_2" title="Click to highlight in text"><sup class="lineRef">2</sup>Asturae <span class="italic">Sabellicus</span> (<span class="italic">Plin. N.H.</span> <span class="sc">iii.</span> v. 9, § 57) ϛ: Saturae (<span class="italic">or</span> -e) Ω: saturem <span class="italic">DLA.</span></a></li><script type="text/javascript">document.getElementById('note_LCL191_52_2').style.display = "none";</script></ul></section></notes></section>