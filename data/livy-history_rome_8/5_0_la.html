<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 414</span><span class="innerMarginNote right">4</span>coniurationis eius Romam emanarunt; iussisque ante tempus consulibus abdicare se magistratu, quo maturius novi consules adversus tantam molem belli crearentur, religio incessit, ab eis quorum imminutum imperium esset comitia haberi. Itaque interregnum
<span class="innerMarginNote right">5</span>initum. Duo interreges fuere, M. Valerius ac M. Fabius; is creavit<a class="footnoteLink" href="#note_LCL191_10_1" id="target_note_LCL191_10_1"><sup>1</sup></a> consules T. Manlium Torquatum tertium, P. Decium Murem.</p>
<p><span class="innerMarginNote right">6</span>Eo anno Alexandrum Epiri regem in Italiam classem appulisse constat; quod bellum, si prima satis prospera fuissent, haud dubie ad Romanos
<span class="innerMarginNote right">7</span>pervenisset. Eadem aetas rerum magni Alexandri est, quem sorore huius ortum in alio tractu orbis, invictum bellis, iuvenem fortuna morbo exstinxit.</p>
<p><span class="innerMarginNote right">8</span>Ceterum Romani, etsi defectio sociorum nominisque Latini haud dubia erat, tamen tamquam de Samnitibus
non de se curam agerent, decem principes Latinorum Romam evocaverunt, quibus imperarent
<span class="innerMarginNote right">9</span>quae vellent. Praetores tum duos Latium habebat, L. Annium Setinum et L. Numisium Circeiensem, ambo ex coloniis Romanis, per quos praeter Signiam<a class="footnoteLink" href="#note_LCL191_10_2" id="target_note_LCL191_10_2"><sup>2</sup></a> Velitrasque et ipsas colonias Romanas Volsci etiam exciti ad arma erant; eos nominatim evocari placuit.
<span class="innerMarginNote right">10</span>Haud cuiquam dubium erat super qua re accirentur;






</p></section><notes><section class="footnotes"><ul><li class="note" id="note_LCL191_10_1"><a class="footnoteCrossrefLink" href="#target_note_LCL191_10_1" title="Click to highlight in text"><sup class="lineRef">1</sup>is creavit <span class="italic">cod. Sigon.</span> (<span class="sc">v.</span> xxxi. 9): Fabius creavit <span class="italic">Hertz</span>: creauit Ω: creant <span class="italic">U</span>: creati <span class="italic">A</span>: creauer̄t <span class="italic">F</span><sup>3</sup>: creauere <span class="italic">D</span><sup>3</sup><span class="italic">A</span><sup>3</sup>ϛ.</a></li><script type="text/javascript">document.getElementById('note_LCL191_10_1').style.display = "none";</script><li class="note" id="note_LCL191_10_2"><a class="footnoteCrossrefLink" href="#target_note_LCL191_10_2" title="Click to highlight in text"><sup class="lineRef">2</sup>Signiam <span class="italic">UA</span><sup>1</sup>?: signia <span class="italic">MOHTDL</span>: signa <span class="italic">PT</span><sup>2</sup><span class="italic">A</span>: signium <span class="italic">F</span>3.</a></li><script type="text/javascript">document.getElementById('note_LCL191_10_2').style.display = "none";</script></ul></section></notes></section>