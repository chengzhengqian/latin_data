<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 416</span><span class="innerMarginNote right">2</span>referrent populis. Relatum igitur de singulis decretumque.
Lanuvinis civitas data sacraque sua reddita,
cum eo ut aedes lucusque Sospitae Iunonis communis Lanuvinis municipibus cum populo
<span class="innerMarginNote right">3</span>Romano esset. Aricini Nomentanique et Pedani eodem iure quo Lanuvini in civitatem accepti.
<span class="innerMarginNote right">4</span>Tusculanis servata civitas quam habebant, crimenque rebellionis a publica fraude in paucos auctores ver
<span class="innerMarginNote right">5</span>sum. In Veliternos, veteres cives Romanos, quod totiens rebellassent, graviter saevitum: et muri deiecti et senatus inde abductus iussique trans Tiberim
<span class="innerMarginNote right">6</span>habitare, ut eius qui cis Tiberim deprehensus esset usque ad mille pondo assium<a class="footnoteLink" href="#note_LCL191_57_1" id="target_note_LCL191_57_1"><sup>1</sup></a> clarigatio esset nec priusquam aere persoluto is qui cepisset extra
<span class="innerMarginNote right">7</span>vincula captum haberet. In agrum senatorum coloni missi, quibus adscriptis speciem antiquae
<span class="innerMarginNote right">8</span>frequentiae Velitrae receperunt. Et Antium nova colonia missa, cum eo ut Antiatibus permitteretur, si et ipsi adscribi coloni vellent; naves inde longae abactae interdictumque mari Antiati populo est et
<span class="innerMarginNote right">9</span>civitas data. Tiburtes Praenestinique agro multati, neque ob recens tantum rebellionis commune cum aliis Latinis crimen, sed quod taedio imperii Romani cum Gallis, gente efferata, arma quondam consociassent.




</p></section><notes></notes></section>