<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 432</span>XXXVIII. Insequenti anno, Q. Fabio L. Fulvio
consulibus, A. Cornelius Arvina dictator et M. Fabius Ambustus magister equitum metu gravioris in Samnio belli—conducta enim pretio a finitimis iuventus dicebatur—intentiore dilectu habito egregium exercitum
<span class="innerMarginNote right">2</span>adversus Samnites duxerunt. Castra in hostico incuriose ita posita tamquam procul abesset hostis, cum subito advenere Samnitium legiones tanta ferocia ut vallum usque ad stationem Romanam inferrent.
<span class="innerMarginNote right">3</span>Nox iam appetebat; id prohibuit munimenta adoriri; nec dissimulabant orta luce postero die facturos.
<span class="innerMarginNote right">4</span>Dictator ubi propiorem spe dimicationem vidit, ne militum virtuti damno locus esset, ignibus crebris relictis, qui conspectum hostium frustrarentur, silentio legiones educit; nec tamen fallere propter propinquitatem
<span class="innerMarginNote right">5</span>castrorum potuit. Eques extemplo insecutus ita institit agmini ut, donec lucesceret, proelio abstineret; ne<a class="footnoteLink" href="#note_LCL191_148_1" id="target_note_LCL191_148_1"><sup>1</sup></a> pedestres quidem copiae
<span class="innerMarginNote right">6</span>ante lucem castris egressae. Eques luce demum ausus incursare in hostem, carpendo novissimos premendoque iniquis ad transitum locis, agmen detinuit. Interim pedes equitem adsecutus, et totis iam copiis
<span class="innerMarginNote right">7</span>Samnis urgebat. Tum dictator, postquam sine

</p></section><notes><section class="footnotes"><ul><li class="note" id="note_LCL191_146_1"><a class="footnoteCrossrefLink" href="#target_note_LCL191_146_1" title="Click to highlight in text"><sup class="lineRef">1</sup>ne Ω: nec <span class="italic">U</span>ϛ.</a></li><script type="text/javascript">document.getElementById('note_LCL191_146_1').style.display = "none";</script></ul></section></notes></section>