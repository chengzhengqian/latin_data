<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 432</span>Romanorum procul ab armatis sine praesidio, sine munimento stare, aviditate praedae impetum faciunt.
<span class="innerMarginNote right">13</span>Quod ubi dictatori trepidus nuntius attulit, “Sine modo” inquit, “sese praeda praepediant.” Alii deinde super alios diripi passim ferrique fortunas
<span class="innerMarginNote right">14</span>militum vociferabantur. Tum magistro equitum accito “Vides tu” inquit, “M. Fabi, ab hostium equite omissam pugnam? Haerent impediti impedimentis
<span class="innerMarginNote right">15</span>nostris. Adgredere, quod inter praedandum omni multitudini evenit, dissipatos; raros equis insidentes, raros, quibus ferrum in manu sit, invenies; sese equosque<a class="footnoteLink" href="#note_LCL191_150_1" id="target_note_LCL191_150_1"><sup>1</sup></a> dum praeda onerant, caede inermes
<span class="innerMarginNote right">16</span>cruentamque illis praedam redde. Mihi legiones peditumque pugna curae erunt; penes te equestre sit decus.”</p>
<p>XXXIX. Equitum acies, qualis quae esse instructissima potest, invecta in dissipatos impeditosque
<span class="innerMarginNote right">2</span>hostes caede omnia replet. Inter sarcinas omissas repente, obiacentes pedibus fugientium consterna-torumque equorum, neque pugnae neque fugae satis
<span class="innerMarginNote right">3</span>potentes caeduntur. Tum deleto prope equitatu hostium M. Fabius circumductis paulum alis<a class="footnoteLink" href="#note_LCL191_150_2" id="target_note_LCL191_150_2"><sup>2</sup></a> ab
<span class="innerMarginNote right">4</span>tergo pedestrem aciem adoritur. Clamor inde novus accidens et Samnitium terruit animos, et dictator, ubi respectantes hostium antesignanos turbataque


</p></section><notes><section class="footnotes"><ul><li class="note" id="note_LCL191_150_1"><a class="footnoteCrossrefLink" href="#target_note_LCL191_150_1" title="Click to highlight in text"><sup class="lineRef">1</sup>sese equosque <span class="italic">Luterbacher</span> (se equosque <span class="italic">Madvig</span>): equosque (<span class="italic">or</span> aequosq.) <span class="italic">PFUHT</span><sup>2</sup><span class="italic">D</span>: et quosque <span class="italic">MTLA</span>ϛ.</a></li><script type="text/javascript">document.getElementById('note_LCL191_150_1').style.display = "none";</script><li class="note" id="note_LCL191_150_2"><a class="footnoteCrossrefLink" href="#target_note_LCL191_150_2" title="Click to highlight in text"><sup class="lineRef">2</sup>alis <span class="italic">T</span><sup>3</sup>: aliis (<span class="italic">omitted by UA</span>) Ω.</a></li><script type="text/javascript">document.getElementById('note_LCL191_150_2').style.display = "none";</script></ul></section></notes></section>