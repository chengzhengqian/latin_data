<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 417</span><span class="innerMarginNote right">5</span>deletam. Ob ea infensus consulibus senatus, quorum cunctatione proditi socii essent, dictatorem dici iussit.
Dictus C. Claudius Inregillensis magistrum
<span class="innerMarginNote right">6</span>equitum C. Claudium Hortatorem dixit. Religio inde iniecta de dictatore, et cum augures vitio creatum videri dixissent, dictator magisterque equitum
se magistratu abdicarunt.</p>
<p><span class="innerMarginNote right">7</span>Eo anno Minucia Vestalis suspecta primo propter mundiorem iusto cultum, insimulata deinde apud
<span class="innerMarginNote right">8</span>pontifices ab indice servo, cum decreto eorum iussa esset sacris abstinere familiamque in potestate habere, facto iudicio viva sub terram ad portam Collinam dextra viam<a class="footnoteLink" href="#note_LCL191_62_1" id="target_note_LCL191_62_1"><sup>1</sup></a> stratam defossa Scelerato campo; credo ab incesto id ei loco nomen factum.</p>
<p><span class="innerMarginNote right">9</span>Eodem anno Q. Publilius<a class="footnoteLink" href="#note_LCL191_62_2" id="target_note_LCL191_62_2"><sup>2</sup></a> Philo praetor primum de plebe adversante Sulpicio consule, qui negabat rationem eius se habiturum, est factus, senatu, cum in summis imperiis id non obtinuisset, minus in praetura tendente.</p>
<p> <span class="marginNote left"><span class="sc">a.u.c.</span> 418–420</span>XVI. Insequens annus, L. Papirio Crasso K.
Duillio consulibus, Ausonum magis novo quam <span class="innerMarginNote right">2</span>magno bello fuit insignis. Ea gens Cales urbem incolebat; Sidicinis finitimis arma coniunxerat, unoque proelio haud sane memorabili duorum populorum





</p></section><notes><section class="footnotes"><ul><li class="note" id="note_LCL191_62_1"><a class="footnoteCrossrefLink" href="#target_note_LCL191_62_1" title="Click to highlight in text"><sup class="lineRef">1</sup>dextra viam Ω: dextra uiae <span class="italic">M</span><sup>4</sup>: dextra uia <span class="italic">A</span><sup>x</sup> (<span class="italic">over erasure</span>): extra uiam <span class="italic">U</span> (<span class="italic">Madvig</span>): iuxta viam <span class="italic">Weissenborn.</span></a></li><script type="text/javascript">document.getElementById('note_LCL191_62_1').style.display = "none";</script><li class="note" id="note_LCL191_62_2"><a class="footnoteCrossrefLink" href="#target_note_LCL191_62_2" title="Click to highlight in text"><sup class="lineRef">2</sup>Publilius <span class="italic">Glareanus</span> (<span class="italic">and Sigonius at chap.</span> xii. § 5): publius Ω.</a></li><script type="text/javascript">document.getElementById('note_LCL191_62_2').style.display = "none";</script></ul></section></notes></section>