<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 414</span>tamquam idem adversarii fecissent, triarios suos excitaverunt; qui aliquamdiu pugna atroci cum et semet ipsi fatigassent et hastas aut praefregissent aut hebetassent, pellerent tamen<a class="footnoteLink" href="#note_LCL191_40_1" id="target_note_LCL191_40_1"><sup>1</sup></a> hostem, debellatum
iam rati perventumque ad extremam aciem,
<span class="innerMarginNote right">4</span>tum consul triariis “Consurgite nunc” inquit, “integri
adversus fessos, memores patriae parentumque et coniugum ac liberorum, memores consulis pro
<span class="innerMarginNote right">5</span>vestra victoria morte occubantis.” Ubi triarii consurrexerunt
integri refulgentibus armis, nova ex improviso exorta acies, receptis in intervalla ordinum
<span class="innerMarginNote right">6</span>antepilanis, clamore sublato principia Latinorum perturbant hastisque ora fodientes primo robore virorum caeso per alios manipulos velut inermes prope intacti evasere tantaque caede perrupere cuneos ut vix quartam partem relinquerent hostium.
<span class="innerMarginNote right">7</span>Samnites quoque sub radicibus montis procul instructi
praebuere terrorem Latinis.</p>
<p>Ceterum inter omnes cives sociosque praecipua laus eius belli penes consules fuit, quorum alter omnes minas periculaque ab deis superis inferisque
<span class="innerMarginNote right">8</span>in se unum vertit, alter ea virtute eoque consilio in proelio fuit ut facile convenerit inter Romanos Latinosque qui eius pugnae memoriam posteris tradiderunt, utrius partis T. Manlius dux fuisset,
<span class="innerMarginNote right">9</span>eius futuram haud dubie fuisse victoriam. Latini ex fuga se Minturnas contulerunt. Castra secundum proelium capta, multique mortales ibi vivi oppressi,




</p></section><notes><section class="footnotes"><ul><li class="note" id="note_LCL191_40_1"><a class="footnoteCrossrefLink" href="#target_note_LCL191_40_1" title="Click to highlight in text"><sup class="lineRef">1</sup>tamen <span class="italic">Walters</span>: ui tamen (ui <span class="italic">between points in H and following a point in P</span><sup>2</sup><span class="italic">T</span>) Ω: ue tamen <span class="italic">UA</span><sup>4</sup>: ut tamen <span class="italic">M</span>: -que tandem <span class="italic">Madvig.</span></a></li><script type="text/javascript">document.getElementById('note_LCL191_40_1').style.display = "none";</script></ul></section></notes></section>