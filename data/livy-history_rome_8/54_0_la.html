<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span>428</span>initium libertatis factum est, quod necti desierunt; mutatum autem ius ob unius feneratoris simul libidinem
<span class="innerMarginNote right">2</span>simul crudelitatem insignem. L. Papirius is fuit, cui cum se C. Publilius ob aes alienum paternum nexum dedisset, quae aetas formaque misericordiam elicere poterant, ad libidinem et contumeliam
<span class="innerMarginNote right">3</span>animum accenderunt. Florem<a class="footnoteLink" href="#note_LCL191_108_1" id="target_note_LCL191_108_1"><sup>1</sup></a> aetatis eius fructum adventicium crediti ratus, primo perlicere
adulescentem sermone incesto est conatus; dein, postquam aspernabantur flagitium aures, minis
<span class="innerMarginNote right">4</span>territare atque identidem admonere fortunae; postremo, cum ingenuitatis magis quam praesentis condicionis memorem videret, nudari iubet verberaque
<span class="innerMarginNote right">5</span>adferri. Quibus laceratus iuvenis cum se in publicum proripuisset, libidinem crudelitatemque
<span class="innerMarginNote right">6</span>conquerens feneratoris, ingens vis hominum cum aetatis miseratione atque indignitate iniuriae accensa, tum suae condicionis liberumque suorum respectu, in forum atque inde agmine facto ad
<span class="innerMarginNote right">7</span>curiam concurrit; et cum consules tumultu repentino coacti senatum vocarent, introeuntibus in curiam patribus laceratum iuvenis tergum, procumbentes ad singulorum pedes, ostentabant.
<span class="innerMarginNote right">8</span>Victum eo die ob impotentem iniuriam unius ingens vinculum fidei; iussique consules ferre ad populum ne quis, nisi qui noxam meruisset, donec poenam lueret, in compedibus aut in nervo teneretur;



</p></section><notes><section class="footnotes"><ul><li class="note" id="note_LCL191_108_1"><a class="footnoteCrossrefLink" href="#target_note_LCL191_108_1" title="Click to highlight in text"><sup class="lineRef">1</sup>Florem <span class="italic">Madvig</span>: ut florem Ω: et florem ς.</a></li><script type="text/javascript">document.getElementById('note_LCL191_108_1').style.display = "none";</script></ul></section></notes></section>