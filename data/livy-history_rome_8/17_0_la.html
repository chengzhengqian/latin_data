<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 414</span>qui ea tempestate hostes erant Romanis eodemque <span class="innerMarginNote right">15</span>ordine instruxerant aciem; nec vexilla cum vexillis tantum, universi hastati cum hastatis, principes cum principibus, sed centurio quoque cum centurione, si ordines turbati non essent, concurrendum sibi esse
<span class="innerMarginNote right">16</span>sciebat. Duo primi pili ex utraque acie inter triarios erant, Romanus corpore haudquaquam satis validus,
<span class="innerMarginNote right">17</span>ceterum strenuus vir peritusque militiae, Latinus viribus ingens bellatorque primus, notissimi inter
<span class="innerMarginNote right">18</span>se, quia pares semper ordines duxerant.<a class="footnoteLink" href="#note_LCL191_34_1" id="target_note_LCL191_34_1"><sup>1</sup></a> Romano haud satis fidenti viribus iam Romae permissum erat ab consulibus, ut subcenturionem sibi quem vellet legeret qui tutaretur eum ab uno destinato hoste; isque iuvenis in acie oblatus ex centurione Latino victoriam tulit.</p>
<p><span class="innerMarginNote right">19</span>Pugnatum est haud procul radicibus Vesuvii montis, qua via ad Veserim ferebat.</p>
<p>IX. Romani consules, priusquam educerent in aciem, immolaverunt.
Decio caput iocineris a familiari parte caesum haruspex dicitur ostendisse: alioqui acceptam dis hostiam esse; Manlium egregie litasse. “Atqui bene habet” inquit Decius, “si ab collega litatum
<span class="innerMarginNote right">2</span>est.” Instructis, sicut ante dictum est, ordinibus processere in aciem. Manlius dextro, Decius laevo
<span class="innerMarginNote right">3</span>cornu praeerat. Primo utrimque aequis viribus, eodem ardore animorum gerebatur res; deinde ab




</p></section><notes><section class="footnotes"><ul><li class="note" id="note_LCL191_34_1"><a class="footnoteCrossrefLink" href="#target_note_LCL191_34_1" title="Click to highlight in text"><sup class="lineRef">1</sup>duxerant ϛ: duxerunt Ω.</a></li><script type="text/javascript">document.getElementById('note_LCL191_34_1').style.display = "none";</script></ul></section></notes></section>