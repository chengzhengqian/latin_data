<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 416</span><span class="innerMarginNote right">10</span>Ceteris Latinis populis conubia commerciaque et concilia inter se ademerunt. Campanis equitum honoris causa, quia cum Latinis rebellare noluissent, Fundanisque et Formianis, quod per fines eorum tuta pacataque semper fuisset via, civitas
<span class="innerMarginNote right">11</span>sine suffragio data. Cumanos Suessulanosque eiusdem
iuris condicionisque cuius Capuam esse placuit.
<span class="innerMarginNote right">12</span>Naves Antiatium partim in navalia Romae subductae, partim incensae, rostrisque earum suggestum in foro exstructum adornari placuit, Rostraque id templum appellatum.</p>
<p> <span class="marginNote left"><span class="sc">a.u.c.</span> 417</span>XV. C. Sulpicio Longo P. Aelio Paeto consulibus
cum omnia non opes magis Romanae quam beneficiis parta gratia bona pace obtineret, inter Sidicinos
<span class="innerMarginNote right">2</span>Auruncosque bellum ortum. Aurunci, T. Manlio consule in deditionem accepti, nihil deinde moverant; eo petendi auxilii ab Romanis causa iustior
<span class="innerMarginNote right">3</span>fuit. Sed priusquam consules ab urbe—iusserat enim senatus defendi Auruncos—exercitum educerent,
<span class="innerMarginNote right">4</span>fama adfertur Auruncos metu oppidum deseruisse profugosque cum coniugibus ac liberis Suessam communisse,<a class="footnoteLink" href="#note_LCL191_60_1" id="target_note_LCL191_60_1"><sup>1</sup></a> quae nunc Aurunca appellatur,<a class="footnoteLink" href="#note_LCL191_60_2" id="target_note_LCL191_60_2"><sup>2</sup></a>
moenia antiqua eorum urbemque ab Sidicinis







</p></section><notes><section class="footnotes"><ul><li class="note" id="note_LCL191_60_1"><a class="footnoteCrossrefLink" href="#target_note_LCL191_60_1" title="Click to highlight in text"><sup class="lineRef">1</sup>communisse Ω: commeasse <span class="italic">U</span>ϛ.</a></li><script type="text/javascript">document.getElementById('note_LCL191_60_1').style.display = "none";</script><li class="note" id="note_LCL191_60_2"><a class="footnoteCrossrefLink" href="#target_note_LCL191_60_2" title="Click to highlight in text"><sup class="lineRef">2</sup>appellatur ϛ (<span class="italic">Madvig</span>): appellata Ω.</a></li><script type="text/javascript">document.getElementById('note_LCL191_60_2').style.display = "none";</script></ul></section></notes></section>