<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 429</span>hostium agros, nulla arma, nullam vim <span class="innerMarginNote right">10</span>nec apertam nec ex insidiis expertus. Addebat alacritatem quod dictator praedam omnem edixerat militibus; nec ira magis publica quam privatum
<span class="innerMarginNote right">11</span>compendium in hostem acuebat. His cladibus subacti Samnites pacem a dictatore petiere; cum quo pacti, ut singula vestimenta militibus et annuum stipendium
<span class="innerMarginNote right">12</span>darent, cum ire ad senatum iussi essent, secuturos se dictatorem responderunt, unius eius fidei virtutique causam suam commendantes. Ita deductus ex Samnitibus exercitus.</p>
<p> <span class="marginNote left"><span class="sc">a.u.c.</span> 430–431</span>XXXVII. Dictator triumphans urbem est ingressus;
et cum se dictatura abdicare vellet, iussu patrum, priusquam abdicaret, consules creavit C. Sulpicium Longum iterum Q. Aemilium Cerretanum.
<span class="innerMarginNote right">2</span>Samnites infecta pace, quia de condicionibus ambigebatur,<a class="footnoteLink" href="#note_LCL191_142_1" id="target_note_LCL191_142_1"><sup>1</sup></a> indutias annuas ab urbe rettulerunt. Nec earum ipsarum sancta fides fuit; adeo, postquam Papirium abisse magistratu nuntiatum est, arrecti ad bellandum animi sunt.</p>
<p><span class="innerMarginNote right">3</span>C. Sulpicio Q. Aemilio—Aulium<a class="footnoteLink" href="#note_LCL191_142_2" id="target_note_LCL191_142_2"><sup>2</sup></a> quidam annales habent—consulibus ad defectionem Samnitium Apulum novum bellum accessit. Utroque exercitus missi. Sulpicio Samnites, Apuli Aemilio sorte
<span class="innerMarginNote right">4</span>evenerunt. Sunt qui non ipsis Apulis bellum inlatum, sed socios eius gentis populos ab Samnitium
<span class="innerMarginNote right">5</span>vi atque iniuriis defensos scribant; ceterum fortuna Samnitium, vix a se ipsis eo tempore propulsantium


</p></section><notes><section class="footnotes"><ul><li class="note" id="note_LCL191_142_1"><a class="footnoteCrossrefLink" href="#target_note_LCL191_142_1" title="Click to highlight in text"><sup class="lineRef">1</sup>ambigebatur <span class="italic">Drakenborch</span>: agebatur Ω.</a></li><script type="text/javascript">document.getElementById('note_LCL191_142_1').style.display = "none";</script><li class="note" id="note_LCL191_142_2"><a class="footnoteCrossrefLink" href="#target_note_LCL191_142_2" title="Click to highlight in text"><sup class="lineRef">2</sup>Aulium <span class="italic">Gelenius and Sigonius</span>: aulum Ω.</a></li><script type="text/javascript">document.getElementById('note_LCL191_142_2').style.display = "none";</script></ul></section></notes></section>