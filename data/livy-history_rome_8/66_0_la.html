<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 429</span>laetitia victoria supplicationibus ac gratulationibus
<span class="innerMarginNote right">21</span>esse, eum propter quem deum delubra pateant, arae sacrificiis fument, honore donis cumulentur, nudatum virgis lacerari in conspectu populi Romani, intuentem Capitolium atque arcem deosque ab se duobus proeliis
<span class="innerMarginNote right">22</span>haud frustra advocatos! Quo id animo exercitum, qui eius ductu auspiciisque vicisset, laturum? Quem luctum in castris Romanis, quam laetitiam inter hostes fore!</p>
<p><span class="innerMarginNote right">23</span>Haec simul iurgans, querens, deum hominumque fidem obtestans et complexus filium, plurimis cum lacrimis agebat.</p>
<p>XXXIV. Stabat cum eo senatus maiestas, favor populi, tribunicium auxilium, memoria absentis exercitus;
<span class="innerMarginNote right">2</span>ex parte altera imperium invictum populi Romani et disciplina rei militaris et dictatoris edictum pro numine semper observatum et Manliana imperia et posthabita filii caritas publicae utilitati iactabantur:
<span class="innerMarginNote right">3</span>hoc etiam L. Brutum, conditorem Romanae libertatis, antea in duobus liberis fecisse; nunc patres comes et senes faciles de alieno imperio spreto, tamquam rei parvae, disciplinae militaris eversae iuventuti
<span class="innerMarginNote right">4</span>gratiam facere. Se tamen perstaturum in incepto, nec ei qui adversus dictum suum turbatis religionibus ac dubiis auspiciis pugnasset quicquam ex iusta poena



</p></section><notes></notes></section>