<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<p><span class="br"></span><span class="lineNumber">9</span><span class="br"></span>VI. Hic opinio fuit, ut dixi, duplex, una non abhorrens a statu naturaque rerum, Arinis uxorem pelicatus dolore concitatam, cum audisset Arinem cum illa sua metus et fugae simulatione Romam se contulisse, ut, cum antea consuetudo inter eos fuisset, tum etiam nuptiis iungerentur, arsisse dolore muliebri et mori
<span class="br"></span><span class="lineNumber">10</span><span class="br"></span>quam id perpeti maluisse; altera non minus veri similis, et, ut opinor, in Sardinia magis etiam credita, Arinem istum testem atque hospitem, Triari, tuum proficiscentem Romam negotium dedisse liberto, ut illi aniculae non ille quidem vim adferret—neque enim erat rectum patronae,—sed collum digitulis duobus oblideret, resticula cingeret, ut illa perisse
<span class="br"></span><span class="lineNumber">11</span><span class="br"></span>suspendio putaretur. Quae quidem suspitio valuit etiam plus ob hanc causam, quod, cum agerent parentalia Norenses omnesque suo more ex oppido exissent, tum illa est a liberto suspendisse se dicta. Discessus autem solitudo ei, qui patronam suffocabat, fuit quaerenda; illi, quae volebat mori, non fuit.
<span class="br"></span><span class="lineNumber">12</span><span class="br"></span>Confirmata vero suspitio est, quod anu mortua libertus statim tamquam opere confecto Romam est profectus, Aris autem, simul ac libertus de morte uxoris nuntiavit, continuo Romae matrem illam Bostaris duxit uxorem.</p>
</section>
<section class="div2">
<p><span class="br"></span><span class="lineNumber">13</span><span class="br"></span>VII. En quibus familiis quam foedis, quam contaminatis,


</p></section><notes></notes></section>