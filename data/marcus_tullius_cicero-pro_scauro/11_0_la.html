<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sic fuit illa expressa causa, non ut audire ea, quae dicebam, iudices, sed ut cernere et paene tangere viderentur. Neque enim mihi probabile neque verum videbatur me, cum fidelissimae atque antiquissimae provinciae patrocinium recepissem, causam tamquam unius clientis in cubiculo meo discere.</p>
</section>
<section class="div2">
<p><span class="br"></span><span class="lineNumber">27</span><span class="br"></span>XII. Ego, nuper cum Reatini, qui essent in fide mea, me suam publicam causam de Velini fluminibus et cuniculis apud hos consules agere voluissent, non existimavi me neque dignitati praefecturae gravissimae neque fidei meae satis esse facturum, nisi me causam illam non solum homines, sed etiam locus
<span class="br"></span><span class="lineNumber">28</span><span class="br"></span>ipse lacusque docuisset. Neque tu aliter fecisses, Triari, si te id tui isti Sardi facere voluissent, hi, qui te in Sardiniam minime venire voluerunt, ne longe aliter omnia atque erant ad te delata cognosceres, nullam multitudinis in Sardinia querellam, nullum in Scaurum odium populi<a class="footnoteLink" href="#note_LCL252_286_1" id="target_note_LCL252_286_1"><sup>1</sup></a> . . .</p>
</section>
<section class="div2">
<p><span class="br"></span><span class="lineNumber">29</span><span class="br"></span>XIII. <span class="italic">Ego non ante comperendinavi, quam, quem ad modum Iuppiter deiectum atque semiustum imposita insula operuit Typhonem, cuius anhe</span>litu<a class="footnoteLink" href="#note_LCL252_286_2" id="target_note_LCL252_286_2"><sup>2</sup></a> Aetnam ardere dicunt, sic Verrem operuissem Sicilia teste tota: tu <span class="italic">uno</span> comperendinasti <span class="italic">reum</span> teste producto. At quo teste, di immortales! Non satis quod uno, non quod ignoto, non quod levi: etiamne Valerio teste






</p></section><notes><section class="footnotes"><ul><li class="note" id="note_LCL252_286_1"><a class="footnoteCrossrefLink" href="#target_note_LCL252_286_1" title="Click to highlight in text"><sup class="lineRef">1</sup><span class="italic">T breaks off here</span>.</a></li><script type="text/javascript">document.getElementById('note_LCL252_286_1').style.display = "none";</script><li class="note" id="note_LCL252_286_2"><a class="footnoteCrossrefLink" href="#target_note_LCL252_286_2" title="Click to highlight in text"><sup class="lineRef">2</sup><span class="italic">A resumes here</span>.</a></li><script type="text/javascript">document.getElementById('note_LCL252_286_2').style.display = "none";</script></ul></section></notes></section>