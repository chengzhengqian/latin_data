<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">33</span><span class="br"></span>vero certe numquam attulerunt. Successori successor invidit: voluit eum quam maxime offensum, quo magis ipsius memoria excelleret: res non modo non abhorrens a consuetudine, sed usitata etiam et valde pervagata.</p>
</section>
<section class="div2">
<p>XV. Neque vero tam haec ipsa cotidiana res Appium Claudium illa humanitate et sapientia praeditum per se ipsa movisset, nisi hunc C. Claudii fratris sui competitorem fore putasset.</p>
<p><span class="br"></span><span class="lineNumber">34</span><span class="br"></span>Qui sive patricius sive plebeius esset—nondum enim certum constituerat,—cum hoc sibi contentionem fore putabat, Appius autem hoc maiorem etiam, quod illum in pontificatus petitione, in saliatu, in ceteris meminerat fuisse patricium. Quam ob rem se consule neque repelli fratrem volebat neque, si patricius esset, parem Scauro fore videbat, nisi
<span class="br"></span><span class="lineNumber">35</span><span class="br"></span>hunc aliquo aut metu aut infamia perculisset. Ego id fratri in honore fratris amplissimo non concedendum
putem, praesertim qui quid amor fraternus valeat paene praeter ceteros sentiam? “At enim frater iam non petit.” Quid tum? Si ille retentus a cuncta Asia supplice, si a negotiatoribus, si a publicanis,
si ab omnibus, sociis civibus, exoratus anteposuit




</p></section><notes></notes></section>