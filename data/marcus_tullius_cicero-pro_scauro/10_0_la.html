<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

rebus explicatis tum denique ad hoc horribile et formidulosum frumentarium crimen accedam.</p>
</section>
<section class="div2">
<p><span class="br"></span><span class="lineNumber">23</span><span class="br"></span>XI. Quod est igitur hoc accusationis, Triari, genus? Primum, ut inquisitum non ieris. Quae fuit ista tam ferox, tam explorata huius opprimendi fiducia? Pueris nobis audisse videor L. Aelium, libertinum hominem litteratum ac facetum, cum ulcisceretur patroni iniurias, nomen Q. Muttonis, hominis sordidissimi, detulisse; a quo cum quaereretur quam provinciam aut quam diem testium postularet, horam sibi octavam, dum in foro bovario
<span class="br"></span><span class="lineNumber">24</span><span class="br"></span>inquireret, postulavit. Hoc tu idem tibi in M. Aemilio Scauro putasti esse faciendum? “Delata enim” inquit “causa ad me Romae est.” Quid? Ad me Siculi nonne Romae causam Siciliae detulerunt? Atqui homines prudentes natura, callidi usu, doctrina eruditi: tamen ego mihi provinciae causam in provincia ipsa cognoscendam et discendam
<span class="br"></span><span class="lineNumber">25</span><span class="br"></span>putavi.<a class="footnoteLink" href="#note_LCL252_284_1" id="target_note_LCL252_284_1"><sup>1</sup></a> An ego querellas atque iniurias aratorum non in segetibus ipsis arvisque cognoscerem?
Peragravi, inquam, Triari, durissima quidem
hieme vallis Agrigentinorum atque collis; campus ille nobilissimus ac feracissimus ipse me causam paene docuit Leontinus; adii casas aratorum,
<span class="br"></span><span class="lineNumber">26</span><span class="br"></span>a stiva ipsa homines mecum conloquebantur: itaque



</p></section><notes><section class="footnotes"><ul><li class="note" id="note_LCL252_284_1"><a class="footnoteCrossrefLink" href="#target_note_LCL252_284_1" title="Click to highlight in text"><sup class="lineRef">1</sup><span class="italic">A breaks off here</span>.</a></li><script type="text/javascript">document.getElementById('note_LCL252_284_1').style.display = "none";</script></ul></section></notes></section>