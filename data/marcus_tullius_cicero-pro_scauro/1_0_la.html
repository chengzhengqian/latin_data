<section class="div1 language" lang="la"><header><hgroup><h1>Cicero</h1></hgroup></header>
<h1><span class="ac">Oratio Pro M. Aemilio Scauro</span></h1>
<section class="div2">
<p><span class="br"></span><span class="lineNumber">1</span><span class="br"></span>I. Maxime fuit optandum M. Scauro, iudices, ut nullo suscepto cuiusquam odio sine offensione ac molestia retineret, id quod praecipue semper studuit, generis, familiae, nominis dignitatem. (Augustinus.) <span class="italic">Verum tamen, quoniam ita tulit casus infestus, non recusandum sibi arbitratur quo minus eadem fortuna utatur qua pater: qui saepe numero ab inimicis ad causae dictionem vocatus est</span>. . . .</p>
<p>Subiit etiam populi iudicium inquirente Cn. Domitio tribuno plebis. . . . (Ascon.)</p>
<p><span class="br"></span><span class="lineNumber">2</span><span class="br"></span>Reus est factus a Q. Servilio Caepione lege Servilia, cum iudicia penes equestrem ordinem essent et P. Rutilio damnato nemo tam innocens videretur, ut non timeret illa. . . . (Ascon.)</p>
<p><span class="br"></span><span class="lineNumber">3</span><span class="br"></span>Ab eodem etiam lege Varia custos ille rei publicae proditionis est in crimen vocatus: vexatus a Q. Vario tribuno plebis est non multo ante. . . . (Ascon.)</p>
</section><notes></notes></section>