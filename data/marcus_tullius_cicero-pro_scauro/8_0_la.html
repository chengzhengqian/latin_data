<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

vere vocari potest,—quod rerum vox est, naturae vestigium, veritatis nota, id qualecumque est, maneat immutabile necesse est; non enim fingitur ab oratore, sed sumitur; qua re in eo genere accusationis si vincerer, succumberem et cederem: vincerer omni re, vincerer causa, vincerer veritate.
<span class="br"></span><span class="lineNumber">17</span><span class="br"></span>Agmen tu mihi inducas Sardorum et catervas et me non criminibus urgere, sed Afrorum fremitu terrere conere? Non potero equidem disputare, sed ad horum fidem et mansuetudinem confugere, ad ius iurandum iudicum, ad populi Romani aequitatem, qui hanc familiam in hac urbe principem voluit esse, deorum immortalium numen implorare potero, qui semper exstiterunt huic generi nominique fautores.</p>
</section>
<section class="div2">
<p><span class="br"></span><span class="lineNumber">18</span><span class="br"></span>IX. Poposcit,<a class="footnoteLink" href="#note_LCL252_280_1" id="target_note_LCL252_280_1"><sup>1</sup></a> imperavit, eripuit, coegit.—Si doces tabulis, quoniam habet seriem quandam et ordinem contracti negotii confectio ipsa tabularum, attendam acriter et quid in defendendo mihi agendum sit videbo; si denique nitere testibus, non dico bonis viris ac probatis, noti sint modo, quem ad modum
<span class="br"></span><span class="lineNumber">19</span><span class="br"></span>mihi cum quoque sit confligendum considerabo: sin unus color, una vox, una natio est omnium testium, si, quod ei dicunt, non modo nullis argumentis, sed ne litterarum quidem aliquo genere aut publicarum aut privatarum, quod tamen ipsum fingi potest,

</p></section><notes><section class="footnotes"><ul><li class="note" id="note_LCL252_280_1"><a class="footnoteCrossrefLink" href="#target_note_LCL252_280_1" title="Click to highlight in text"><sup class="lineRef">1</sup><span class="italic">T resumes here</span>.</a></li><script type="text/javascript">document.getElementById('note_LCL252_280_1').style.display = "none";</script></ul></section></notes></section>