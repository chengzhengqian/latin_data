<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

compromisso Sardorum et coniuratione recitata; deinde illa cupiditas, quae suscepta est spe et promissione praemiorum; postremo ipsa natio, cuius tanta vanitas est, ut libertatem a servitute nulla re alia nisi mentiendi licentia distinguendam putent.
<span class="br"></span><span class="lineNumber">39</span><span class="br"></span>Neque ego Sardorum querellis dico moveri nos numquam oportere: non sum aut tam inhumanus aut tam alienus a Sardis, praesertim cum frater meus nuper ab his decesserit, cum rei frumentariae Cn. Pompeii missu praefuisset, qui et ipse illis pro sua fide et humanitate consuluit et eis vicissim percarus
<span class="br"></span><span class="lineNumber">40</span><span class="br"></span>et iucundus fuit. Pateat vero hoc perfugium dolori, pateat iustis querellis, coniurationi via intercludatur, obsaepiatur insidiis: neque hoc in Sardis magis quam in Gallis, in Afris, in Hispanis.</p>
</section>
<section class="div2">
<p>XVIII. Damnatus est T. Albucius, C. Megaboccus ex Sardinia non nullis etiam laudantibus Sardis: ita fidem maiorem varietas ipsa faciebat; testibus enim aequis, tabulis
<span class="br"></span><span class="lineNumber">41</span><span class="br"></span>incorruptis tenebantur: nunc est una vox, una mens, non expressa dolore, sed simulata, neque huius iniuriis, sed promissis aliorum et praemiis excitata. “At creditum est aliquando Sardis.” Et fortasse


</p></section><notes></notes></section>