<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>Ac neque illius Crassi factum superioris eisdem honoribus usus, qui fortissimus in bellis fuisset, M’. Aquilius potuit imitari (Ascon.), <span class="italic">sed memoriam iuventutis<a class="footnoteLink" href="#note_LCL252_272_1" id="target_note_LCL252_272_1"><sup>1</sup></a></span>
suae rerumque gestarum senectutis dedecore foedavit. Quid vero? alterum Crassum temporibus eisdem, num aut clarissimi viri Iulii aut summo imperio<a class="footnoteLink" href="#note_LCL252_272_2" id="target_note_LCL252_272_2"><sup>2</sup></a>
<span class="br"></span><span class="lineNumber">3</span><span class="br"></span>praeditus M. Antonius potuit imitari? Quid? In omnibus monumentis Graeciae, quae sunt verbis ornatiora quam rebus, quis invenitur, cum ab Aiace fabulisque discesseris, qui tamen ipse</p>
<blockquote><p><span class="line">“ignominiae dolore,” ut ait poëta, “victor insolens</span><span class="linebreak"></span>
<span class="line indent6">. . . se victum non potuit pati,”</span><span class="linebreak"></span></p></blockquote>
<p class="noindent">praeter Atheniensem Themistoclem, qui se ipse morte
<span class="br"></span><span class="lineNumber">4</span><span class="br"></span>multavit? At Graeculi quidem multa fingunt, apud quos etiam Cleombrotum Ambraciotam ferunt se ex altissimo praecipitasse muro, non quo acerbitatis accepisset aliquid, sed, ut video scriptum apud Graecos, cum summi philosophi Platonis graviter et ornate scriptum librum de morte legisset, in quo, ut opinor, Socrates illo ipso die, quo erat ei moriundum, permulta disputat, hanc esse mortem, quam nos vitam putaremus, cum corpore animus tamquam carcere saeptus teneretur, vitam autem esse eam, cum idem animus vinclis corporis liberatus in eum se locum, unde esset ortus, rettulisset.</p>
</section>
<section class="div2">
<p><span class="br"></span><span class="lineNumber">5</span><span class="br"></span>IV. Num igitur ista tua Sarda Pythagoram aut Platonem norat aut legerat? Qui tamen ipsi mortem








</p></section><notes><section class="footnotes"><ul><li class="note" id="note_LCL252_272_1"><a class="footnoteCrossrefLink" href="#target_note_LCL252_272_1" title="Click to highlight in text"><sup class="lineRef">1</sup><span class="italic">T begins here</span>.</a></li><script type="text/javascript">document.getElementById('note_LCL252_272_1').style.display = "none";</script><li class="note" id="note_LCL252_272_2"><a class="footnoteCrossrefLink" href="#target_note_LCL252_272_2" title="Click to highlight in text"><sup class="lineRef">2</sup>imperio <span class="italic">T</span>, ingenio <span class="italic">Asconius</span>.</a></li><script type="text/javascript">document.getElementById('note_LCL252_272_2').style.display = "none";</script></ul></section></notes></section>