<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

A. Gabinium contigit nemini, aut supplicatione decernenda
hostis eos de quibus decernitis iudicetis necesse est.</p>
</section>
<section class="div2">
<p>[9] Quod ergo ille re, id ego etiam verbo, cum imperatores
eos appello: hoc ipso nomine et eos qui iam devicti
sunt et eos qui supersunt hostis iudico [cum victores appello
<span class="br"></span><span class="lineNumber">25</span><span class="br"></span>imperatores].<a class="footnoteLink" href="#note_LCL507_316_18" id="target_note_LCL507_316_18"><sup>18</sup></a> Quo modo enim potius Pansam appellem,
etsi habet honoris nomen amplissimi; quo Hirtium?
Est ille quidem consul, sed alterum nomen benefici
populi Romani est, alterum virtutis atque victoriae. Quid?
Caesarem, deorum beneficio rei publicae procreatum, dubitemne
appellare imperatorem? Qui primus Antoni immanem
et foedam crudelitatem non solum a iugulis nostris
sed etiam a membris et visceribus avertit.</p>
<p>Unius autem diei quot et quantae virtutes, di immortales,
<span class="br"></span><span class="lineNumber">26</span><span class="br"></span>fuerunt! Princeps enim omnium Pansa proeli faciendi
et cum Antonio confligendi fuit; dignus imperator legione
Martia, digna legio imperatore. Cuius si acerrimum impetum
cohibere Pansa potuisset, uno proelio confecta res
esset. Sed cum libertatis avida legio effrenatius in aciem
hostium irrupisset ipseque in primis Pansa pugnaret, duobus
periculosis vulneribus acceptis sublatus e proelio rei
publicae vitam reservavit. Ego vero hunc non solum imperatorem
sed etiam clarissimum imperatorem iudico, qui,
cum aut morte aut victoria se satis facturum rei publicae
spopondisset, alterum fecit, alterius di immortales omen
avertant!</p>
</section><notes><section class="footnotes"><ul><li class="note" id="note_LCL507_316_18"><a class="footnoteCrossrefLink" href="#target_note_LCL507_316_18" title="Click to highlight in text"><sup class="lineRef">18</sup><span class="italic">del. Ferrarius</span></a></li><script type="text/javascript">document.getElementById('note_LCL507_316_18').style.display = "none";</script></ul></section></notes></section>