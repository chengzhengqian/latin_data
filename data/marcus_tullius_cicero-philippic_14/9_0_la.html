<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

fecissem, uti excellentium civium virtutem imitatione dignam,
non invidia putarent. Magnus est in re publica campus,
ut sapienter dicere M.<a class="footnoteLink" href="#note_LCL507_310_14" id="target_note_LCL507_310_14"><sup>14</sup></a> Crassus solebat, multis apertus
cursus ad laudem.</p>
</section>
<section class="div2">
<p>[7] Utinam quidem illi principes
viverent qui me post meum consulatum, cum eis ipse cederem,
principem non inviti videbant! Hoc vero tempore
in tanta inopia constantium et fortium consularium quo
me dolore adfici creditis, cum alios male sentire, alios nihil
omnino curare videam, alios parum constanter in suscepta
causa permanere sententiamque suam non semper utilitate
<span class="br"></span><span class="lineNumber">18</span><span class="br"></span>rei publicae, sed tum spe tum timore moderari? Quod
si quis de contentione principatus laborat, quae nulla esse
debet, stultissime facit, si vitiis cum virtute contendit;
ut enim cursu cursus, sic in viris fortibus virtus virtute
superatur. Tu, si ego de re publica optime sentiam, ut me
vincas, ipse pessime senties? Aut, si ad me bonorum concursum
fieri videbis, ad te improbos invitabis? Nollem,
primum rei publicae causa, deinde etiam dignitatis tuae.
Sed si principatus ageretur, quem numquam expetivi, quid
tandem mihi esset optatius? Ego enim malis sententiis
vinci non possum, bonis forsitan possim et libenter.</p>
<p><span class="br"></span><span class="lineNumber">19</span><span class="br"></span>Haec populum Romanum videre, animadvertere, iudicare
quidam moleste ferunt. Poteratne fieri ut non proinde
homines &lt;de&gt;<a class="footnoteLink" href="#note_LCL507_310_15" id="target_note_LCL507_310_15"><sup>15</sup></a> quoque ut quisque mereretur iudicarent?
Ut enim de universo senatu populus Romanus verissime




</p></section><notes><section class="footnotes"><ul><li class="note" id="note_LCL507_310_14"><a class="footnoteCrossrefLink" href="#target_note_LCL507_310_14" title="Click to highlight in text"><sup class="lineRef">14</sup>dicere M. <span class="italic">Clark</span>: dicerem <span class="italic">t</span>: -re <span class="italic">bsv</span>: -re L. <span class="italic">coni. Halm</span></a></li><script type="text/javascript">document.getElementById('note_LCL507_310_14').style.display = "none";</script><li class="note" id="note_LCL507_310_15"><a class="footnoteCrossrefLink" href="#target_note_LCL507_310_15" title="Click to highlight in text"><sup class="lineRef">15</sup><span class="italic">suppl. Ferrarius</span></a></li><script type="text/javascript">document.getElementById('note_LCL507_310_15').style.display = "none";</script></ul></section></notes></section>