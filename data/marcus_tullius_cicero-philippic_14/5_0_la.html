<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

tam immanis Hannibal capta quam in Parma surrepta Antonius?
Nisi forte huius coloniae et ceterarum in quas eodem
<span class="br"></span><span class="lineNumber">10</span><span class="br"></span>est animo non est hostis putandus. Si vero coloniarum
et municipiorum sine ulla dubitatione hostis est, quid tandem
huius censetis urbis quam ille ad explendas egestates
latrocini sui concupivit, quam iam peritus metator et callidus
decempeda sua Saxa diviserat? Recordamini, per deos
immortalis, patres conscripti, quid hoc biduo timuerimus
a domesticis hostibus [id est qui intra moenia hostes sunt]<a class="footnoteLink" href="#note_LCL507_302_8" id="target_note_LCL507_302_8"><sup>8</sup></a>
rumoribus improbissimis dissipatis. Quis liberos, quis
coniugem aspicere poterat sine fletu? Quis domum, quis
tecta, quis larem familiarem? Aut foedissimam mortem
omnes aut miserabilem fugam cogitabant. Haec a quibus
timebantur, eos hostis appellare dubitamus? Gravius si
quis attulerit nomen, libenter adsentiar: hoc vulgari contentus
vix sum, leviore non utar.</p>
<p><span class="br"></span><span class="lineNumber">11</span><span class="br"></span>Itaque cum supplicationes iustissimas ex eis litteris
quae recitatae sunt decernere debeamus, Serviliusque decreverit,
augebo omnino numerum dierum, praesertim
cum non uni, sed tribus ducibus sint decernendae. Sed hoc
primum faciam ut imperatores appellem eos quorum virtute,
consilio, felicitate maximis periculis servitutis atque
interitus liberati sumus. Etenim cui viginti his annis supplicatio
decreta est ut non imperator appellaretur aut mi-





</p></section><notes><section class="footnotes"><ul><li class="note" id="note_LCL507_302_8"><a class="footnoteCrossrefLink" href="#target_note_LCL507_302_8" title="Click to highlight in text"><sup class="lineRef">8</sup><span class="italic">del. Ferrarius</span></a></li><script type="text/javascript">document.getElementById('note_LCL507_302_8').style.display = "none";</script></ul></section></notes></section>