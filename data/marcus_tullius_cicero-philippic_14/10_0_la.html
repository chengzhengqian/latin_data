<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

iudicat nullis rei publicae temporibus hunc ordinem firmiorem
aut fortiorem fuisse, sic de uno quoque nostrum
et maxime qui hoc loco sententias dicimus sciscitantur
omnes, avent audire quid quisque senserit, ita de quoque
<span class="br"></span><span class="lineNumber">20</span><span class="br"></span>ut quemque meritum arbitrantur existimant. Memoria
tenent me ante diem xiii[i]<a class="footnoteLink" href="#note_LCL507_312_16" id="target_note_LCL507_312_16"><sup>16</sup></a> Kalendas Ianuarias principem
revocandae libertatis fuisse; me ex Kalendis Ianuariis
ad hanc horam invigilasse rei publicae; meam domum
measque auris dies noctesque omnium praeceptis monitisque
patuisse; meis litteris, meis nuntiis, meis cohortationibus
omnis qui ubique essent ad patriae praesidium
excitatos; meis sententiis a Kalendis Ianuariis numquam
legatos ad Antonium; semper illum hostem, semper hoc
bellum, ut ego, qui omni tempore verae pacis auctor fuissem,
<span class="br"></span><span class="lineNumber">21</span><span class="br"></span>huic essem nomini pestiferae pacis inimicus. Idem
Ventidium, cum alii praetorem, ego semper hostem. Has
in sententias meas si consules [designati]<a class="footnoteLink" href="#note_LCL507_312_17" id="target_note_LCL507_312_17"><sup>17</sup></a> discessionem
facere voluissent, omnibus istis latronibus auctoritate ipsa
senatus iam pridem de manibus arma cecidissent.</p>
</section>
<section class="div2">
<p>[8] Sed quod tum non licuit, patres conscripti, id hoc
tempore non solum licet verum etiam necesse est, eos qui
re sunt hostes verbis notari, sententiis nostris hostis iudicari.
<span class="br"></span><span class="lineNumber">22</span><span class="br"></span>Antea cum hostem ac bellum nominassem, semel et
saepius sententiam meam de numero sententiarum sustulerunt:




</p></section><notes><section class="footnotes"><ul><li class="note" id="note_LCL507_312_16"><a class="footnoteCrossrefLink" href="#target_note_LCL507_312_16" title="Click to highlight in text"><sup class="lineRef">16</sup><span class="italic">corr. Budaeus</span></a></li><script type="text/javascript">document.getElementById('note_LCL507_312_16').style.display = "none";</script><li class="note" id="note_LCL507_312_17"><a class="footnoteCrossrefLink" href="#target_note_LCL507_312_17" title="Click to highlight in text"><sup class="lineRef">17</sup><span class="italic">del. Manutius</span></a></li><script type="text/javascript">document.getElementById('note_LCL507_312_17').style.display = "none";</script></ul></section></notes></section>