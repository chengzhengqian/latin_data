<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<p><span class="br"></span><span class="lineNumber">27</span><span class="br"></span>[10] Quid dicam de Hirtio? Qui re audita e castris duas
legiones eduxit incredibili studio atque virtute, quartam
illam quae relicto Antonio se olim cum Martia legione coniunxit,
et septimam quae constituta ex veteranis docuit hoc
proelio militibus eis qui Caesaris beneficia servassent senatus
populique Romani carum nomen esse. His viginti
cohortibus, nullo equitatu, Hirtius ipse aquilam quartae
legionis cum inferret, qua nullius pulchriorem speciem
imperatoris accepimus, cum tribus Antoni legionibus
equitatuque conflixit, hostisque nefarios, huic Iovi&lt;s Optimi&gt;<a class="footnoteLink" href="#note_LCL507_318_19" id="target_note_LCL507_318_19"><sup>19</sup></a>
Maximi ceterisque deorum immortalium templis,
urbis tectis, libertati populi Romani, nostrae vitae sanguinique
imminentis prostravit, fudit, occidit, ut cum admodum
paucis, nocte tectus, metu perterritus, princeps
latronum duxque fugerit. O solem ipsum beatissimum qui,
ante quam se abderet, stratis cadaveribus parricidarum
cum paucis fugientem vidit Antonium!</p>
<p><span class="br"></span><span class="lineNumber">28</span><span class="br"></span>An vero quisquam dubitabit appellare Caesarem imperatorem?
Aetas eius certe ab hac sententia neminem deterrebit,
quando quidem virtute superavit aetatem. Ac
mihi semper eo maiora beneficia C. Caesaris visa sunt quo
minus erant ab aetate illa postulanda: cui cum imperium
dabamus, eodem tempore etiam spem eius nominis deferebamus;
quod cum es&lt;se&gt;t<a class="footnoteLink" href="#note_LCL507_318_20" id="target_note_LCL507_318_20"><sup>20</sup></a> consecutus, auctoritatem
decreti nostri rebus gestis suis comprobavit. Hic ergo adulescens





</p></section><notes><section class="footnotes"><ul><li class="note" id="note_LCL507_318_19"><a class="footnoteCrossrefLink" href="#target_note_LCL507_318_19" title="Click to highlight in text"><sup class="lineRef">19</sup><span class="italic">suppl. Muretus</span></a></li><script type="text/javascript">document.getElementById('note_LCL507_318_19').style.display = "none";</script><li class="note" id="note_LCL507_318_20"><a class="footnoteCrossrefLink" href="#target_note_LCL507_318_20" title="Click to highlight in text"><sup class="lineRef">20</sup><span class="italic">coni. Halm</span></a></li><script type="text/javascript">document.getElementById('note_LCL507_318_20').style.display = "none";</script></ul></section></notes></section>