<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

populo Romano ad causam libertatis vocando, nisi ut D.
Brutus liberaretur? A quo populus Romanus frequens ita
salutem D. Bruti una voce depoposcit ut eam non solum
commodis suis sed etiam necessitati victus anteferret.
Quod sperare nos quidem debemus, patres conscripti, aut
inibi esse aut iam esse confectum: &lt;s&gt;ed<a class="footnoteLink" href="#note_LCL507_298_4" id="target_note_LCL507_298_4"><sup>4</sup></a> spei fructum rei
convenit et evento reservari, ne aut deorum immortalium
beneficium festinatione praeripuisse aut vim Fortunae
stultitia contempsisse videamur.</p>
<p><span class="br"></span><span class="lineNumber">6</span><span class="br"></span>Sed quoniam significatio vestra satis declarat quid hac
de re sentiatis, ad litteras veniam quae sunt a consulibus et
a pro praetore missae, si pauca ante quae ad ipsas litteras
pertineant dixero.</p>
</section>
<section class="div2">
<p>[3] Imbuti gladii sunt, patres conscripti,
legionum exercituumque nostrorum vel madefacti potius
duobus duorum consulum, tertio Caesaris proelio. Si hostium
fuit ille sanguis, summa militum pietas: nefarium scelus,
si civium. Quo usque igitur is qui omnis hostis scelere
superavit nomine hostis carebit? Nisi mucrones etiam nostrorum
militum tremere vultis dubitantis utrum in cive an
<span class="br"></span><span class="lineNumber">7</span><span class="br"></span>in hoste figantur. Supplicationem decernitis: hostem non
appellatis. Gratae vero nostrae dis immortalibus gratulationes
erunt, gratae victimae, cum interfecta sit civium
multitudo! “De improbis,” inquit, “et audacibus.” Nam sic
eos appellat clarissimus vir: quae sunt urbanarum maledicta




</p></section><notes><section class="footnotes"><ul><li class="note" id="note_LCL507_298_4"><a class="footnoteCrossrefLink" href="#target_note_LCL507_298_4" title="Click to highlight in text"><sup class="lineRef">4</sup><span class="italic">corr. Manutius</span></a></li><script type="text/javascript">document.getElementById('note_LCL507_298_4').style.display = "none";</script></ul></section></notes></section>