<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quod in hac causa fieri iam non potest. Ex litteris
enim C. Pansae A. Hirti consulum, C. Caesaris pro praetore,
de honore dis immortalibus habendo sententias dicimus.
Supplicationem modo qui decrevit, idem imprudens
hostis iudicavit; numquam enim in civili bello supplicatio
decreta est. Decretam dico? Ne victoris quidem litteris
<span class="br"></span><span class="lineNumber">23</span><span class="br"></span>postulata est. Civile bellum consul Sulla gessit, legionibus
in urbem adductis quos voluit expulit, quos potuit occidit:
supplicationis mentio nulla. Grave bellum Octavianum insecutum
est: supplicatio nulla victori. Cinnae victoriam
imperator ultus est Sulla: nulla supplicatio decreta a senatu.
Ad te ipsum, P. Servili, num misit ullas collega litteras
de illa calamitosissima pugna Pharsalia? Num te de supplicatione
voluit referre? Profecto noluit. At misit postea
de Alexandria, de Pharnace: Pharsaliae vero pugnae ne
triumphum quidem egit. Eos enim civis pugna illa sustulerat
quibus non modo vivis sed etiam victoribus incolumis
<span class="br"></span><span class="lineNumber">24</span><span class="br"></span>et florens civitas esse posset. Quod idem contigerat superioribus
bellis civilibus. Nam mihi consuli supplicatio nullis
armis sumptis non ob caedem hostium, sed ob conservationem
civium novo et inaudito genere decreta est. Quam
ob rem aut supplicatio re publica pulcherrime gesta postulantibus
nostris imperatoribus deneganda est, quod praeter






</p></section><notes></notes></section>