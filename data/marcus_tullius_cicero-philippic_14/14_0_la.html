<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

maximi animi, ut verissime scribit Hirtius, castra
multarum legionum paucis cohortibus tutatus est secundumque
proelium fecit. Ita trium imperatorum virtute,
consilio, felicitate uno die locis pluribus res publica est
<span class="br"></span><span class="lineNumber">29</span><span class="br"></span>conservata.</p>
</section>
<section class="div2">
<p>[11] Decerno igitur eorum trium nomine
quinquaginta dierum supplicationes: causas, ut honorificentissimis
verbis consequi potuero, complectar ipsa sententia.</p>
<p>Est autem fidei pietatisque nostrae declarare fortissimis
militibus quam memores simus quamque grati. Quam
ob rem promissa nostra atque ea quae legionibus bello
confecto tributuros nos spopondimus hodierno senatus
consulto renovanda censeo; aequum est enim militum, talium
<span class="br"></span><span class="lineNumber">30</span><span class="br"></span>praesertim, honorem coniungi. Atque utinam, patres
conscripti, protinus<a class="footnoteLink" href="#note_LCL507_320_21" id="target_note_LCL507_320_21"><sup>21</sup></a> omnibus solvere nobis praemia liceret!
Quamquam nos ea quae promisimus studiose cumulata
reddemus. Sed id quidem restat, ut spero, victoribus,
quibus senatus fides praestabitur: quam quoniam difficillimo
rei publicae tempore secuti sunt, eos numquam oportebit
consili sui paenitere. Sed facile est bene agere cum
eis a quibus etiam tacentibus flagitari videmur: illud admirabilius
et maius maximeque proprium senatus sapientis
est, grata eorum virtutem memoria prosequi qui pro patria
<span class="br"></span><span class="lineNumber">31</span><span class="br"></span>vitam profuderunt. Quorum de honore utinam mihi
plura in mentem venirent! Duo certe non praeteribo quae
maxime occurrunt: quorum alterum pertinet ad virorum



</p></section><notes><section class="footnotes"><ul><li class="note" id="note_LCL507_320_21"><a class="footnoteCrossrefLink" href="#target_note_LCL507_320_21" title="Click to highlight in text"><sup class="lineRef">21</sup><span class="italic">coni. SB</span>: civibus <span class="italic">D</span></a></li><script type="text/javascript">document.getElementById('note_LCL507_320_21').style.display = "none";</script></ul></section></notes></section>