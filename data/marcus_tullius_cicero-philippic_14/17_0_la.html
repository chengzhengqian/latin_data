<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

operibus atque muneribus eaque exstructione quae sit ad
<span class="br"></span><span class="lineNumber">35</span><span class="br"></span>memoriam aeternitatis ara Virtutis. Quam ob rem maximum quidem
solacium &lt;erit&gt;<a class="footnoteLink" href="#note_LCL507_326_22" id="target_note_LCL507_326_22"><sup>22</sup></a> propinquorum eodem monumento
declarari et virtutem suorum et populi Romani
pietatem et senatus fidem et crudelissimi memoriam belli:
in quo nisi tanta militum virtus exstitisset, parricidio M.
Antoni nomen populi Romani occidisset.</p>
<p>Atque etiam censeo, patres conscripti, quae praemia
militibus promisimus nos re publica recuperata tributuros,
ea vivis victoribusque cumulate, cum tempus venerit, persolvenda;
qui autem ex eis quibus illa promissa sunt pro
patria occiderunt, eorum parentibus, liberis, coniugibus,
fratribus eadem tribuenda censeo.</p>
</section>
<section class="div2">
<p><span class="br"></span><span class="lineNumber">36</span><span class="br"></span>[14] Sed ut &lt;omnia&gt;<a class="footnoteLink" href="#note_LCL507_326_23" id="target_note_LCL507_326_23"><sup>23</sup></a> aliquando sententia complectar,
ita censeo:</p>
<p>â€œCum C. Pansa consul, imperator, initium cum hostibus
confligendi fecerit, quo proelio legio Martia admirabili
incredibilique virtute libertatem populi Romani defenderit,
quod idem legiones tironum fecerint; ipseque C. Pansa
consul, imperator, cum inter media hostium tela versaretur,
vulnera acceperit; cumque A. Hirtius consul, imperator,
proelio audito, re cognita, fortissimo praestantissimoque
animo exercitum castris eduxerit impetumque in
M. Antonium exercitumque hostium fecerit eiusque copias
occidione occiderit, suo exercitu ita incolumi ut ne
<span class="br"></span><span class="lineNumber">37</span><span class="br"></span>unum quidem militem desiderarit; cumque C. Caesar
&lt;pro praetore&gt;,<a class="footnoteLink" href="#note_LCL507_326_24" id="target_note_LCL507_326_24"><sup>24</sup></a> imperator, consilio diligentiaque sua castra



</p></section><notes><section class="footnotes"><ul><li class="note" id="note_LCL507_326_22"><a class="footnoteCrossrefLink" href="#target_note_LCL507_326_22" title="Click to highlight in text"><sup class="lineRef">22</sup><span class="italic">add. Poggius</span></a></li><script type="text/javascript">document.getElementById('note_LCL507_326_22').style.display = "none";</script><li class="note" id="note_LCL507_326_23"><a class="footnoteCrossrefLink" href="#target_note_LCL507_326_23" title="Click to highlight in text"><sup class="lineRef">23</sup><span class="italic">add. SB</span></a></li><script type="text/javascript">document.getElementById('note_LCL507_326_23').style.display = "none";</script><li class="note" id="note_LCL507_326_24"><a class="footnoteCrossrefLink" href="#target_note_LCL507_326_24" title="Click to highlight in text"><sup class="lineRef">24</sup><span class="italic">add. P. Laetus</span></a></li><script type="text/javascript">document.getElementById('note_LCL507_326_24').style.display = "none";</script></ul></section></notes></section>