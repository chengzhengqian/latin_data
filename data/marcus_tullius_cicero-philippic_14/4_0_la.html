<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

litium, non in[i]ustae<a class="footnoteLink" href="#note_LCL507_300_5" id="target_note_LCL507_300_5"><sup>5</sup></a> belli internecivi notae. Testamenta,
credo, subiciunt aut eiciunt vicinos aut adulescentulos
circumscribunt: his enim vitiis adfectos et talibus
<span class="br"></span><span class="lineNumber">8</span><span class="br"></span>malos &lt;aut&gt;<a class="footnoteLink" href="#note_LCL507_300_6" id="target_note_LCL507_300_6"><sup>6</sup></a> audacis appellare consuetudo solet. Bellum
inexpiabile infert quattuor consulibus unus omnium latronum
taeterrimus; gerit idem bellum cum senatu populoque
Romano; omnibus—quamquam ruit ipse suis cladibus—pestem,
vastitatem, cruciatum, tormenta denuntiat:
Dolabellae ferum et immane facinus quod nulla barbaria
posset agnoscere, id suo consilio factum esse testatur;
quaeque esset facturus in hac urbe, nisi eum hic ipse Iuppiter
ab hoc templo atque moenibus reppulisset, declaravit
in Parmensium calamitate, quos, optimos viros honestissimosque
homines, maxime cum auctoritate huius
ordinis populique Romani dignitate coniunctos, crudelissimis
exemplis interemit propudium illud et portentum,
L. Antonius, insigne odium omnium hominum vel, si etiam
<span class="br"></span><span class="lineNumber">9</span><span class="br"></span>di oderunt quos oportet, deorum. Refugit animus, patres
conscripti, eaque dicere &lt;re&gt;formidat<a class="footnoteLink" href="#note_LCL507_300_7" id="target_note_LCL507_300_7"><sup>7</sup></a> quae L. Antonius
in Parmensium liberis et coniugibus effecerit. Quas enim
turpitudines Antonii libenter cum dedecore subierunt,
easdem per vim laetantur aliis se intulisse. Sed vis calamitosa
est quam illis obtulerunt: libido flagitiosa qua Antoniorum
oblita est vita. Est igitur quisquam qui hostis
appellare non audeat quorum scelere crudelitatem Carthaginiensium
victam esse fateatur?</p>
</section>
<section class="div2">
<p>[4] Qua enim in urbe






</p></section><notes><section class="footnotes"><ul><li class="note" id="note_LCL507_300_5"><a class="footnoteCrossrefLink" href="#target_note_LCL507_300_5" title="Click to highlight in text"><sup class="lineRef">5</sup><span class="italic">corr. Ferrarius</span></a></li><script type="text/javascript">document.getElementById('note_LCL507_300_5').style.display = "none";</script><li class="note" id="note_LCL507_300_6"><a class="footnoteCrossrefLink" href="#target_note_LCL507_300_6" title="Click to highlight in text"><sup class="lineRef">6</sup><span class="italic">add. Halm</span></a></li><script type="text/javascript">document.getElementById('note_LCL507_300_6').style.display = "none";</script><li class="note" id="note_LCL507_300_7"><a class="footnoteCrossrefLink" href="#target_note_LCL507_300_7" title="Click to highlight in text"><sup class="lineRef">7</sup><span class="italic">corr. Naugerius</span></a></li><script type="text/javascript">document.getElementById('note_LCL507_300_7').style.display = "none";</script></ul></section></notes></section>