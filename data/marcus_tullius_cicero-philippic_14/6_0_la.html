<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

nimis rebus gestis aut plerumque nullis? Quam ob rem
aut supplicatio ab eo qui ante dixit decernenda non fuit
aut usitatus honos pervulgatusque tribuendus eis quibus
<span class="br"></span><span class="lineNumber">12</span><span class="br"></span>etiam novi singularesque debentur.</p>
</section>
<section class="div2">
<p>[5] An si quis Hispanorum
aut Gallorum aut Thraecum mille aut duo milia occidisset,
illum hac consuetudine quae increbruit imperatorem
appellaret senatus: tot legionibus caesis, tanta
multitudine hostium interfecta—[dico]<a class="footnoteLink" href="#note_LCL507_304_9" id="target_note_LCL507_304_9"><sup>9</sup></a> ita, inquam, hostium,
quamvis hoc isti hostes domestici nolint—clarissimis
ducibus supplicationum honorem tribuemus, imperatorium
nomen adimemus? Quanto enim honore, laetitia,
gratulatione in hoc templum ingredi debent illi ipsi huius
urbis liberatores, cum hesterno die propter eorum res gestas
me ovantem et prope triumphantem populus Romanus
<span class="br"></span><span class="lineNumber">13</span><span class="br"></span>in Capitolium domo tulerit, domum inde reduxerit! Is
enim demum est mea quidem sententia iustus triumphus
ac verus, cum bene de re publica meritis testimonium a
consensu civitatis datur. Nam sive in communi gaudio populi
Romani uni gratulabantur, magnum iudicium, sive uni
gratias agebant, eo maius, sive utrumque, nihil magnificentius
cogitari potest.</p>
<p>“Tu igitur ipse de te?” dixerit quispiam. Equidem invitus,
sed iniuriae dolor facit me praeter consuetudinem
gloriosum. Nonne satis est ab hominibus virtutis ignaris




</p></section><notes><section class="footnotes"><ul><li class="note" id="note_LCL507_304_9"><a class="footnoteCrossrefLink" href="#target_note_LCL507_304_9" title="Click to highlight in text"><sup class="lineRef">9</sup><span class="italic">del. Garatoni</span></a></li><script type="text/javascript">document.getElementById('note_LCL507_304_9').style.display = "none";</script></ul></section></notes></section>