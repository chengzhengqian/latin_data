<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

futurum civitatis putabant. Quod ut cum invidia
mea fieret et cum vitae etiam periculo, famam istam fascium
dissipaverunt; fascis ipsi ad me delaturi fuerunt.
Quod cum esset quasi mea voluntate factum, tum in me
impetus conductorum hominum quasi in tyrannum parabatur;
ex quo caedes esset vestrum omnium consecuta.
Quae res &lt;non&gt;<a class="footnoteLink" href="#note_LCL507_308_13" id="target_note_LCL507_308_13"><sup>13</sup></a> patefecit, patres conscripti, sed suo tempore
<span class="br"></span><span class="lineNumber">16</span><span class="br"></span>totius huius sceleris fons aperietur. Itaque P. Apuleius,
tribunus plebis, meorum omnium consiliorum periculorumque
iam inde a consulatu meo testis, conscius,
adiutor, dolorem ferre non potuit doloris mei: contionem
habuit maximam populo Romano unum atque idem
sentiente. In qua contione cum me pro summa nostra
coniunctione et familiaritate liberare suspicione fascium
vellet, una voce cuncta contio declaravit nihil esse a me
umquam de re publica nisi optime cogitatum. Post hanc
habitam contionem duabus tribusve horis optatissimi nuntii
et litterae venerunt: ut idem dies non modo iniquissima
me invidia liberarit sed etiam celeberrima populi Romani
gratulatione auxerit.</p>
<p><span class="br"></span><span class="lineNumber">17</span><span class="br"></span>Haec interposui, patres conscripti, non tam ut pro me
dixerim—male enim mecum ageretur si parum vobis essem
sine defensione purgatus—quam ut quosdam nimis
ieiuno animo et angusto monerem, id quod semper ipse






</p></section><notes><section class="footnotes"><ul><li class="note" id="note_LCL507_308_13"><a class="footnoteCrossrefLink" href="#target_note_LCL507_308_13" title="Click to highlight in text"><sup class="lineRef">13</sup><span class="italic">add. SB</span></a></li><script type="text/javascript">document.getElementById('note_LCL507_308_13').style.display = "none";</script></ul></section></notes></section>