<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 586</span>Caviorum gentem vi aut terrore subigendam cum mille peditibus et quinquaginta equitibus misso, ipse ad Bassaniam urbem quinque milia ab Lisso ducit.
<span class="innerMarginNote right">8</span>Socii erant Romanorum; itaque per praemissos<a class="footnoteLink" href="#note_LCL396_188_1" id="target_note_LCL396_188_1"><sup>1</sup></a> nuntios prius temptati obsidionem pati quam dedere
<span class="innerMarginNote right">9</span>sese maluerunt. Caravantium in Caviis Durnium oppidum advenientem benigne accepit; Caravandis, altera urbs, exclusit; et agros eorum cum<a class="footnoteLink" href="#note_LCL396_188_2" id="target_note_LCL396_188_2"><sup>2</sup></a> effuse vastaret, aliquot palati milites agrestium concursu
<span class="innerMarginNote right">10</span>interfecti sunt. Iam et Ap. Claudius adsumptis ad eum exercitum quem habebat Bullinorum<a class="footnoteLink" href="#note_LCL396_188_3" id="target_note_LCL396_188_3"><sup>3</sup></a> et Apolloniatium et Dyrrachinorum auxiliis profectus ex hibernis circa Genusum<a class="footnoteLink" href="#note_LCL396_188_4" id="target_note_LCL396_188_4"><sup>4</sup></a> amnem castra habebat,
<span class="innerMarginNote right">11</span>audito foedere inter Persea et Gentium et legatorum violatorum iniuria accensus, bellum haud dubie
<span class="innerMarginNote right">12</span>adversus eum gesturus. Anicius praetor eo tempore Apolloniae auditis quae in Illyrico gererentur praemissisque
ad Appium litteris, ut se ad Genusum opperiretur, triduo et ipse in castra venit et ad ea
<span class="innerMarginNote right">13</span>quae habebat auxilia a Parthinorum iuventute adiunctis duobus<a class="footnoteLink" href="#note_LCL396_188_5" id="target_note_LCL396_188_5"><sup>5</sup></a> milibus peditum et equitibus ducentis—peditibus Epicadus, equitibus Algalsus praeerat—parabat ducere in Illyricum, maxime ut Bassanitas solveret obsidione. Tenuit impetum eius
<span class="innerMarginNote right">14</span>fama lemborum vastantium maritimam oram. Octoginta
erant lembi, auctore Pantaucho missi a Gentio




</p></section><notes><section class="footnotes"><ul><li class="note" id="note_LCL396_188_1"><a class="footnoteCrossrefLink" href="#target_note_LCL396_188_1" title="Click to highlight in text"><sup class="lineRef">1</sup>praemissos <span class="italic">Kreyssig</span>: perremissos <span class="italic">V.</span></a></li><script type="text/javascript">document.getElementById('note_LCL396_188_1').style.display = "none";</script><li class="note" id="note_LCL396_188_2"><a class="footnoteCrossrefLink" href="#target_note_LCL396_188_2" title="Click to highlight in text"><sup class="lineRef">2</sup>cum <span class="italic">add. Vahlen</span>: <span class="italic">om. V.</span></a></li><script type="text/javascript">document.getElementById('note_LCL396_188_2').style.display = "none";</script><li class="note" id="note_LCL396_188_3"><a class="footnoteCrossrefLink" href="#target_note_LCL396_188_3" title="Click to highlight in text"><sup class="lineRef">3</sup>Bullinorum <span class="italic">Drakenborch</span>: bullaniorum <span class="italic">V.</span></a></li><script type="text/javascript">document.getElementById('note_LCL396_188_3').style.display = "none";</script><li class="note" id="note_LCL396_188_4"><a class="footnoteCrossrefLink" href="#target_note_LCL396_188_4" title="Click to highlight in text"><sup class="lineRef">4</sup>Genusum <span class="italic">Turnebus</span>: genuussuum <span class="italic">V.</span></a></li><script type="text/javascript">document.getElementById('note_LCL396_188_4').style.display = "none";</script><li class="note" id="note_LCL396_188_5"><a class="footnoteCrossrefLink" href="#target_note_LCL396_188_5" title="Click to highlight in text"><sup class="lineRef">5</sup>auxilia a Parthinorum iuventute adiunctis duobus <span class="italic">Madvig</span>: auxiliapar tinorumiuuentaduobus <span class="italic">V.</span></a></li><script type="text/javascript">document.getElementById('note_LCL396_188_5').style.display = "none";</script></ul></section></notes></section>