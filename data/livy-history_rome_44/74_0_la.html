<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 586</span><span class="innerMarginNote right">8</span>Per hanc causam Thracibus ablegatis, simul transgressos eos Strymonem vidit, portas clausit.</p>
<p>XLV. Tertio die Perseus, quam pugnatum erat,
<span class="innerMarginNote right">2</span>Amphipolim venit. Inde oratores cum caduceo ad Paulum misit. Interim Hippias et Midon et Pantauchus,
principes amicorum regis, Beroea,<a class="footnoteLink" href="#note_LCL396_236_1" id="target_note_LCL396_236_1"><sup>1</sup></a> quo ex acie confugerant, ipsi ad consulem profecti Romanis se dedunt. Hoc idem et alii deinceps metu perculsi<a class="footnoteLink" href="#note_LCL396_236_2" id="target_note_LCL396_236_2"><sup>2</sup></a>
<span class="innerMarginNote right">3</span>parabant facere. Consul nuntiis victoriae Q. Fabio filio et L. Lentulo et Q. Metello cum litteris Romam missis spolia iacentis hostium exercitus peditibus
<span class="innerMarginNote right">4</span>concessit, equitibus praedam circumiecti agri, dum ne amplius duabus noctibus a castris abessent. Ipse
<span class="innerMarginNote right">5</span>propius mare ad Pydnam castra movit. Beroea primum, deinde Thessalonica et Pella et deinceps
<span class="innerMarginNote right">6</span>omnis ferme Macedonia intra biduum dedita. Pvdnaei,
qui proximi erant, nondum miserant legatos; multitudo incondita plurium simul gentium turbaque,<a class="footnoteLink" href="#note_LCL396_236_3" id="target_note_LCL396_236_3"><sup>3</sup></a> quae ex acie fuga in unum compulsa erat, consilium et consensum civitatis impediebat; nec clausae modo
<span class="innerMarginNote right">7</span>portae, sed etiam inaedificatae erant. Missi Midon et Pantauchus sub muros ad conloquium Solonis qui praesidio praeerat;<a class="footnoteLink" href="#note_LCL396_236_4" id="target_note_LCL396_236_4"><sup>4</sup></a> per eum emittitur militaris turba. Oppidum deditum militibus datur diripiendum.</p>
<p><span class="innerMarginNote right">8</span>Perseus una tantum spe Bisaltarum auxilii temptata,<a class="footnoteLink" href="#note_LCL396_236_5" id="target_note_LCL396_236_5"><sup>5</sup></a>
ad quos nequiquam miserat legatos, in contionem







</p></section><notes><section class="footnotes"><ul><li class="note" id="note_LCL396_236_1"><a class="footnoteCrossrefLink" href="#target_note_LCL396_236_1" title="Click to highlight in text"><sup class="lineRef">1</sup>Beroea <span class="italic">Kreyssig</span>: ueroeam <span class="italic">V.</span></a></li><script type="text/javascript">document.getElementById('note_LCL396_236_1').style.display = "none";</script><li class="note" id="note_LCL396_236_2"><a class="footnoteCrossrefLink" href="#target_note_LCL396_236_2" title="Click to highlight in text"><sup class="lineRef">2</sup>alii deinceps metu perculsi <span class="italic">J. F. Gronovius</span>: aliae deinceps metu perculsae <span class="italic">V.</span></a></li><script type="text/javascript">document.getElementById('note_LCL396_236_2').style.display = "none";</script><li class="note" id="note_LCL396_236_3"><a class="footnoteCrossrefLink" href="#target_note_LCL396_236_3" title="Click to highlight in text"><sup class="lineRef">3</sup>turbaque, quae <span class="italic">Fr.</span>: turbaeque <span class="italic">V.</span></a></li><script type="text/javascript">document.getElementById('note_LCL396_236_3').style.display = "none";</script><li class="note" id="note_LCL396_236_4"><a class="footnoteCrossrefLink" href="#target_note_LCL396_236_4" title="Click to highlight in text"><sup class="lineRef">4</sup>praeerat <span class="italic">J. F. Gronovius</span>: erat <span class="italic">V.</span></a></li><script type="text/javascript">document.getElementById('note_LCL396_236_4').style.display = "none";</script><li class="note" id="note_LCL396_236_5"><a class="footnoteCrossrefLink" href="#target_note_LCL396_236_5" title="Click to highlight in text"><sup class="lineRef">5</sup>temptata <span class="italic">J. F. Gronovius</span>: temptati <span class="italic">V.</span></a></li><script type="text/javascript">document.getElementById('note_LCL396_236_5').style.display = "none";</script></ul></section></notes></section>