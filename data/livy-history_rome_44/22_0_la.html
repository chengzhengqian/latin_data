<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 585</span>ratus unde exercitibus qui in Macedonia quique in Thessalia erant, mitti commeatus possent.</p>
<p><span class="innerMarginNote right">12</span>De Eumene rege longe diversa tradunt. Si Valerio Antiati credas, nec classe adiutum ab eo praetorem esse, cum saepe eum litteris accersisset, tradit, nec cum gratia ab consule profectum in Asiam, indignatum quod, ut iisdem castris tenderet permissum
<span class="innerMarginNote right">13</span>non fuerit; ne ut equites quidem Gallos quos secum adduxerat relinqueret, impetrari ab eo potuisse.
<span class="innerMarginNote right">14</span>Attalum fratrem eius et remansisse apud consulem, et sinceram eius fidem aequali tenore egregiamque operam in eo bello fuisse.</p>
<p>XIV. Dum bellum in Macedonia geritur, legati transalpini ab regulo Gallorum—Balanos ipsius traditur nomen; gentis ex qua fuerit, non traditur—Romam venerunt pollicentes ad Macedonicum bellum
<span class="innerMarginNote right">2</span>auxilia. Gratiae ab senatu actae muneraque missa, torquis aureus duo pondo et paterae aureae quattuor
<span class="innerMarginNote right">3</span>pondo, equus<a class="footnoteLink" href="#note_LCL396_132_1" id="target_note_LCL396_132_1"><sup>1</sup></a> phaleratus armaque equestria. Secundum
Gallos Pamphylii legati coronam auream ex viginti milibus Philippeorum factam in curiam intulerunt,






</p></section><notes><section class="footnotes"><ul><li class="note" id="note_LCL396_132_1"><a class="footnoteCrossrefLink" href="#target_note_LCL396_132_1" title="Click to highlight in text"><sup class="lineRef">1</sup>equus <span class="italic">Fr</span>: cui <span class="italic">V.</span></a></li><script type="text/javascript">document.getElementById('note_LCL396_132_1').style.display = "none";</script></ul></section></notes></section>