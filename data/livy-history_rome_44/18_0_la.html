<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 585</span>rege in ipsis faucibus, quae Pallenensem agrum ceterae Macedoniae iungunt, hinc Toronaico, hinc
<span class="innerMarginNote right">3</span>Macedonico saepta mari. Eminet<a class="footnoteLink" href="#note_LCL396_124_1" id="target_note_LCL396_124_1"><sup>1</sup></a> namque in altum lingua in qua sita est, nec minus quam inclitus<a class="footnoteLink" href="#note_LCL396_124_2" id="target_note_LCL396_124_2"><sup>2</sup></a> magnitudine Atho mons excurrit, obversa in regionem Magnesiae duobus imparibus promunturiis, quorum maiori Posideum est nomen, minori Canastraeum.</p>
<p><span class="innerMarginNote right">4</span>Divisis partibus oppugnare adorti. Romanus ad Clitas, quas vocant, munimenta, cervis etiam obiectis, ut viam intercluderet, a Macedonico ad Toronaicum mare perducit. Ab altera parte euripus est; inde
<span class="innerMarginNote right">5</span>Eumenes oppugnabat. Romanis in fossa complenda quam nuper obiecerat Perseus, plurimum erat laboris. Ibi quaerenti praetori, quia nusquam cumuli apparebant quo regesta e fossa terra foret, monstrati sunt fornices: non ad eandem crassitudinem,
qua veterem murum, sed simplici laterum
<span class="innerMarginNote right">6</span>ordine structos esse. Consilium igitur cepit transfosso
pariete iter in urbem patefacere. Fallere autem ita se posse, si muros a parte alia scalis adortus tumultu iniecto in custodiam eius loci propugnatores urbis avertisset.</p>
</section><notes><section class="footnotes"><ul><li class="note" id="note_LCL396_124_1"><a class="footnoteCrossrefLink" href="#target_note_LCL396_124_1" title="Click to highlight in text"><sup class="lineRef">1</sup>saepta mari eminet <span class="italic">Fr</span>: saeptã meminent <span class="italic">V.</span></a></li><script type="text/javascript">document.getElementById('note_LCL396_124_1').style.display = "none";</script><li class="note" id="note_LCL396_124_2"><a class="footnoteCrossrefLink" href="#target_note_LCL396_124_2" title="Click to highlight in text"><sup class="lineRef">2</sup>inclitus <span class="italic">Kreyssig</span>: elatus <span class="italic">Hartel</span>: insignis <span class="italic">Novák</span>: inaltus <span class="italic">V, cf.</span> in altum <span class="italic">supra.</span></a></li><script type="text/javascript">document.getElementById('note_LCL396_124_2').style.display = "none";</script></ul></section></notes></section>