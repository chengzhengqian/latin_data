<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 585</span>caritas annonae ac prope inopia erat—ab invectis iam portum audit onerarias naves Magnesiae relictas
<span class="innerMarginNote right">11</span>esse. Incerto inde quidnam agendum foret—adeo sine ulla ope hostis, quae adgravaret, cum ipsa difficultate rerum pugnandum erat—peropportune
<span class="innerMarginNote right">12</span>litterae a Sp. Lucretio adlatae sunt castella se, quae super Tempe essent et circa Philan, tenere omnia frumentique in iis et aliarum in usum rerum copiam invenisse.</p>
<p>VIII His magno opere laetus consul ab Dio ad Philan ducit, simul ut praesidium eius firmaret, simul ut militi frumentum, cuius tarda subvectio erat,
<span class="innerMarginNote right">2</span>divideret. Ea profectio famam haudquaquam secundam habuit. Nam alii metu recessisse eum ab hoste ferebant quia manenti in Pieria proelio dimicandum
<span class="innerMarginNote right">3</span>foret, alii ignarum belli quae in dies fortuna novaret, ut opperientibus sese rebus, emisisse<a class="footnoteLink" href="#note_LCL396_114_1" id="target_note_LCL396_114_1"><sup>1</sup></a> de
<span class="innerMarginNote right">4</span>manibus ea quae mox repeti non possent. Simul enim cessit possessione Dii, excitavit hostem, ut tunc sentiret recuperanda esse quae prius culpa
<span class="innerMarginNote right">5</span>amissa forent. Audita enim profectione consulis regressus Dium, quae disiecta ac vastata ab Romanis erant, reficit, pinnas moenium decussas reponit, ab omni parte muros firmat; deinde quinque milia passuum ab urbe citra ripam Elpei amnis<a class="footnoteLink" href="#note_LCL396_114_2" id="target_note_LCL396_114_2"><sup>2</sup></a> castra ponit, amnem ipsum transitu perdifficilem pro
<span class="innerMarginNote right">6</span>munimento habiturus. Fluit ex valle Olympi montis,
aestate exiguus, hibernis idem incitatus pluviis et


</p></section><notes><section class="footnotes"><ul><li class="note" id="note_LCL396_114_1"><a class="footnoteCrossrefLink" href="#target_note_LCL396_114_1" title="Click to highlight in text"><sup class="lineRef">1</sup>rebus emisisse <span class="italic">Kreyssig</span>: reb. omisisse <span class="italic">V.</span></a></li><script type="text/javascript">document.getElementById('note_LCL396_114_1').style.display = "none";</script><li class="note" id="note_LCL396_114_2"><a class="footnoteCrossrefLink" href="#target_note_LCL396_114_2" title="Click to highlight in text"><sup class="lineRef">2</sup>ripam Elpei amnis <span class="italic">Madvig</span>: ripam enipi añis <span class="italic">V.</span></a></li><script type="text/javascript">document.getElementById('note_LCL396_114_2').style.display = "none";</script></ul></section></notes></section>