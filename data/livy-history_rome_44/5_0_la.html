<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 585</span>posuerint. Dierum, quem<a class="footnoteLink" href="#note_LCL396_98_1" id="target_note_LCL396_98_1"><sup>1</sup></a> cepere, locum appellant.
<span class="innerMarginNote right">4</span>Inde postero die septem milia progressi, tumulo haud procul hostium castris capto, nuntium ad consulem remittunt perventum ad hostem esse; loco se tuto et ad omnia opportuno consedisse; quantum<a class="footnoteLink" href="#note_LCL396_98_2" id="target_note_LCL396_98_2"><sup>2</sup></a>
<span class="innerMarginNote right">5</span>extendere iter posset, consequeretur. Sollicito consuli
et propter itineris difficultatem, quod ingressus erat, et eorum vicem, quos paucos inter media praesidia
hostium praemiserat, nuntius ad Ascuridem paludem
<span class="innerMarginNote right">6</span>occurrit. Addita igitur et ipsi fiducia est, coniunctisque copiis castra tumulo, qui tenebatur, qua aptissimum ad loci naturam erat, sunt acclinata.
<span class="innerMarginNote right">7</span>Non hostium modo castra, quae paulo plus mille passuum aberant, sed omnis regio ad Dium et Philam oraque maris late patente ex tam alto iugo prospectu
<span class="innerMarginNote right">8</span>oculis subicitur. Quae res accendit militi animos, postquam summam belli ac regias omnis copias terramque hostilem tam e propinquo conspexerunt.
<span class="innerMarginNote right">9</span>Itaque cum alacres, protinus duceret ad castra hostium, consulem hortarentur, dies unus fessis labore
<span class="innerMarginNote right">10</span>viae ad quietem datus est. Tertio die parte copiarum ad praesidium castrorum relicta consul ad hostem ducit.</p>
<p>IV. Hippias nuper ad tuendum saltum ab rege missus erat; qui ex quo castra Romana in tumulo conspexit, praeparatis ad certamen animis suorum venienti agmini consulis obvius fuit. Et Romani


</p></section><notes><section class="footnotes"><ul><li class="note" id="note_LCL396_98_1"><a class="footnoteCrossrefLink" href="#target_note_LCL396_98_1" title="Click to highlight in text"><sup class="lineRef">1</sup>posuerint. Dierum quem <span class="italic">Novák</span>: posuerint fuerimque dierumquē <span class="italic">V</span>: posuerint quieverintque. Dierum quem <span class="italic">Madvig</span>: posuerint requieverintque. Dierum quem <span class="italic">Vahlen</span>: posuerint fuerintque ibi illa nocte. Dierum quem <span class="italic">Goldbacher.</span></a></li><script type="text/javascript">document.getElementById('note_LCL396_98_1').style.display = "none";</script><li class="note" id="note_LCL396_98_2"><a class="footnoteCrossrefLink" href="#target_note_LCL396_98_2" title="Click to highlight in text"><sup class="lineRef">2</sup>quantum <span class="italic">H. J. Müller</span>: ut quantum <span class="italic">V.</span></a></li><script type="text/javascript">document.getElementById('note_LCL396_98_2').style.display = "none";</script></ul></section></notes></section>