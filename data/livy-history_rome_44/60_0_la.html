<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 586</span>cibaria his praeparata ad classem esse, ne quid eos moraretur. Inde iussi duces itineris ita dividere viam, ut quarta vigilia tertio die Pythoum adoriri
<span class="innerMarginNote right">16</span>possent. Ipse postero die, ut detineret regem ab circumspectu rerum aliarum, prima luce medio in alveo cum stationibus hostium proelium commisit; pugnatumque utrimque est levi armatura. Nec gravioribus armis in tam inaequali alveo pugnari
<span class="innerMarginNote right">17</span>poterat. Descensus ripae utriusque in alveum trecentorum ferme passuum erat; medium spatium torrentis alibi aliter cavati paulo plus quam mille
<span class="innerMarginNote right">18</span>passus patebat. Ibi in medio spectantibus utrimque ex vallo castrorum hinc rege,<a class="footnoteLink" href="#note_LCL396_208_1" id="target_note_LCL396_208_1"><sup>1</sup></a> hinc consule cum suis
<span class="innerMarginNote right">19</span>legionibus pugnatum est. Missilibus procul regia auxilia melius pugnabant; comminus stabilior et tutior aut parma aut scuto Ligustico Romanus erat.
<span class="innerMarginNote right">20</span>Meridie fere receptui cani suis consul iussit. Ita eo die diremptum proelium est haud paucis utrimque
<span class="innerMarginNote right">21</span>interfectis. Sole orto postero die irritatis certamine animis etiam acrius concursum est. Sed Romani non ab iis<a class="footnoteLink" href="#note_LCL396_208_2" id="target_note_LCL396_208_2"><sup>2</sup></a> tantum, cum quibus contractum certamen erat, sed multo magis ab ea multitudine quae disposita in turribus stabat omni genere missilium telorum ac
<span class="innerMarginNote right">22</span>saxis maxime volnerabantur. Ubi propius ripam hostium subissent, tormentis missa etiam ad ultimos perveniebant. Multo pluribus eo die<a class="footnoteLink" href="#note_LCL396_208_3" id="target_note_LCL396_208_3"><sup>3</sup></a> amissis
<span class="innerMarginNote right">23</span>consul paulo serius recepit suos. Tertio die proelio





</p></section><notes><section class="footnotes"><ul><li class="note" id="note_LCL396_208_1"><a class="footnoteCrossrefLink" href="#target_note_LCL396_208_1" title="Click to highlight in text"><sup class="lineRef">1</sup>hinc rege <span class="italic">add. Fr.</span>: <span class="italic">om. V.</span></a></li><script type="text/javascript">document.getElementById('note_LCL396_208_1').style.display = "none";</script><li class="note" id="note_LCL396_208_2"><a class="footnoteCrossrefLink" href="#target_note_LCL396_208_2" title="Click to highlight in text"><sup class="lineRef">2</sup>iis <span class="italic">Kreyssig</span>: his <span class="italic">V.</span></a></li><script type="text/javascript">document.getElementById('note_LCL396_208_2').style.display = "none";</script><li class="note" id="note_LCL396_208_3"><a class="footnoteCrossrefLink" href="#target_note_LCL396_208_3" title="Click to highlight in text"><sup class="lineRef">3</sup>pluribus eo die <span class="italic">Fr.</span>: plurimos eo dicto <span class="italic">V.</span></a></li><script type="text/javascript">document.getElementById('note_LCL396_208_3').style.display = "none";</script></ul></section></notes></section>