<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 585</span><span class="innerMarginNote right">7</span>Erant in praesidio Cassandreae<a class="footnoteLink" href="#note_LCL396_126_1" id="target_note_LCL396_126_1"><sup>1</sup></a> praeter non contemnendam
iuventutem oppidanorum octingenti Agrianes et duo milia Penestarum Illyriorum a Pleurato inde missi, bellicosum utrumque genus.
<span class="innerMarginNote right">8</span>His tuentibus muros, cum subire Romani summa vi niterentur, momento temporis parietes fornicum perfossi urbem patefecerunt. Quod si qui inrumperent
<span class="innerMarginNote right">9</span>armati<a class="footnoteLink" href="#note_LCL396_126_2" id="target_note_LCL396_126_2"><sup>2</sup></a> fuissent, extemplo cepissent. Hoc ubi perfectum esse opus militibus nuntiatum est, clamorem alacres gaudio repente tollunt, alii parte alia in urbem inrupturi.<a class="footnoteLink" href="#note_LCL396_126_3" id="target_note_LCL396_126_3"><sup>3</sup></a></p>
<p>XII. Hostis primum admiratio cepit quidnam sibi
<span class="innerMarginNote right">2</span>repentinus clamor vellet. Postquam patere urbem accepere praefecti praesidii Pytho et Philippus, pro eo qui occupasset adgredi opus factum esse rati, cum valida manu Agrianum Illyriorumque erumpunt
<span class="innerMarginNote right">3</span>Romanosque, qui alii aliunde coibant convocabanturque,
ut signa in urbem inferrent, incompositos atque inordinatos fugant persequunturque ad fossam, in quam compulsos ruina cumulant. Sescenti ferme ibi interfecti, omnesque prope qui inter murum fossamque
<span class="innerMarginNote right">4</span>deprensi erant volnerantur. Ita suo ipse conatu perculsus praetor segnior ad alia factus consilia erat. Et ne Eumeni quidem simul a mari simul a terra





</p></section><notes><section class="footnotes"><ul><li class="note" id="note_LCL396_126_1"><a class="footnoteCrossrefLink" href="#target_note_LCL396_126_1" title="Click to highlight in text"><sup class="lineRef">1</sup>Cassandreae <span class="italic">Fr</span>: cas (<span class="italic">ad finem lineae</span>) <span class="italic">V.</span></a></li><script type="text/javascript">document.getElementById('note_LCL396_126_1').style.display = "none";</script><li class="note" id="note_LCL396_126_2"><a class="footnoteCrossrefLink" href="#target_note_LCL396_126_2" title="Click to highlight in text"><sup class="lineRef">2</sup>qui inrumperent armati <span class="italic">I. Perizonius</span>: qui inrupere inarmati <span class="italic">V.</span></a></li><script type="text/javascript">document.getElementById('note_LCL396_126_2').style.display = "none";</script><li class="note" id="note_LCL396_126_3"><a class="footnoteCrossrefLink" href="#target_note_LCL396_126_3" title="Click to highlight in text"><sup class="lineRef">3</sup>alii parte alia in urbem inrupturi <span class="italic">J. F. Gronovius</span>: aliis parte alia in urbem inrupturum <span class="italic">V.</span></a></li><script type="text/javascript">document.getElementById('note_LCL396_126_3').style.display = "none";</script></ul></section></notes></section>