<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 585</span>II. Huius generis adhortatione accensis militum
animis consultare de summa gerendi belli coepit. Eo et C. Marcius praetor a Chalcide classe accepta venit.
<span class="innerMarginNote right">2</span>Placuit non ultra morando in Thessalia tempus terere, sed movere extemplo castra atque inde
<span class="innerMarginNote right">3</span>pergere in<a class="footnoteLink" href="#note_LCL396_94_1" id="target_note_LCL396_94_1"><sup>1</sup></a> Macedoniam, et praetorem dare operam, ut eodem tempore classis quoque invehatur hostium litoribus.</p>
<p><span class="innerMarginNote right">4</span>Praetore dimisso consul menstruum frumentum<a class="footnoteLink" href="#note_LCL396_94_2" id="target_note_LCL396_94_2"><sup>2</sup></a> iusso milite secum ferre profectus decumo post die,
<span class="innerMarginNote right">5</span>quam exercitum acceperat, castra movit; et unius diei progressus iter convocatis itinerum ducibus cum exponere in consilio<a class="footnoteLink" href="#note_LCL396_94_3" id="target_note_LCL396_94_3"><sup>3</sup></a> iussisset, qua quisque ducturus esset, summotis iis, quam potissimum viam<a class="footnoteLink" href="#note_LCL396_94_4" id="target_note_LCL396_94_4"><sup>4</sup></a> peteret,
<span class="innerMarginNote right">6</span>rettulit ad consilium. Aliis per Pythoum placebat via, aliis per Cambunios montes, qua priore anno duxerat Hostilius consul, aliis praeter Ascuridem
<span class="innerMarginNote right">7</span>paludem. Restabat aliquantum viae communis; itaque in id tempus, quo prope divortium itinerum castra posituri erant, deliberatio eius rei differtur.
<span class="innerMarginNote right">8</span>In Perrhaebiam inde ducit, et inter Azorum et Dolichen stativa habuit ad consulendum rursus, quam
<span class="innerMarginNote right">9</span>potissimum capesseret viam. Per eosdem dies Perseus cum adpropinquare hostem sciret, quod iter







</p></section><notes><section class="footnotes"><ul><li class="note" id="note_LCL396_94_1"><a class="footnoteCrossrefLink" href="#target_note_LCL396_94_1" title="Click to highlight in text"><sup class="lineRef">1</sup>atque inde pergere in <span class="italic">Kreyssig</span>: adque inde peregre inde in <span class="italic">V.</span></a></li><script type="text/javascript">document.getElementById('note_LCL396_94_1').style.display = "none";</script><li class="note" id="note_LCL396_94_2"><a class="footnoteCrossrefLink" href="#target_note_LCL396_94_2" title="Click to highlight in text"><sup class="lineRef">2</sup>frumentum <span class="italic">add. Madvig: om. V.</span></a></li><script type="text/javascript">document.getElementById('note_LCL396_94_2').style.display = "none";</script><li class="note" id="note_LCL396_94_3"><a class="footnoteCrossrefLink" href="#target_note_LCL396_94_3" title="Click to highlight in text"><sup class="lineRef">3</sup>exponere in consilio <span class="italic">J. F. Gronovius</span>: exponerent in concilio <span class="italic">V.</span></a></li><script type="text/javascript">document.getElementById('note_LCL396_94_3').style.display = "none";</script><li class="note" id="note_LCL396_94_4"><a class="footnoteCrossrefLink" href="#target_note_LCL396_94_4" title="Click to highlight in text"><sup class="lineRef">4</sup>viam <span class="italic">add. Novák, Ceské</span>: <span class="italic">post</span> quam <span class="italic">Sigonius: om. V.</span></a></li><script type="text/javascript">document.getElementById('note_LCL396_94_4').style.display = "none";</script></ul></section></notes></section>