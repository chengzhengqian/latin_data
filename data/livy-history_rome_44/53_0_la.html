<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 586</span>tribuno militum<a class="footnoteLink" href="#note_LCL396_194_1" id="target_note_LCL396_194_1"><sup>1</sup></a> traditus, vix gladiatorio accepto, decem talentis, ab rege rex, ut in eam fortunam recideret.</p>
<p>XXXII. Anicius Scodra recepta nihil prius quam requisitos Petilium Perpennamque legatos ad se duci
<span class="innerMarginNote right">2</span>iussit. Quibus splendore suo restituto Perpennam extemplo mittit ad conprehendendos amicos cognatosque
<span class="innerMarginNote right">3</span>regis; qui Meteonem, Labeatium gentis urbem, profectus Etlevam uxorem cum filiis duobus, Scerdilaedo<a class="footnoteLink" href="#note_LCL396_194_2" id="target_note_LCL396_194_2"><sup>2</sup></a> Pleuratoque, et Caravantium fratrem
<span class="innerMarginNote right">4</span>Scodram in castra adduxit. Anicius bello Illyrico intra triginta dies perfecto nuntium victoriae Perpennam
Romam misit et post dies paucos Gentium regem ipsum cum parente, coniuge ac liberis ac
<span class="innerMarginNote right">5</span>fratre aliisque principibus Illyriorum. Hoc unum bellum prius perpetratum quam coeptum Romae auditum est.</p>
<p>Quibus diebus haec agebantur, Perseus quoque in magno terrore erat propter adventum simul Aemili novi consulis, quem cum ingentibus minis adventare
<span class="innerMarginNote right">6</span>audiebat, simul Octavi praetoris. Nec minus terroris a classe Romana et periculo maritumae orae habebat. Thessalonicae Eumenes et Athenagoras praeerant cum parvo praesidio duorum milium caetratorum.
<span class="innerMarginNote right">7</span>Eo et Androclen praefectum mittit iussum sub ipsis
<span class="innerMarginNote right">8</span>navalibus castra habere. Aenean mille equites et Creon Antigonensis missi<a class="footnoteLink" href="#note_LCL396_194_3" id="target_note_LCL396_194_3"><sup>3</sup></a> ad tutandam maritumam



</p></section><notes><section class="footnotes"><ul><li class="note" id="note_LCL396_194_1"><a class="footnoteCrossrefLink" href="#target_note_LCL396_194_1" title="Click to highlight in text"><sup class="lineRef">1</sup>militum <span class="italic">Fr.</span>: pl. <span class="italic">V.</span></a></li><script type="text/javascript">document.getElementById('note_LCL396_194_1').style.display = "none";</script><li class="note" id="note_LCL396_194_2"><a class="footnoteCrossrefLink" href="#target_note_LCL396_194_2" title="Click to highlight in text"><sup class="lineRef">2</sup>Scerdilaedo <span class="italic">J. F. Gronovius</span>: cerdilio <span class="italic">V.</span></a></li><script type="text/javascript">document.getElementById('note_LCL396_194_2').style.display = "none";</script><li class="note" id="note_LCL396_194_3"><a class="footnoteCrossrefLink" href="#target_note_LCL396_194_3" title="Click to highlight in text"><sup class="lineRef">3</sup>equites et Creon Antigonensis missi <span class="italic">Madvig</span>: equitescreantigonensismisit <span class="italic">V.</span></a></li><script type="text/javascript">document.getElementById('note_LCL396_194_3').style.display = "none";</script></ul></section></notes></section>