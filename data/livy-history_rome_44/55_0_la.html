<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 586</span>processit, qua<a class="footnoteLink" href="#note_LCL396_198_1" id="target_note_LCL396_198_1"><sup>1</sup></a> descensus facilis armatis, qua in ulteriorem ripam minime iniquus ascensus esset.
<span class="innerMarginNote right">5</span>His satis exploratis alia quoque novavit,<a class="footnoteLink" href="#note_LCL396_198_2" id="target_note_LCL396_198_2"><sup>2</sup></a> primum, ut ordine ac sine tumultu omnia in agmine ad nutum
<span class="innerMarginNote right">6</span>imperiumque ducis fierent, providit: ubi omnibus simul pronuntiaretur quid fieret neque omnes exaudirent, incerto imperio accepto alios ab se adicientes plus eo quod imperatum sit alios minus facere; clamores deinde dissonos oriri omnibus locis,
<span class="innerMarginNote right">7</span>et prius hostes quam ipsos quid paretur scire. Placere igitur tribunum militum primo pilo legionis secretum edere imperium, illum et dein singulos proximo cuique in ordine centurioni dicere quod opus facto sit sive a primis signis ad novissimum agmen, sive ab extremis
<span class="innerMarginNote right">8</span>ad primos perferendum imperium sit. Vigiles etiam novo more scutum in vigiliam ferre vetuit: non enim in pugnam vigilem ire ut armis utatur sed ad vigilandum
ut, cum senserit hostium adventum, recipiat se
<span class="innerMarginNote right">9</span>excitetque ad arma alios. Scuto prae se erecto stare galeatos; deinde ubi fessi sint, innixos pilo, capite super marginem scuti posito, sopitos stare, ut fulgentibus
armis procul conspici ab hoste possint, ipsi
<span class="innerMarginNote right">10</span>nihil provideant.<a class="footnoteLink" href="#note_LCL396_198_3" id="target_note_LCL396_198_3"><sup>3</sup></a> Stationum quoque morem mutavit.
Armati omnes, et frenatis equis equites, diem totum perstabant; id cum aestivis diebus urente






</p></section><notes><section class="footnotes"><ul><li class="note" id="note_LCL396_198_1"><a class="footnoteCrossrefLink" href="#target_note_LCL396_198_1" title="Click to highlight in text"><sup class="lineRef">1</sup>processit, qua <span class="italic">add. Madvig</span>: <span class="italic">om. V.</span></a></li><script type="text/javascript">document.getElementById('note_LCL396_198_1').style.display = "none";</script><li class="note" id="note_LCL396_198_2"><a class="footnoteCrossrefLink" href="#target_note_LCL396_198_2" title="Click to highlight in text"><sup class="lineRef">2</sup>alia quoque novavit <span class="italic">Madvig</span>: illa quoque <span class="italic">V.</span></a></li><script type="text/javascript">document.getElementById('note_LCL396_198_2').style.display = "none";</script><li class="note" id="note_LCL396_198_3"><a class="footnoteCrossrefLink" href="#target_note_LCL396_198_3" title="Click to highlight in text"><sup class="lineRef">3</sup>possint, ipsi nihil provideant <span class="italic">J. F. Gronovius</span>: possit ipse nihil provideat <span class="italic">V.</span></a></li><script type="text/javascript">document.getElementById('note_LCL396_198_3').style.display = "none";</script></ul></section></notes></section>