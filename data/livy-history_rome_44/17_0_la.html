<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 585</span>erat, cum dispositis omnis generis tormentis non vagi modo circa muros temere adpropinquantes, sed etiam qui in navibus erant, saxis tormento emicantibus
<span class="innerMarginNote right">7</span>percutiebantur. Revocatis igitur in naves militibus
omissaque Thessalonicae oppugnatione Aeniam inde petunt. Quindecim milia passuum ea urbs
<span class="innerMarginNote right">8</span>abest, adversus Pydnam posita, fertilis agro. Pervastatis
finibus eius legentes oram Antigoneam perveniunt. Ibi egressi in terram primo et vastarunt agros passim et aliquantum praedae contulerunt ad
<span class="innerMarginNote right">9</span>naves. Dein palatos eos adorti Macedones, mixti pedites equitesque, fugientes effuse ad mare persecuti quingentos<a class="footnoteLink" href="#note_LCL396_122_1" id="target_note_LCL396_122_1"><sup>1</sup></a> ferme occiderunt et non minus ceperunt.
<span class="innerMarginNote right">10</span>Nec aliud quam ultima necessitas, cum recipere se tuto ad naves prohiberentur, animos militum Romanorum simul desperatione alia salutis simul indignitate
<span class="innerMarginNote right">11</span>irritavit. Redintegrata in litore pugna est; adiuvere<a class="footnoteLink" href="#note_LCL396_122_2" id="target_note_LCL396_122_2"><sup>2</sup></a> qui in navibus erant. Ibi Macedonum ducenti ferme caesi, par numerus captus. Ab Antigonea classis profecta ad agrum Pallenensem
<span class="innerMarginNote right">12</span>escensionem ad populandum fecit. Finium is ager Cassandrensium erat, longe fertilissimus omnis orae quam praetervecti fuerant. Ibi Eumenes rex viginti tectis navibus ab Elaea profectus obvius fuit et quinque
missae a Prusia rege tectae naves.</p>
<p>XI. Hac virium accessione animus crevit praetori, <span class="innerMarginNote right">2</span>ut Cassandream oppugnaret. Condita est a Cassandro






</p></section><notes><section class="footnotes"><ul><li class="note" id="note_LCL396_122_1"><a class="footnoteCrossrefLink" href="#target_note_LCL396_122_1" title="Click to highlight in text"><sup class="lineRef">1</sup>persecuti quingentos <span class="italic">edd.</span>: persecutia <span class="italic">V.</span></a></li><script type="text/javascript">document.getElementById('note_LCL396_122_1').style.display = "none";</script><li class="note" id="note_LCL396_122_2"><a class="footnoteCrossrefLink" href="#target_note_LCL396_122_2" title="Click to highlight in text"><sup class="lineRef">2</sup>est; adiuvere <span class="italic">Kreyssig</span>: estatinae <span class="italic">V.</span></a></li><script type="text/javascript">document.getElementById('note_LCL396_122_2').style.display = "none";</script></ul></section></notes></section>