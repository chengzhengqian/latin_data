<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 585</span>ad Dium metarique sub ipso templo, ne quid sacro in
<span class="innerMarginNote right">3</span>loco violaretur, iussit. Ipse urbem ingressus, sicut non magnam, ita exornatam publicis locis et multitudine
statuarum munitamque egregie, vix satis credere in tantis rebus sine causa relictis non aliquem subesse
<span class="innerMarginNote right">4</span>dolum. Unum diem ad exploranda circa omnia moratus castra movet; satisque credens in Pieria<a class="footnoteLink" href="#note_LCL396_112_1" id="target_note_LCL396_112_1"><sup>1</sup></a> frumenti copiam fore, eo die ad amnem nomine
<span class="innerMarginNote right">5</span>Mityn processit. Postero die progressus Agassas<a class="footnoteLink" href="#note_LCL396_112_2" id="target_note_LCL396_112_2"><sup>2</sup></a> urbem tradentibus sese ipsis recepit; et ut reliquorum Macedonum animos sibi conciliaret, obsidibus contentus
sine praesidio relinquere se iis urbem immunesque
ac suis legibus victuros est pollicitus.
<span class="innerMarginNote right">6</span>Progressus inde diei iter ad Ascordum flumen posuit castra; et quantum procederet longius a Thessalia,
<span class="innerMarginNote right">7</span>eo maiorem rerum omnium inopiam sentiens, regressus
ad Dium est dubitatione omnibus exempta, quid intercluso ab Thessalia patiendum fuisset, cui procul inde abscedere tutum non esset.</p>
<p><span class="innerMarginNote right">8</span>Perseus coactis<a class="footnoteLink" href="#note_LCL396_112_3" id="target_note_LCL396_112_3"><sup>3</sup></a> in unum omnibus copiis ducibusque
increpare praefectos praesidiorum, ante
<span class="innerMarginNote right">9</span>omnes Asclepiodotum atque Hippiam; ab his dicere claustra Macedoniae tradita Romanis esse; cuius culpae reus nemo iustius quam ipse fuisset.
<span class="innerMarginNote right">10</span>Consuli postquam ex alto conspecta classis spem fecit cum commeatu naves venireâ€”ingens enim






</p></section><notes><section class="footnotes"><ul><li class="note" id="note_LCL396_112_1"><a class="footnoteCrossrefLink" href="#target_note_LCL396_112_1" title="Click to highlight in text"><sup class="lineRef">1</sup>in Pieria <span class="italic">Kreyssig</span>: imperia <span class="italic">V</span>: <span class="italic">ita et infra,</span> viii. 3.</a></li><script type="text/javascript">document.getElementById('note_LCL396_112_1').style.display = "none";</script><li class="note" id="note_LCL396_112_2"><a class="footnoteCrossrefLink" href="#target_note_LCL396_112_2" title="Click to highlight in text"><sup class="lineRef">2</sup>Agassas <span class="italic">J. F. Gronovius</span>: acassam <span class="italic">V.</span></a></li><script type="text/javascript">document.getElementById('note_LCL396_112_2').style.display = "none";</script><li class="note" id="note_LCL396_112_3"><a class="footnoteCrossrefLink" href="#target_note_LCL396_112_3" title="Click to highlight in text"><sup class="lineRef">3</sup>coactis <span class="italic">Weissenborn</span>: peractis <span class="italic">V.</span></a></li><script type="text/javascript">document.getElementById('note_LCL396_112_3').style.display = "none";</script></ul></section></notes></section>