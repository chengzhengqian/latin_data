<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 585</span>supra rupes ingentis gurgites facit et infra prorutam<a class="footnoteLink" href="#note_LCL396_116_1" id="target_note_LCL396_116_1"><sup>1</sup></a> in mare evolvendo terram praealtas voragines cavatoque
<span class="innerMarginNote right">7</span>medio alveo ripas utrimque praecipitis. Hoc flumine saeptum iter hostis<a class="footnoteLink" href="#note_LCL396_116_2" id="target_note_LCL396_116_2"><sup>2</sup></a> credens extrahere reliquum tempus aestatis in animo habebat.</p>
<p>
Inter haec consul a Phila Popilium cum duobus
<span class="innerMarginNote right">8, 9</span>milibus armatorum Heracleum<a class="footnoteLink" href="#note_LCL396_116_3" id="target_note_LCL396_116_3"><sup>3</sup></a> mittit. Abest a Phila quinque milia ferme passuum, media regione inter Dium Tempeque in rupe amni imminente positum.</p>
<p>IX. Popilius priusquam armatos muris admoveret, misit qui magistratibus principibusque suaderent, fidem clementiamque Romanorum quam vim experiri
<span class="innerMarginNote right">2</span>mallent. Nihil ea consilia moverunt, quia ignes ad Elpeum<a class="footnoteLink" href="#note_LCL396_116_4" id="target_note_LCL396_116_4"><sup>4</sup></a> ex regiis castris apparebant. Tum terra marique—et classis adpulsa ab litore stabat—simul armis, simul operibus machinisque oppugnari coepti.</p>
<p><span class="innerMarginNote right">3</span>Iuvenes etiam quidam Romani ludicro circensi ad usum belli verso partem humillimam muri ceperunt.
<span class="innerMarginNote right">4</span>Mos erat tum, nondum hac effusione inducta bestiis omnium gentium circum complendi, varia spectaculorum
conquirere genera; nam semel quadrigis, semel desultore misso vix unius horae tempus
<span class="innerMarginNote right">5</span>utrumque curriculum complebat. Inter cetera sexageni ferme iuvenes, interdum plures apparatioribus







</p></section><notes><section class="footnotes"><ul><li class="note" id="note_LCL396_116_1"><a class="footnoteCrossrefLink" href="#target_note_LCL396_116_1" title="Click to highlight in text"><sup class="lineRef">1</sup>infra prorutam <span class="italic">J. F. Gronovius</span>: intrapororupta <span class="italic">V.</span></a></li><script type="text/javascript">document.getElementById('note_LCL396_116_1').style.display = "none";</script><li class="note" id="note_LCL396_116_2"><a class="footnoteCrossrefLink" href="#target_note_LCL396_116_2" title="Click to highlight in text"><sup class="lineRef">2</sup>hoc fiumine saeptum iter hostis <span class="italic">Novák</span>: hoc numine et sospitem se et saeptum iter hostis <span class="italic">Gitlbauer</span>: hoc flumine hospes et septum iter hostis <span class="italic">V.</span></a></li><script type="text/javascript">document.getElementById('note_LCL396_116_2').style.display = "none";</script><li class="note" id="note_LCL396_116_3"><a class="footnoteCrossrefLink" href="#target_note_LCL396_116_3" title="Click to highlight in text"><sup class="lineRef">3</sup>Heracleum <span class="italic">J. F. Gronovius</span>: Heraclea <span class="italic">V</span>: <span class="italic">sic et ad ix. 10 et x. 5.</span></a></li><script type="text/javascript">document.getElementById('note_LCL396_116_3').style.display = "none";</script><li class="note" id="note_LCL396_116_4"><a class="footnoteCrossrefLink" href="#target_note_LCL396_116_4" title="Click to highlight in text"><sup class="lineRef">4</sup>Elpeum <span class="italic">Madvig</span>: elipeum <span class="italic">V.</span></a></li><script type="text/javascript">document.getElementById('note_LCL396_116_4').style.display = "none";</script></ul></section></notes></section>