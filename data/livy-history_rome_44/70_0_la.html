<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 586</span>elephantomachae<a class="footnoteLink" href="#note_LCL396_228_1" id="target_note_LCL396_228_1"><sup>1</sup></a> nomen tantum sine usu fuerunt. <span class="innerMarginNote right">5</span>Elephantorum impetum subsecuti sunt socii nominis
<span class="innerMarginNote right">6</span>Latini pepuleruntque laevum cornu. In medio secunda legio immissa dissipavit phalangem. Neque ulla evidentior causa victoriae fuit, quam quod multa passim proelia erant, quae fluctuantem turbarunt primo, deinde disiecerunt phalangem, cuius confertae et intentis horrentis hastis intolerabiles vires sunt;
<span class="innerMarginNote right">7</span>si carptim adgrediendo circumagere immobilem longitudine et gravitate hastam cogas, confusa strue implicantur; si vero aut ab latere aut ab tergo aliquid
<span class="innerMarginNote right">8</span>tumultus increpuit, ruinae modo turbantur, sicut tum adversus catervatim incurrentes Romanos et interrupta
multifariam acie obviam ire cogebantur; et Romani, quacumque data intervalla essent, insinuabant
<span class="innerMarginNote right">9</span>ordines suos. Qui si universa acie in frontem
adversus instructam phalangem concurrissent, quod Paelignis principio pugnae incaute congressis adversus caetratos evenit, induissent se hastis nec confertam aciem sustinuissent.</p>
<p>XLII. Ceterum sicut peditum passim caedes fiebant, nisi qui abiectis armis fugerunt, sic equitatus




</p></section><notes><section class="footnotes"><ul><li class="note" id="note_LCL396_228_1"><a class="footnoteCrossrefLink" href="#target_note_LCL396_228_1" title="Click to highlight in text"><sup class="lineRef">1</sup>elephantomachae <span class="italic">Hartel</span>: elephanto mace <span class="italic">V.</span></a></li><script type="text/javascript">document.getElementById('note_LCL396_228_1').style.display = "none";</script></ul></section></notes></section>