<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 586</span><span class="innerMarginNote right">2</span>prope integer pugna excessit. Princeps fugae rex ipse erat. Iam a Pydna cum sacris alis equitum Pellam petebat; confestim eos Cotys<a class="footnoteLink" href="#note_LCL396_230_1" id="target_note_LCL396_230_1"><sup>1</sup></a> sequebatur
<span class="innerMarginNote right">3</span>Odrysarumque equitatus. Ceterae quoque Macedonum
alae integris abibant ordinibus, quia interiecta peditum acies, cuius caedes victores tenebat,<a class="footnoteLink" href="#note_LCL396_230_2" id="target_note_LCL396_230_2"><sup>2</sup></a>
<span class="innerMarginNote right">4</span>immemores fecerat sequendi equites. Diu phalanx a fronte, a lateribus, ab tergo caesa est. Postremo qui ex hostium manibus elapsi erant, inermes ad mare fugientes, quidam aquam etiam ingressi, manus ad eos qui in classe erant tendentes, suppliciter
<span class="innerMarginNote right">5</span>vitam orabant; et cum scaphas concurrere undique ab navibus cernerent, ad excipiendos sese venire rati, ut caperent potius quam occiderent, longius in aquam,
<span class="innerMarginNote right">6</span>quidam etiam natantes, progressi sunt. Sed cum hostiliter e<a class="footnoteLink" href="#note_LCL396_230_3" id="target_note_LCL396_230_3"><sup>3</sup></a> scaphis caederentur retro qui poterant nando repetentes terram in aliam foediorem pestem incidebant; elephanti enim ab rectoribus ad litus acti exeuntis obterebant elidebantque.</p>
<p><span class="innerMarginNote right">7</span>Facile convenit ab Romanis<a class="footnoteLink" href="#note_LCL396_230_4" id="target_note_LCL396_230_4"><sup>4</sup></a> numquam una acie tantum Macedonum interfectum. Caesa enim ad viginti milia hominum sunt; ad sex milia,<a class="footnoteLink" href="#note_LCL396_230_5" id="target_note_LCL396_230_5"><sup>5</sup></a> qui Pydnam
ex acie perfugerant, vivi in potestatem pervenerunt,
et vagi ex fuga quinque milia<a class="footnoteLink" href="#note_LCL396_230_6" id="target_note_LCL396_230_6"><sup>6</sup></a> hominum capta.
<span class="innerMarginNote right">8</span>Ex victoribus ceciderunt non plus centum, et eorum multo maior pars Paeligni; volnerati aliquanto plures
<span class="innerMarginNote right">9</span>sunt. Quod si maturius pugnari coeptum esset, ut






</p></section><notes><section class="footnotes"><ul><li class="note" id="note_LCL396_230_1"><a class="footnoteCrossrefLink" href="#target_note_LCL396_230_1" title="Click to highlight in text"><sup class="lineRef">1</sup>confestim eos Cotys <span class="italic">Jac. Gronovius</span>: confestī costocus <span class="italic">V.</span></a></li><script type="text/javascript">document.getElementById('note_LCL396_230_1').style.display = "none";</script><li class="note" id="note_LCL396_230_2"><a class="footnoteCrossrefLink" href="#target_note_LCL396_230_2" title="Click to highlight in text"><sup class="lineRef">2</sup>tenebat <span class="italic">J. F. Gronovius</span>: tenebant <span class="italic">V.</span></a></li><script type="text/javascript">document.getElementById('note_LCL396_230_2').style.display = "none";</script><li class="note" id="note_LCL396_230_3"><a class="footnoteCrossrefLink" href="#target_note_LCL396_230_3" title="Click to highlight in text"><sup class="lineRef">3</sup>e <span class="italic">add. Fr.</span>: <span class="italic">om. V.</span></a></li><script type="text/javascript">document.getElementById('note_LCL396_230_3').style.display = "none";</script><li class="note" id="note_LCL396_230_4"><a class="footnoteCrossrefLink" href="#target_note_LCL396_230_4" title="Click to highlight in text"><sup class="lineRef">4</sup>convenit ab Romanis <span class="italic">Weissenborn</span>: conueniebat romanis
<span class="italic">V.</span></a></li><script type="text/javascript">document.getElementById('note_LCL396_230_4').style.display = "none";</script><li class="note" id="note_LCL396_230_5"><a class="footnoteCrossrefLink" href="#target_note_LCL396_230_5" title="Click to highlight in text"><sup class="lineRef">5</sup>milia <span class="italic">add. Fr.</span>: <span class="italic">om. V.</span></a></li><script type="text/javascript">document.getElementById('note_LCL396_230_5').style.display = "none";</script><li class="note" id="note_LCL396_230_6"><a class="footnoteCrossrefLink" href="#target_note_LCL396_230_6" title="Click to highlight in text"><sup class="lineRef">6</sup>ex fuga quinque milia <span class="italic">Kreyssig</span>: et fuga ū m<span class="italic">V.</span></a></li><script type="text/javascript">document.getElementById('note_LCL396_230_6').style.display = "none";</script></ul></section></notes></section>