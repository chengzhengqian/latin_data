<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 586</span>crearent; creari autem neminem eo anno placere,
<span class="innerMarginNote right">3</span>nisi qui honorem gessisset. Tum ex omnibus tribunis militum uti L. Aemilius in duas legiones in Macedoniam,
quos eorum velit, eligat et ut sollemni Latinarum perfecto L. Aemilius consul, Cn. Octavius praetor, cui classis obtigisset, in provinciam proficiscantur.
<span class="innerMarginNote right">4</span>Additus est his tertius L. Anicius praetor, cuius inter peregrinos iurisdictio erat; eum in provinciam Illyricum circa Lychnidum Ap. Claudio
<span class="innerMarginNote right">5</span>succedere placuit. Dilectus cura C. Licinio consuli imposita. Is septem<a class="footnoteLink" href="#note_LCL396_156_1" id="target_note_LCL396_156_1"><sup>1</sup></a> milia civium Romanorum et
<span class="innerMarginNote right">6</span>equites ducentos scribere iussus et sociis nominis Latini septem milia peditum imperare, quadringentos
<span class="innerMarginNote right">7</span>equites, et Cn. Servilio Galliam obtinenti provinciam litteras mittere ut sescentos equites conscriberet.
<span class="innerMarginNote right">8</span>Hunc exercitum ad collegam primo quoque tempore mittere in Macedoniam iussus; neque in ea provincia plus quam duas legiones esse; eas repleri, ut sena milia peditum, trecenos haberent equites; ceteros
<span class="innerMarginNote right">9</span>pedites equitesque<a class="footnoteLink" href="#note_LCL396_156_2" id="target_note_LCL396_156_2"><sup>2</sup></a> in praesidiis disponi. Qui eorum idonei ad militandum non essent, dimitti. Decem praeterea milia peditum imperata sociis et octingenti
<span class="innerMarginNote right">10</span>equites. Id praesidii additum Anicio praeter duas




</p></section><notes><section class="footnotes"><ul><li class="note" id="note_LCL396_156_1"><a class="footnoteCrossrefLink" href="#target_note_LCL396_156_1" title="Click to highlight in text"><sup class="lineRef">1</sup>imposita. Is septem <span class="italic">Fr</span>: inpositiscentum <span class="italic">V.</span></a></li><script type="text/javascript">document.getElementById('note_LCL396_156_1').style.display = "none";</script><li class="note" id="note_LCL396_156_2"><a class="footnoteCrossrefLink" href="#target_note_LCL396_156_2" title="Click to highlight in text"><sup class="lineRef">2</sup>pedites equitesque <span class="italic">Vahlen</span>: peditesque <span class="italic">V.</span></a></li><script type="text/javascript">document.getElementById('note_LCL396_156_2').style.display = "none";</script></ul></section></notes></section>