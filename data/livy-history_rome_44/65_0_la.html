<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 586</span>omnibus<a class="footnoteLink" href="#note_LCL396_218_1" id="target_note_LCL396_218_1"><sup>1</sup></a> unus, quibus hesterno die pugnari placuit, denudavit mihi suum consilium; idem postea, ita ut transisse in sententiam meam videri posset, tacuit.
<span class="innerMarginNote right">2</span>Quibusdam aliis absentem carpere imperatorem quam
<span class="innerMarginNote right">3</span>praesentem monere melius visum est. Et tibi, P. Nasica, et quicumque idem quod tu<a class="footnoteLink" href="#note_LCL396_218_2" id="target_note_LCL396_218_2"><sup>2</sup></a> occultius senserunt,
non gravabor reddere dilatae pugnae rationem.
<span class="innerMarginNote right">4</span>Nam tantum abest ut me hesternae quietis paeniteat, ut servatum a me exercitum eo consilio credam. In qua me opinione sine causa esse ne quis<a class="footnoteLink" href="#note_LCL396_218_3" id="target_note_LCL396_218_3"><sup>3</sup></a> vestrum credat, recognoscat agedum mecum, si videtur, quam
<span class="innerMarginNote right">5</span>multa pro hoste et adversus nos fuerint. Iam omnium primum, quantum numero nos praestent neminem vestrum nec ante ignorasse et hesterno die explicatam<a class="footnoteLink" href="#note_LCL396_218_4" id="target_note_LCL396_218_4"><sup>4</sup></a>
intuentis aciem animadvertisse certum habeo.
<span class="innerMarginNote right">6</span>Ex hac nostra paucitate quarta pars militum praesidio impedimentis relicta erat; nec ignavissimum quemque
<span class="innerMarginNote right">7</span>relinqui ad custodiam sarcinarum scitis. Sed fuerimus omnes: parvum hoc tandem esse credimus, quod ex his castris, in quibus hac nocte mansimus, exituri in aciem hodierno aut summum crastino die,
<span class="innerMarginNote right">8</span>si ita videbitur, diis bene iuvantibus sumus? nihilne interest, utrum militem, quem neque viae labor eo die<a class="footnoteLink" href="#note_LCL396_218_5" id="target_note_LCL396_218_5"><sup>5</sup></a> neque operis fatigaverit, requietum, integrum in tentorio suo arma capere iubeas atque in aciem plenum virium, vigentem et corpore et animo educas,





</p></section><notes><section class="footnotes"><ul><li class="note" id="note_LCL396_218_1"><a class="footnoteCrossrefLink" href="#target_note_LCL396_218_1" title="Click to highlight in text"><sup class="lineRef">1</sup>ex omnibus <span class="italic">ed. Amstelod. 1633</span>: omnibus ex <span class="italic">V.</span></a></li><script type="text/javascript">document.getElementById('note_LCL396_218_1').style.display = "none";</script><li class="note" id="note_LCL396_218_2"><a class="footnoteCrossrefLink" href="#target_note_LCL396_218_2" title="Click to highlight in text"><sup class="lineRef">2</sup>tu <span class="italic">add. Fr.</span>: <span class="italic">om. V.</span></a></li><script type="text/javascript">document.getElementById('note_LCL396_218_2').style.display = "none";</script><li class="note" id="note_LCL396_218_3"><a class="footnoteCrossrefLink" href="#target_note_LCL396_218_3" title="Click to highlight in text"><sup class="lineRef">3</sup>sine causa esse ne quis <span class="italic">Vahlen</span>: esse ne quis sine causa <span class="italic">V.</span></a></li><script type="text/javascript">document.getElementById('note_LCL396_218_3').style.display = "none";</script><li class="note" id="note_LCL396_218_4"><a class="footnoteCrossrefLink" href="#target_note_LCL396_218_4" title="Click to highlight in text"><sup class="lineRef">4</sup>explicatam <span class="italic">J. F. Gronovius</span>: inplicatam <span class="italic">V.</span></a></li><script type="text/javascript">document.getElementById('note_LCL396_218_4').style.display = "none";</script><li class="note" id="note_LCL396_218_5"><a class="footnoteCrossrefLink" href="#target_note_LCL396_218_5" title="Click to highlight in text"><sup class="lineRef">5</sup>labor eo die <span class="italic">Vahlen</span>: labore hodie <span class="italic">V.</span></a></li><script type="text/javascript">document.getElementById('note_LCL396_218_5').style.display = "none";</script></ul></section></notes></section>