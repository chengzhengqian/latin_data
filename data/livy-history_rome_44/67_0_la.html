<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 586</span><span class="innerMarginNote right">5</span>Patria altera militaris est haec<a class="footnoteLink" href="#note_LCL396_222_1" id="target_note_LCL396_222_1"><sup>1</sup></a> sedes, vallumque pro moenibus et tentorium suum cuique militi domus ac penates sunt. Sine ulla sede vagi dimicassemus, ut quo victi, quo<a class="footnoteLink" href="#note_LCL396_222_2" id="target_note_LCL396_222_2"><sup>2</sup></a> victores nos reciperemus?</p>
<p><span class="innerMarginNote right">6</span>His difficultatibus et impedimentis pugnae illud opponitur: quid, si hostis hac interposita nocte abisset, quantum rursus sequendo eo penitus in ultimam
<span class="innerMarginNote right">7</span>Macedoniam exhauriendum laboris erat? Ego autem neque mansurum eum neque in aciem copias educturum fuisse certum habeo, si cedere hinc statuisset.
Quanto enim facilius abire fuit cum procul abessemus,
quam nunc cum in cervicibus sumus, nec fallere
<span class="innerMarginNote right">8</span>nos interdiu aut nocte abeundo potest? quid autem est<a class="footnoteLink" href="#note_LCL396_222_3" id="target_note_LCL396_222_3"><sup>3</sup></a> nobis optatius quam ut, quorum castra praealta fluminis ripa tuta, vallo insuper saepta ac<a class="footnoteLink" href="#note_LCL396_222_4" id="target_note_LCL396_222_4"><sup>4</sup></a> crebris turribus oppugnare adorti sumus, eos relictis munimentis,
agmine effuso abeuntis in patentibus campis ab tergo adoriamur?</p>
<p>Hae dilatae pugnae ex hesterno die in hodiernum
<span class="innerMarginNote right">9</span>causae fuerunt. Pugnare enim et ipsi mihi placet; et ideo, quia per Elpeum amnem saepta ad hostem via erat, alio saltu deiectis hostium praesidiis novum iter aperui, neque prius, quam debellavero, absistam.”</p>
<p>XL. Post hanc orationem silentium fuit, partim traductis in sententiam eius, partim verentibus nequiquam offendere in eo, quod utcumque praetermissum <span class="innerMarginNote right">2</span>revocari non posset. Ac ne illo ipso quidem




</p></section><notes><section class="footnotes"><ul><li class="note" id="note_LCL396_222_1"><a class="footnoteCrossrefLink" href="#target_note_LCL396_222_1" title="Click to highlight in text"><sup class="lineRef">1</sup>Patria altera militaris est haec <span class="italic">Wesenberg</span>: patriam alteram est militari est haec <span class="italic">V.</span></a></li><script type="text/javascript">document.getElementById('note_LCL396_222_1').style.display = "none";</script><li class="note" id="note_LCL396_222_2"><a class="footnoteCrossrefLink" href="#target_note_LCL396_222_2" title="Click to highlight in text"><sup class="lineRef">2</sup>victi, quo <span class="italic">add. H. J. Müller</span>: <span class="italic">om. V.</span></a></li><script type="text/javascript">document.getElementById('note_LCL396_222_2').style.display = "none";</script><li class="note" id="note_LCL396_222_3"><a class="footnoteCrossrefLink" href="#target_note_LCL396_222_3" title="Click to highlight in text"><sup class="lineRef">3</sup>nos interdiu aut nocte abeundo potest? quid autem est <span class="italic">Madvig</span>: nos nec interdiu aut nocte abeundtem est <span class="italic">V.</span></a></li><script type="text/javascript">document.getElementById('note_LCL396_222_3').style.display = "none";</script><li class="note" id="note_LCL396_222_4"><a class="footnoteCrossrefLink" href="#target_note_LCL396_222_4" title="Click to highlight in text"><sup class="lineRef">4</sup>ac <span class="italic">add. Fr.</span>: <span class="italic">om. V.</span></a></li><script type="text/javascript">document.getElementById('note_LCL396_222_4').style.display = "none";</script></ul></section></notes></section>