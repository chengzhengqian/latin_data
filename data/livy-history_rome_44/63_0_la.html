<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 586</span><span class="innerMarginNote right">2</span>triarios primos subducit, deinde principes, stantibus in prima acie hastatis, si quid hostis moveret, postremo hastatos, ab dextro primum cornu singulorum paulatim
<span class="innerMarginNote right">3</span>signorum milites subtrahens. Ita pedites equitibus
cum levi armatura ante aciem hosti oppositis sine tumultu abducti, nec ante quam prima frons valli ac fossa perducta est, ex statione equites revocati sunt.
<span class="innerMarginNote right">4</span>Rex quoque, cum sine detractatione paratus pugnare eo die fuisset, contentus eo quod<a class="footnoteLink" href="#note_LCL396_214_1" id="target_note_LCL396_214_1"><sup>1</sup></a> per hostem moram fuisse scirent, et ipse in castra copias reduxit.</p>
<p><span class="innerMarginNote right">5</span>Castris permunitis C. Sulpicius Gallus, tribunus militum secundae legionis, qui praetor superiore anno fuerat, consulis permissu ad contionem militibus vocatis
<span class="innerMarginNote right">6</span>pronuntiavit, nocte proxima, ne quis id pro portento acciperet, ab hora secunda usque ad quartam horam noctis lunam defecturam esse. Id quia naturali ordine statis temporibus fiat, et sciri ante et praedici
<span class="innerMarginNote right">7</span>posse. Itaque quem ad modum, quia certi solis lunaeque et ortus et occasus sint, nunc pleno orbe, nunc senescentem<a class="footnoteLink" href="#note_LCL396_214_2" id="target_note_LCL396_214_2"><sup>2</sup></a> exiguo cornu fulgere<a class="footnoteLink" href="#note_LCL396_214_3" id="target_note_LCL396_214_3"><sup>3</sup></a> lunam non mirarentur, ita ne obscurari quidem, cum condatur





</p></section><notes><section class="footnotes"><ul><li class="note" id="note_LCL396_214_1"><a class="footnoteCrossrefLink" href="#target_note_LCL396_214_1" title="Click to highlight in text"><sup class="lineRef">1</sup>eo quod <span class="italic">Hertz</span>: equod <span class="italic">V.</span></a></li><script type="text/javascript">document.getElementById('note_LCL396_214_1').style.display = "none";</script><li class="note" id="note_LCL396_214_2"><a class="footnoteCrossrefLink" href="#target_note_LCL396_214_2" title="Click to highlight in text"><sup class="lineRef">2</sup>senescentem <span class="italic">Florebellus</span>: senescente <span class="italic">V.</span></a></li><script type="text/javascript">document.getElementById('note_LCL396_214_2').style.display = "none";</script><li class="note" id="note_LCL396_214_3"><a class="footnoteCrossrefLink" href="#target_note_LCL396_214_3" title="Click to highlight in text"><sup class="lineRef">3</sup>fulgere <span class="italic">ed. Bas. 1535</span>: fugere <span class="italic">V.</span></a></li><script type="text/javascript">document.getElementById('note_LCL396_214_3').style.display = "none";</script></ul></section></notes></section>