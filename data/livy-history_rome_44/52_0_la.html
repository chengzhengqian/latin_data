<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 586</span>vano cum incepto moenibus pepulissent Romanos;
<span class="innerMarginNote right">8</span>nunc porta egressi proelium loco aequo maiore animo
<span class="innerMarginNote right">9</span>commiserunt quam sustinuerunt. Pulsi enim et fuga conglobati, cum ducenti amplius in ipsis faucibus portae cecidissent, tantum intulerunt terrorem ut oratores extemplo ad praetorem mitteret Gentius Teuticum et Bellum, principes gentis, per quos indutias peteret, ut deliberare de statu rerum
<span class="innerMarginNote right">10</span>suarum posset. Triduo in hoc dato, cum castra Romana quingentos ferme passus ab urbe abessent, navem conscendit et flumine Barbanna navigat<a class="footnoteLink" href="#note_LCL396_192_1" id="target_note_LCL396_192_1"><sup>1</sup></a> in lacum Labeatum, velut secretum locum petens ad
<span class="innerMarginNote right">11</span>consultandum, sed, ut apparuit, falsa spe excitus
<span class="innerMarginNote right">12</span>Caravantium fratrem multis milibus armatorum coactis<a class="footnoteLink" href="#note_LCL396_192_2" id="target_note_LCL396_192_2"><sup>2</sup></a> ex ea regione in quam missus erat adventare. Qui postquam evanuit rumor, tertio post die navem eandem<a class="footnoteLink" href="#note_LCL396_192_3" id="target_note_LCL396_192_3"><sup>3</sup></a> secundo amni Scodram demisit; praemissisque
nuntiis ut sibi appellandi praetoris potestas
<span class="innerMarginNote right">13</span>fieret, copia facta in castra venit. Et principium orationis ab accusatione stultitiae orsus suae, postremo ad preces lacrimasque effusus, genibus praetoris
<span class="innerMarginNote right">14</span>accidens in potestatem sese dedit. Primo bonum animum habere iussus, ad cenam etiam invitatus in urbem ad suos redit. Et cum praetore eo die honorifice
<span class="innerMarginNote right">15</span>est epulatus, deinde in custodiam C. Cassio



</p></section><notes><section class="footnotes"><ul><li class="note" id="note_LCL396_192_1"><a class="footnoteCrossrefLink" href="#target_note_LCL396_192_1" title="Click to highlight in text"><sup class="lineRef">1</sup>Barbanna navigat <span class="italic">Kreyssig</span>: babanonauigant <span class="italic">V.</span></a></li><script type="text/javascript">document.getElementById('note_LCL396_192_1').style.display = "none";</script><li class="note" id="note_LCL396_192_2"><a class="footnoteCrossrefLink" href="#target_note_LCL396_192_2" title="Click to highlight in text"><sup class="lineRef">2</sup>coactis <span class="italic">J. F. Gronovius</span>: actis <span class="italic">V.</span></a></li><script type="text/javascript">document.getElementById('note_LCL396_192_2').style.display = "none";</script><li class="note" id="note_LCL396_192_3"><a class="footnoteCrossrefLink" href="#target_note_LCL396_192_3" title="Click to highlight in text"><sup class="lineRef">3</sup>eandem <span class="italic">Sigonius</span>: ad eam <span class="italic">V.</span></a></li><script type="text/javascript">document.getElementById('note_LCL396_192_3').style.display = "none";</script></ul></section></notes></section>