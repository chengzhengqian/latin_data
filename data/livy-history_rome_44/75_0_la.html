<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 586</span><span class="innerMarginNote right">9</span>processit Philippum secum filium habens, ut et ipsos Amphipolitanos et equitum peditumque qui aut se<a class="footnoteLink" href="#note_LCL396_238_1" id="target_note_LCL396_238_1"><sup>1</sup></a> persecuti aut fuga eodem delati erant adhortando
<span class="innerMarginNote right">10</span>animos confirmaret. Sed aliquotiens dicere incipientem cum lacrimae praepedissent, quia ipse hiscere nequiit,<a class="footnoteLink" href="#note_LCL396_238_2" id="target_note_LCL396_238_2"><sup>2</sup></a> Euandro Cretensi editis, quae agi
<span class="innerMarginNote right">11</span>cum multitudine vellet, de templo descendit. Multitudo,
sicut ad conspectum regis fletumque tam miserabilem et ipsa ingemuerat lacrimaveratque, ita Euandri orationem aspernabatur; et quidam ausi sunt media ex contione succlamare “abite hinc, ne, qui pauci supersumus, propter vos pereamus.”
<span class="innerMarginNote right">12</span>Horum ferocia vocem Euandri clausit. Rex inde domum<a class="footnoteLink" href="#note_LCL396_238_3" id="target_note_LCL396_238_3"><sup>3</sup></a> se recepit pecuniaque et auro argentoque in lembos qui in Strymone stabant delatis et ipse ad
<span class="innerMarginNote right">13</span>flumen descendit. Thraces navibus se committere non ausi domos dilapsi et alia militaris generis turba;<a class="footnoteLink" href="#note_LCL396_238_4" id="target_note_LCL396_238_4"><sup>4</sup></a> Cretenses spe<a class="footnoteLink" href="#note_LCL396_238_5" id="target_note_LCL396_238_5"><sup>5</sup></a> pecuniae secuti. Et quoniam in dividendo plus offensionum quam gratiae erat, quinquaginta
talenta iis posita sunt in ripa diripienda.
<span class="innerMarginNote right">14</span>Ab hac direptione cum per tumultum naves concenderent,
lembum unum in ostio amnis multitudine gravatum merserunt. Galepsum<a class="footnoteLink" href="#note_LCL396_238_6" id="target_note_LCL396_238_6"><sup>6</sup></a> eo die, postero
<span class="innerMarginNote right">15</span>Samothracam, quam petebant, perveniunt; ad duo milia talentum pervecta eo dicuntur.</p>
<p>XLVI. Paulus per omnes deditas civitates dimissis







</p></section><notes><section class="footnotes"><ul><li class="note" id="note_LCL396_238_1"><a class="footnoteCrossrefLink" href="#target_note_LCL396_238_1" title="Click to highlight in text"><sup class="lineRef">1</sup>se <span class="italic">Madvig</span>: sern <span class="italic">V.</span></a></li><script type="text/javascript">document.getElementById('note_LCL396_238_1').style.display = "none";</script><li class="note" id="note_LCL396_238_2"><a class="footnoteCrossrefLink" href="#target_note_LCL396_238_2" title="Click to highlight in text"><sup class="lineRef">2</sup>ipse hiscere nequiit <span class="italic">Madvig</span>: ipse scire nequid <span class="italic">V.</span></a></li><script type="text/javascript">document.getElementById('note_LCL396_238_2').style.display = "none";</script><li class="note" id="note_LCL396_238_3"><a class="footnoteCrossrefLink" href="#target_note_LCL396_238_3" title="Click to highlight in text"><sup class="lineRef">3</sup>inde domum <span class="italic">J. F. Gronovius</span>: in domum <span class="italic">V.</span></a></li><script type="text/javascript">document.getElementById('note_LCL396_238_3').style.display = "none";</script><li class="note" id="note_LCL396_238_4"><a class="footnoteCrossrefLink" href="#target_note_LCL396_238_4" title="Click to highlight in text"><sup class="lineRef">4</sup>alia . . . turba <span class="italic">Madvig</span>: aliae . . . turbae <span class="italic">V.</span></a></li><script type="text/javascript">document.getElementById('note_LCL396_238_4').style.display = "none";</script><li class="note" id="note_LCL396_238_5"><a class="footnoteCrossrefLink" href="#target_note_LCL396_238_5" title="Click to highlight in text"><sup class="lineRef">5</sup>Cretenses spe <span class="italic">H. J. Müller</span>: cretensis spem <span class="italic">V.</span></a></li><script type="text/javascript">document.getElementById('note_LCL396_238_5').style.display = "none";</script><li class="note" id="note_LCL396_238_6"><a class="footnoteCrossrefLink" href="#target_note_LCL396_238_6" title="Click to highlight in text"><sup class="lineRef">6</sup>Galepsum <span class="italic">Sigonius</span>: calipsum <span class="italic">V.</span></a></li><script type="text/javascript">document.getElementById('note_LCL396_238_6').style.display = "none";</script></ul></section></notes></section>