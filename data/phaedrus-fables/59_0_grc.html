<section class="div1 language" lang="grc"><header><hgroup><h1>Phaedrus</h1></hgroup></header><section class="div2">
<h3><span class="sc">5<span class="linebreak"></span>
Poeta</span></h3>
<span class="line indent1">Plus esse in uno saepe quam in turba boni</span><span class="linebreak"></span>
<span class="line">narratione posteris tradam brevi.</span><span class="linebreak"></span>
<span class="line indent1">Quidam decedens tres reliquit filias,</span><span class="linebreak"></span>
<span class="line">unam formosam et oculis venantem viros,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>at alteram lanificam et frugi rusticam,</span><span class="linebreak"></span>
<span class="line">devotam vino tertiam et turpissimam.</span><span class="linebreak"></span>
<span class="line">harum autem matrem fecit heredem senex</span><span class="linebreak"></span>
<span class="line">sub condicione, totam ut fortunam tribus</span><span class="linebreak"></span>
<span class="line">aequaliter distribuat, sed tali modo:</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>“ni data possideant aut fruantur”; turn “simul</span><span class="linebreak"></span>
<span class="line">habere res desierint quas acceperint,</span><span class="linebreak"></span>
<span class="line">centena matri conferant sestertia.”</span><span class="linebreak"></span>
<span class="line">Athenas rumor implet, mater sedula</span><span class="linebreak"></span>
<span class="line">iuris peritos consulit; nemo expedit</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>quo pacto ni possideant quod fuerit datum,</span><span class="linebreak"></span>
<span class="line">fructumve capiant; deinde quae tulerint nihil</span><span class="linebreak"></span>
<span class="line">quanam ratione conferant pecuniam.</span><span class="linebreak"></span>
<span class="line">postquam consumpta est temporis longi mora,</span><span class="linebreak"></span>
<span class="line">nec testamenti potuit sensus colligi,</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>fidem advocavit iure neglecto parens.</span><span class="linebreak"></span>
<span class="line">seponit moechae vestem, mundum muliebrem,</span><span class="linebreak"></span>
<span class="line">lavationem argenteam, eunuchos glabros;</span><span class="linebreak"></span>
<span class="line">lanificae agellos, pecora, villam, operarios,</span><span class="linebreak"></span>
</section><notes><section class="footnotes"><ul><li class="note text" id="note_LCL436_306_15"><sup class="lineRef">15</sup>ni <span class="italic">Havet</span>. si non <span class="italic">PR</span>.</li></ul></section></notes></section>