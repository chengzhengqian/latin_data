<section class="div1 language" lang="grc"><header><hgroup><h1>Phaedrus</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">20</span><span class="br"></span>quamvis in ipsa paene natus sim schola,</span><span class="linebreak"></span>
<span class="line">curamque habendi penitus corde eraserim,</span><span class="linebreak"></span>
<span class="line">nec Pallade hanc invita in vitam incubuerim,</span><span class="linebreak"></span>
<span class="line">fastidiose tamen in coetum recipior.</span><span class="linebreak"></span>
<span class="line">quid credis illi accidere qui magnas opes</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>exaggerare quaerit omni vigilia,</span><span class="linebreak"></span>
<span class="line">docto labori dulce praeponens lucrum?</span><span class="linebreak"></span>
<span class="line">sed iam, “quodcumque fuerit,” ut dixit Sinon</span><span class="linebreak"></span>
<span class="line">ad regem cum Dardaniae perductus foret,</span><span class="linebreak"></span>
<span class="line">librum exarabo tertium Aesopi stilo,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>honori et meritis dedicans illum tuis.</span><span class="linebreak"></span>
<span class="line">quem si leges, laetabor; sin autem minus,</span><span class="linebreak"></span>
<span class="line">habebunt certe quo se oblectent posteri.</span><span class="linebreak"></span>
<span class="line indent1">Nunc, fabularum cur sit inventum genus,</span><span class="linebreak"></span>
<span class="line">brevi docebo. servitus obnoxia,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>quia quae volebat non audebat dicere,</span><span class="linebreak"></span>
<span class="line">affectus proprios in fabellas transtulit,</span><span class="linebreak"></span>
<span class="line">calumniamque fictis elusit iocis.</span><span class="linebreak"></span>
<span class="line">ego illius pro semita feci viam,</span><span class="linebreak"></span>
<span class="line">et cogitavi plura quam reliquerat,</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>in calamitatem deligens quaedam meam.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL436_254_20"><sup class="lineRef">20</sup>paene natus sim <span class="italic">Berger, Bassi.</span> natus sim pene <span class="italic">P.</span>
</li><li class="note text" id="note_LCL436_254_22"><sup class="lineRef">22</sup>nec (<span class="italic">Heinsius</span>) Pallade (<span class="italic">Bentley</span>) hanc invita in vitam <span class="italic">Postgate.</span> et laude invita in hanc vitam <span class="italic">P</span>.</li><li class="note text" id="note_LCL436_254_30-37"><sup class="lineRef">30-37</sup>
<span class="italic">These lines are also in Perotti’s prologue (NV).</span>
</li><li class="note text" id="note_LCL436_254_33-63"><sup class="lineRef">33-63</sup>
<span class="italic">Havel joins these lines to the epilogue of Bk. II.</span>
</li><li class="note text" id="note_LCL436_254_37"><sup class="lineRef">37</sup>fictis elusit iocis <span class="italic">NV.</span> fiet scelus it locis <span class="italic">PR.</span>
</li><li class="note text" id="note_LCL436_254_38"><sup class="lineRef">38</sup>illius pro <span class="italic">Johnson,</span> illius porro <span class="italic">PR.</span> porro illius <span class="italic">Schoppe.</span> semitam <span class="italic">Schoppe</span>—ta <span class="italic">PR.</span>
</li><li class="note" id="note_LCL436_254_ab"><a class="footnoteCrossrefLink" href="#target_note_LCL436_254_ab" title="Click to highlight in text"><sup class="lineRef">a</sup>deserter from the Greek Army, where he was cruelly mistreated, is telling his story and explaining the meaning of the giant wooden horse which was left behind by the retreating Greeks, in such a way as to induce the Trojans to bring it into their city.</a></li><script type="text/javascript">document.getElementById('note_LCL436_254_ab').style.display = "none";</script></ul></section></notes></section>