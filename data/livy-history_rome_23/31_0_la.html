<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>habuit, adversus omnia humana mala saepe ac diu
<span class="innerMarginNote right">11</span>duratum, bonis inexpertum atque insuetum. Itaque, quos nulla mali vicerat vis, perdidere nimia bona ac voluptates inmodicae, et eo inpensius quo avidius ex
<span class="innerMarginNote right">12</span>insolentia in eas se merserant. Somnus enim et vinum et epulae et scorta balineaque et otium consuetudine
in dies blandius ita enervaverunt corpora animosque ut magis deinde praeteritae victoriae eos
<span class="innerMarginNote right">13</span>quam praesentes tutarentur vires, maiusque id peccatum ducis apud peritos artium militarium haberetur quam quod non ex Cannensi acie protinus ad urbem Romanam duxisset; illa enim cunctatio distulisse modo victoriam videri potuit, hic error
<span class="innerMarginNote right">14</span>vires ademisse ad vincendum. Itaque hercule, velut si cum alio exercitu a Capua exiret, nihil usquam
<span class="innerMarginNote right">15</span>pristinae disciplinae tenuit. Nam et redierunt plerique scortis inpliciti, et, ubi primum sub pellibus haberi coepti sunt, viaque et alius militaris labor excepit, tironum modo corporibus animisque deficiebant,
<span class="innerMarginNote right">16</span>et deinde per omne aestivorum tempus magna pars sine commeatibus ab signis dilabebantur, neque aliae latebrae quam Capua desertoribus erant.</p>
<p>XIX. Ceterum mitescente iam hieme educto ex <span class="innerMarginNote right">2</span>hibernis milite Casilinum redit, ubi, quamquam ab oppugnatione cessatum erat, obsidio tamen continua


</p></section><notes></notes></section>