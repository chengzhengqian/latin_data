<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>ante precibus abstitit quam pervicit ut gladium
<span class="innerMarginNote right">10</span>poneret fidemque daret nihil facturum tale. Tum iuvenis “Ego quidem” inquit “quam patriae debeo pietatem exsolvam patri. Tuam doleo vicem, cui
<span class="innerMarginNote right">11</span>ter proditae patriae sustinendum est crimen, semel cum defectionem<a class="footnoteLink" href="#note_LCL355_28_1" id="target_note_LCL355_28_1"><sup>1</sup></a> inisti<a class="footnoteLink" href="#note_LCL355_28_2" id="target_note_LCL355_28_2"><sup>2</sup></a> ab Romanis, iterum cum pacis cum Hannibale fuisti auctor, tertio hodie, cum restituendae Romanis Capuae mora atque impedimentum
<span class="innerMarginNote right">12</span>es. Tu, patria, ferrum, quo pro te armatus hanc arcem hostium inii, quoniam parens extorquet,
<span class="innerMarginNote right">13</span>recipe.” Haec cum dixisset, gladium in publicum trans maceriam horti abiecit et, quo minus res suspecta esset, se ipse convivio reddidit.</p>
<p>X. Postero die senatus frequens datus Hannibali. Ubi prima eius oratio perblanda ac benigna fuit, qua gratias egit Campanis quod amicitiam suam Romanae
<span class="innerMarginNote right">2</span>societati praeposuissent, et inter cetera magnifica promissa pollicitus est<a class="footnoteLink" href="#note_LCL355_28_3" id="target_note_LCL355_28_3"><sup>3</sup></a> brevi caput Italiae omni Capuam fore iuraque inde cum ceteris populis
<span class="innerMarginNote right">3</span>Romanum etiam petiturum. Unum esse exsortem Punicae amicitiae foederisque secum facti, quem neque esse Campanum neque dici debere, Magium Decium; eum postulare ut sibi dedatur ac se praesente
de eo referatur senatusque consultum fiat.
<span class="innerMarginNote right">4</span>Omnes in eam sententiam ierunt, quamquam magnae parti et vir indignus ea calamitate et haud parvo initio



</p></section><notes><section class="footnotes"><ul><li class="note" id="note_LCL355_28_1"><a class="footnoteCrossrefLink" href="#target_note_LCL355_28_1" title="Click to highlight in text"><sup class="lineRef">1</sup>defectionem <span class="italic">D</span><sup>x</sup><span class="italic">Az</span>: defectione <span class="italic">P</span>(2)<span class="italic">A</span><sup>x</sup>: defectionis <span class="italic">x Gronovius.</span></a></li><script type="text/javascript">document.getElementById('note_LCL355_28_1').style.display = "none";</script><li class="note" id="note_LCL355_28_2"><a class="footnoteCrossrefLink" href="#target_note_LCL355_28_2" title="Click to highlight in text"><sup class="lineRef">2</sup>inisti <span class="italic">z</span>: inissa <span class="italic">P</span>: missa <span class="italic">P</span><sup>2</sup>?: imissa <span class="italic">RM</span>: in(<span class="italic">or</span> im)missa <span class="italic">CM</span><sup>1</sup><span class="italic">? DA.</span></a></li><script type="text/javascript">document.getElementById('note_LCL355_28_2').style.display = "none";</script><li class="note" id="note_LCL355_28_3"><a class="footnoteCrossrefLink" href="#target_note_LCL355_28_3" title="Click to highlight in text"><sup class="lineRef">3</sup>est <span class="italic">Weissenborn: om. P</span>(1).</a></li><script type="text/javascript">document.getElementById('note_LCL355_28_3').style.display = "none";</script></ul></section></notes></section>