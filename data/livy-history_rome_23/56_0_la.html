<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span>erectique Magonem cum classe sua copiisque in
<span class="innerMarginNote right">12</span>Hispaniam mittunt, in Sardiniam Hasdrubalem deligunt ducem et tantum ferme copiarum quantum Magoni decernunt.</p>
<p>
Et Romae consules transactis rebus quae in urbe
<span class="innerMarginNote right">13, 14</span>agendae erant movebant iam sese ad bellum. Ti. Sempronius militibus Sinuessam diem ad conveniendum
edixit, et Q. Fabius, consulto prius senatu, ut frumenta omnes ex agris ante kal. Iunias primas in
<span class="innerMarginNote right">15</span>urbes munitas conveherent; qui non invexisset eius se agrum populaturum, servos sub hasta venditurum, villas incensurum. Ne praetoribus quidem qui ad ius dicendum creati erant vacatio a belli administratione
<span class="innerMarginNote right">16</span>data est. Valerium praetorem in Apuliam ire placuit ad exercitum a Terentio accipiendum; cum ex Sicilia legiones venissent, iis potissimum uti ad regionis eius praesidium, Terentianum exercitum
<span class="innerMarginNote right">17</span>Tarentum<a class="footnoteLink" href="#note_LCL355_112_1" id="target_note_LCL355_112_1"><sup>1</sup></a> mitti cum aliquo legatorum; et viginti quinque naves datae quibus oram maritimam inter
<span class="innerMarginNote right">18</span>Brundisium ac Tarentum tutari posset. Par navium numerus Q. Fulvio praetori urbano decretus ad
<span class="innerMarginNote right">19</span>suburbana litora tutanda. C. Terentio proconsuli negotium datum ut in Piceno agro conquisitionem
<span class="innerMarginNote right">20</span>militum haberet locisque iis praesidio esset. Et T. Otacilius Crassus, postquam aedem Mentis in Capitolio dedicavit, in Siciliam cum imperio qui classi praeesset missus.</p>
</section><notes><section class="footnotes"><ul><li class="note" id="note_LCL355_112_1"><a class="footnoteCrossrefLink" href="#target_note_LCL355_112_1" title="Click to highlight in text"><sup class="lineRef">1</sup>exercitum Tarentum <span class="italic">Madvig: om. P</span>(1)<span class="italic">F.</span></a></li><script type="text/javascript">document.getElementById('note_LCL355_112_1').style.display = "none";</script></ul></section></notes></section>