<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>grates deis immortalibus agi; audiamus Romanum <span class="innerMarginNote right">8</span>senatorem in Carthaginiensium curia.” Tum Hanno: “Tacuissem hodie, patres conscripti, ne quid in communi omnium gaudio minus laetum quod esset
<span class="innerMarginNote right">9</span>vobis loquerer; nunc interroganti senatori paeniteatne<a class="footnoteLink" href="#note_LCL355_38_1" id="target_note_LCL355_38_1"><sup>1</sup></a>
adhuc suscepti adversus Romanos belli, si reticeam, aut superbus aut obnoxius videar, quorum alterum est hominis alienae libertatis obliti, alterum
<span class="innerMarginNote right">10</span>suae. Respondeam<a class="footnoteLink" href="#note_LCL355_38_2" id="target_note_LCL355_38_2"><sup>2</sup></a> “inquit” Himilconi, non desisse paenitere me belli neque desiturum ante invictum vestrum imperatorem incusare quam finitum aliqua
tolerabili condicione bellum videro; nec mihi pacis antiquae desiderium ulla alia res quam pax
<span class="innerMarginNote right">11</span>nova finiet. Itaque ista quae modo Mago iactavit Himilconi ceterisque Hannibalis satellitibus iam laeta sunt: mihi possunt laeta esse, quia res bello bene gestae, si volumus fortuna uti, pacem nobis
<span class="innerMarginNote right">12</span>aequiorem dabunt; nam si praetermittimus hoc tempus quo magis dare quam accipere possumus videri pacem, vereor ne haec quoque laetitia luxuriet
<span class="innerMarginNote right">13</span>nobis ac vana evadat. Quae tamen nunc quoque qualis est? ‘Occidi exercitus hostium; mittite milites mihi.’ Quid aliud rogares, si esses victus?
<span class="innerMarginNote right">14</span>‘Hostium cepi bina castra,’ praedae videlicet plena et commeatuum; ‘frumentum et pecuniam date.’ Quid aliud, si spoliatus, si exutus castris esses,
<span class="innerMarginNote right">15</span>peteres? Et ne omnia ipse mirer—mihi quoque




</p></section><notes><section class="footnotes"><ul><li class="note" id="note_LCL355_38_1"><a class="footnoteCrossrefLink" href="#target_note_LCL355_38_1" title="Click to highlight in text"><sup class="lineRef">1</sup>paeniteatne <span class="italic">Alschefski</span>: paeniteat me <span class="italic">P</span>(1).</a></li><script type="text/javascript">document.getElementById('note_LCL355_38_1').style.display = "none";</script><li class="note" id="note_LCL355_38_2"><a class="footnoteCrossrefLink" href="#target_note_LCL355_38_2" title="Click to highlight in text"><sup class="lineRef">2</sup>respondeam <span class="italic">P</span><sup>2</sup>(5)<span class="italic">M</span><sup>1</sup>?: -ead <span class="italic">P</span>: -ebo <span class="italic">x</span>: -eo <span class="italic">Madvig</span> (<span class="italic">or</span> -ebo).</a></li><script type="text/javascript">document.getElementById('note_LCL355_38_2').style.display = "none";</script></ul></section></notes></section>