<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span><span class="innerMarginNote right">6</span>deponere eam quam Romam pervenisset; se, quaecumque
imperata sint, cum summa religione ac diligentia
exsecutum coronam Romae in aram Apollinis deposuisse. Senatus decrevit ut eae res divinae supplicationesque primo quoque tempore cum cura fierent.</p>
<p><span class="innerMarginNote right">7</span>Dum haec Romae atque in Italia geruntur, nuntius
victoriae ad Cannas Carthaginem venerat Mago Hamilcaris filiius, non ex ipsa acie a fratre missus sed retentus aliquot dies in recipiendis civitatibus
<span class="innerMarginNote right">8</span>Bruttiorum, quae<a class="footnoteLink" href="#note_LCL355_34_1" id="target_note_LCL355_34_1"><sup>1</sup></a> deficiebant. Is, cum ei senatus datus esset, res gestas in Italia a fratre exponit: cum sex imperatoribus eum, quorum quattuor consules,
duo dictator ac magister equitum fuerint, cum
<span class="innerMarginNote right">9</span>sex consularibus exercitibus acie conflixisse; occidisse supra ducenta milia hostium, supra quinquaginta milia cepisse. Ex quattuor consulibus duos occidisse;
ex duobus saucium alterum, alterum toto amisso exercitu vix cum quinquaginta hominibus
<span class="innerMarginNote right">10</span>effugisse. Magistrum equitum, quae consularis potestas sit, fusum fugatum; dictatorem, quia se in aciem numquam commiserit, unicum haberi imperatorem.
<span class="innerMarginNote right">11</span>Bruttios Apulosque, partem Samnitium ac Lucanorum defecisse ad Poenos. Capuam, quod




</p></section><notes><section class="footnotes"><ul><li class="note" id="note_LCL355_34_1"><a class="footnoteCrossrefLink" href="#target_note_LCL355_34_1" title="Click to highlight in text"><sup class="lineRef">1</sup>quae <span class="italic">A</span><sup>2</sup>: quaeq. <span class="italic">P</span>(1): Apulorum Lucanorumque quae <span class="italic">Conway</span> (<span class="italic">one line</span>).</a></li><script type="text/javascript">document.getElementById('note_LCL355_34_1').style.display = "none";</script></ul></section></notes></section>