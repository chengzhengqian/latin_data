<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span><span class="innerMarginNote right">13</span>Creatur ingenti consensu Marcellus, qui extemplo magistratum occiperet. Cui ineunti consulatum cum tonuisset, vocati augures vitio creatum videri pronuntiaverunt;
volgoque patres ita fama ferebant, quod tum primum duo plebeii consules facti essent,
<span class="innerMarginNote right">14</span>id deis cordi non esse. In locum Marcelli, ubi is se magistratu abdicavit, suffectus Q. Fabius Maximus tertium.</p>
<p><span class="innerMarginNote right">15</span>Mare arsit eo anno; ad Sinuessam bos eculeum peperit; signa Lanuvii ad Iunonis Sospitae cruore manavere, lapidibusque circa id templum pluit. Ob quem imbrem novemdiale, ut adsolet, sacrum fuit, ceteraque prodigia cum cura expiata.</p>
<p>XXXII. Consules exercitus inter sese diviserunt. Fabio exercitus Teani, cui M. Iunius dictator praefuerat,
<span class="innerMarginNote right">2</span>evenit; Sempronio volones qui ibi erant<a class="footnoteLink" href="#note_LCL355_108_1" id="target_note_LCL355_108_1"><sup>1</sup></a> et sociorum viginti quinque milia. M. Valerio praetori legiones quae ex Sicilia redissent decretae; M. Claudius
pro consule ad eum exercitum qui supra Suessulam
Nolae praesideret missus; praetores in Siciliam
<span class="innerMarginNote right">3</span>ac Sardiniam profecti. Consules edixerunt, quotiens in senatum vocassent, uti senatores quibusque in senatu dicere sententiam liceret ad portam




</p></section><notes><section class="footnotes"><ul><li class="note" id="note_LCL355_108_1"><a class="footnoteCrossrefLink" href="#target_note_LCL355_108_1" title="Click to highlight in text"><sup class="lineRef">1</sup>qui ibi erant <span class="italic">Madvig:</span> que fierent <span class="italic">P</span>(l): qui fierent (forent) <span class="italic">x.</span></a></li><script type="text/javascript">document.getElementById('note_LCL355_108_1').style.display = "none";</script></ul></section></notes></section>