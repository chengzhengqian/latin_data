<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span>Apuliam Hannibalem audivit, frumento ab Nola Neapolique
in ea castra convecto quae super Suessulam erant, munimentisque firmatis et, praesidio quod per hiberna ad obtinendum<a class="footnoteLink" href="#note_LCL355_158_1" id="target_note_LCL355_158_1"><sup>1</sup></a> locum satis esset relicto, ipse Capuam propius movit castra agrumque Campanum
<span class="innerMarginNote right">10</span>ferro ignique est depopulatus, donec coacti sunt Campani, nihil admodum viribus suis fidentes, egredi portis et castra ante urbem in aperto communire.
<span class="innerMarginNote right">11</span>Sex milia armatorum habebant, peditem inbellem, equitatu plus poterant; itaque equestribus proeliis lacessebant hostem.</p>
<p><span class="innerMarginNote right">12</span>Inter multos nobiles equites Campanos Cerrinus Vibellius erat, cognomine Taurea. Civis indidem erat, longe omnium Campanorum fortissimus eques, adeo ut, cum apud Romanos militaret, unus eum Romanus Claudius Asellus gloria equestri aequaret.
<span class="innerMarginNote right">13</span>Tunc<a class="footnoteLink" href="#note_LCL355_158_2" id="target_note_LCL355_158_2"><sup>2</sup></a> Taurea, cum diu perlustrans oculis obequitasset
hostium turmis, tandem silentio facto, ubi
<span class="innerMarginNote right">14</span>esset Claudius Asellus quaesivit et, quoniam verbis secum de virtute ambigere solitus esset, cur non ferro decerneret daretque opima spolia victus aut victor caperet.</p>
<p>XLVII. Haec ubi Asello sunt nuntiata in castra, id modo moratus ut consulem percunctaretur liceretne extra ordinem in provocantem hostem pugnare,


</p></section><notes><section class="footnotes"><ul><li class="note" id="note_LCL355_158_1"><a class="footnoteCrossrefLink" href="#target_note_LCL355_158_1" title="Click to highlight in text"><sup class="lineRef">1</sup>obtinendum <span class="italic">Madvig</span>: tenendum <span class="italic">x Gronovius</span>: petendum <span class="italic">P</span>(l).</a></li><script type="text/javascript">document.getElementById('note_LCL355_158_1').style.display = "none";</script><li class="note" id="note_LCL355_158_2"><a class="footnoteCrossrefLink" href="#target_note_LCL355_158_2" title="Click to highlight in text"><sup class="lineRef">2</sup>tunc <span class="italic">Walch</span>: hunc <span class="italic">P</span>(4): hic <span class="italic">DA.</span></a></li><script type="text/javascript">document.getElementById('note_LCL355_158_2').style.display = "none";</script></ul></section></notes></section>