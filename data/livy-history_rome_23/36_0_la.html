<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>utrique non esse unde mitteretur, iussique ipsi
<span class="innerMarginNote right">5</span>classibus atque exercitibus suis consulere. T. Otacilius
ad unicum subsidium populi Romani, Hieronem, legatos cum misisset, in stipendium quanti argenti
<span class="innerMarginNote right">6</span>opus fuit et sex mensum frumentum accepit; Cornelio in Sardinia civitates sociae benigne contulerunt. Et Romae quoque propter penuriam argenti triumviri mensarii rogatione M. Minuci tribuni plebis facti, L. Aemilius Papus, qui consul censorque fuerat, et M. Atilius Regulus, qui bis consul fuerat, et L.
<span class="innerMarginNote right">7</span>Scribonius Libo, qui tum tribunus plebis erat. Et duumviri creati M. et C. Atilii aedem Concordiae, quam L. Manlius praetor voverat, dedicaverunt; et tres pontifices creati, Q. Caecilius Metellus et Q. Fabius Maximus et Q. Fulvius Flaccus, in locum P. Scantini demortui et L. Aemili Pauli consulis et Q. Aeli Paeti, qui ceciderant pugna Cannensi.</p>
<p>XXII. Cum cetera quae continuis cladibus fortuna minuerat, quantum consiliis humanis adsequi poterant,
<span class="innerMarginNote right">2</span>patres explessent, tandem se quoque et solitudinem curiae paucitatemque convenientium ad
<span class="innerMarginNote right">3</span>publicum consilium respexerunt. Neque enim post L. Aemilium et C. Flaminium censores senatus lectus fuerat, cum tantum senatorum adversae pugnae, ad



</p></section><notes></notes></section>