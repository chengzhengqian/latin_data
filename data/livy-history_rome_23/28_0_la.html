<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>quaestionem in foro de iis qui clam in conloquiis
<span class="innerMarginNote right">2</span>hostium fuerant habuit. Supra septuaginta damnatos
proditionis securi percussit bonaque eorum iussit
<span class="innerMarginNote right">3</span>publica populi Romani esse, et summa rerum senatui tradita cum exercitu omni profectus supra Suessulam
<span class="innerMarginNote right">4</span>castris positis consedit. Poenus Acerras primum ad voluntariam deditionem conatus perlicere, inde<a class="footnoteLink" href="#note_LCL355_56_1" id="target_note_LCL355_56_1"><sup>1</sup></a> postquam obstinatos videt, obsidere atque oppugnare
<span class="innerMarginNote right">5</span>parat. Ceterum Acerranis plus animi quam virium erat; itaque desperata tutela urbis, ut circumvallari moenia viderunt, priusquam continuarentur hostium opera, per intermissa munimenta neglectasque
<span class="innerMarginNote right">6</span>custodias silentio noctis dilapsi, per vias inviaque qua quemque aut consilium aut error tulit, in urbes Campaniae, quas satis certum erat non mutasse fidem, perfugerunt.</p>
<p><span class="innerMarginNote right">7</span>Hannibal Acerris direptis atque incensis, cum a Casilino<a class="footnoteLink" href="#note_LCL355_56_2" id="target_note_LCL355_56_2"><sup>2</sup></a> dictatorem Romanum legionesque novas acciri<a class="footnoteLink" href="#note_LCL355_56_3" id="target_note_LCL355_56_3"><sup>3</sup></a> nuntiassent, ne quid<a class="footnoteLink" href="#note_LCL355_56_4" id="target_note_LCL355_56_4"><sup>4</sup></a> tam propinquis hostium castris Capuae quoque moveretur,<a class="footnoteLink" href="#note_LCL355_56_5" id="target_note_LCL355_56_5"><sup>5</sup></a> exercitum ad
<span class="innerMarginNote right">8</span>Casilinum ducit. Casilinum eo tempore quingenti Praenestini habebant cum paucis Romanis Latinique nominis, quos eodem audita Cannensis clades contulerat.
<span class="innerMarginNote right">9</span>Hi, non confecto Praeneste ad diem dilectu, serius profecti domo cum Casilinum ante famam adversae pugnae venissent, et, aliis adgregantibus sese Romanis sociisque, profecti a Casilino cum satis





</p></section><notes><section class="footnotes"><ul><li class="note" id="note_LCL355_56_1"><a class="footnoteCrossrefLink" href="#target_note_LCL355_56_1" title="Click to highlight in text"><sup class="lineRef">1</sup>inde <span class="italic">P</span>(1), <span class="italic">but after</span> obstinatos; <span class="italic">before</span> postquam <span class="italic">Walters.</span></a></li><script type="text/javascript">document.getElementById('note_LCL355_56_1').style.display = "none";</script><li class="note" id="note_LCL355_56_2"><a class="footnoteCrossrefLink" href="#target_note_LCL355_56_2" title="Click to highlight in text"><sup class="lineRef">2</sup>Casilino <span class="italic">A</span><sup>2</sup> <span class="italic">Valla</span>: Casino <span class="italic">P</span>(1).</a></li><script type="text/javascript">document.getElementById('note_LCL355_56_2').style.display = "none";</script><li class="note" id="note_LCL355_56_3"><a class="footnoteCrossrefLink" href="#target_note_LCL355_56_3" title="Click to highlight in text"><sup class="lineRef">3</sup>novas
acciri <span class="italic">A</span><sup>y</sup> <span class="italic">Valla</span>: nimis accipi <span class="italic">P</span>(5)<span class="italic">M</span><sup>x</sup>: acciri <span class="italic">Walters.</span></a></li><script type="text/javascript">document.getElementById('note_LCL355_56_3').style.display = "none";</script><li class="note" id="note_LCL355_56_4"><a class="footnoteCrossrefLink" href="#target_note_LCL355_56_4" title="Click to highlight in text"><sup class="lineRef">4</sup>ne quid <span class="italic">Lipsius</span>: ne quis <span class="italic">P</span>(1): ne quid novi <span class="italic">Walters.</span></a></li><script type="text/javascript">document.getElementById('note_LCL355_56_4').style.display = "none";</script><li class="note" id="note_LCL355_56_5"><a class="footnoteCrossrefLink" href="#target_note_LCL355_56_5" title="Click to highlight in text"><sup class="lineRef">5</sup>moveretur <span class="italic">Gronovius</span>: orerecurrunt <span class="italic">P</span>: recurrunt <span class="italic">P</span><sup>2</sup>?(4): occurreret <span class="italic">Lipsius.</span></a></li><script type="text/javascript">document.getElementById('note_LCL355_56_5').style.display = "none";</script></ul></section></notes></section>