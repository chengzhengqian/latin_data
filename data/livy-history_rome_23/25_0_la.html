<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>quam multa eius egregia facinora militaria essent;
<span class="innerMarginNote right">12</span>sed qui in Romanis militaverit castris, non posse obscuram eius virtutem esse. Multos sibi, qui cum eo stipendia fecerint, referre qui vir esset ille, quaeque
et quotiens pericula pro salute ac dignitate populi
<span class="innerMarginNote right">13</span>Romani adisset, utique Cannensi proelio non prius pugna abstiterit quam prope exsanguis ruina superincidentium
virorum, equorum armorumque sit
<span class="innerMarginNote right">14</span>oppressus. “Itaque macte virtute esto” inquit; “apud me tibi omnis honos atque omne praemium erit, et quo frequentior mecum fueris, senties eam
<span class="innerMarginNote right">15</span>rem tibi atque emolumento esse.” Laetoque
iuveni promissis equum eximium dono dat, bigatosque quingentos quaestorem numerare iubet; lictoribus imperat ut eum se adire quotiens velit patiantur.</p>
<p>XVI. Hac comitate Marcelli ferocis iuvenis animus adeo est mollitus ut nemo inde sociorum rem Romanam fortius ac fidelius iuverit.</p>
<p><span class="innerMarginNote right">2</span>Cum Hannibal ad portas esset—Nolam enim rursus a Nuceria movit castra—plebesque Nolana
<span class="innerMarginNote right">3</span>de integro ad defectionem spectaret, Marcellus sub adventum hostium intra muros se recepit, non castris metuens sed ne prodendae urbis occasionem nimis
<span class="innerMarginNote right">4</span>multis in eam inminentibus daret. Instrui deinde utrimque acies coeptae, Romanorum pro moenibus Nolae, Poenorum ante castra sua. Proelia hinc parva inter urbem castraque et vario eventu fiebant,


</p></section><notes></notes></section>