<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 539</span>XXXIII. In hanc dimicationem duorum opulentissimorum
in terris populorum omnes reges gentesque
<span class="innerMarginNote right">2</span>animos intenderant, inter quos Philippus Macedonum
rex eo magis quod<a class="footnoteLink" href="#note_LCL355_114_1" id="target_note_LCL355_114_1"><sup>1</sup></a> propior Italiae ac mari
<span class="innerMarginNote right">3</span>tantum Ionio discretus erat. Is ubi primum fama accepit Hannibalem Alpis transgressum, ut bello inter Romanum Poenumque orto laetatus erat, ita utrius populi mallet victoriam esse incertis adhuc
<span class="innerMarginNote right">4</span>viribus fluctuatus animo fuerat. Postquam tertia iam pugna, tertia<a class="footnoteLink" href="#note_LCL355_114_2" id="target_note_LCL355_114_2"><sup>2</sup></a> victoria cum Poenis erat, ad fortunam inclinavit legatosque ad Hannibalem misit; qui vitantes portus Brundisinum Tarentinumque quia custodiis navium Romanarum tenebantur, ad Laciniae Iunonis templum in terram egressi sunt.
<span class="innerMarginNote right">5</span>Inde per Apuliam petentes Capuam media in praesidia Romana inlati sunt deductique ad Valerium Laevinum praetorem, circa Luceriam castra habentem.
<span class="innerMarginNote right">6</span>Ibi intrepide Xenophanes legationis princeps a Philippo rege se missum ait ad amicitiam societatemque
iungendam cum populo Romano; mandata habere ad consules ac senatum populumque Romanum.
<span class="innerMarginNote right">7</span>Praetor<a class="footnoteLink" href="#note_LCL355_114_3" id="target_note_LCL355_114_3"><sup>3</sup></a> inter defectiones veterum sociorum
nova societate tam clari regis laetus admodum
<span class="innerMarginNote right">8</span>hostes pro hospitibus comiter accepit; dat qui prosequantur, itinera cum cura demonstrent,<a class="footnoteLink" href="#note_LCL355_114_4" id="target_note_LCL355_114_4"><sup>4</sup></a> quae loca quosque saltus aut Romanus aut hostes teneant.
<span class="innerMarginNote right">9</span>Xenophanes per praesidia Romana in Campaniam,




</p></section><notes><section class="footnotes"><ul><li class="note" id="note_LCL355_114_1"><a class="footnoteCrossrefLink" href="#target_note_LCL355_114_1" title="Click to highlight in text"><sup class="lineRef">1</sup>quod <span class="italic">P</span>(1)<span class="italic">F:</span> quo <span class="italic">Aldus, Madvig.</span></a></li><script type="text/javascript">document.getElementById('note_LCL355_114_1').style.display = "none";</script><li class="note" id="note_LCL355_114_2"><a class="footnoteCrossrefLink" href="#target_note_LCL355_114_2" title="Click to highlight in text"><sup class="lineRef">2</sup>tertia <span class="italic">M</span><sup>1</sup> <span class="italic">DAF:</span> tertiam <span class="italic">P</span>(4): tertium <span class="italic">Conway.</span></a></li><script type="text/javascript">document.getElementById('note_LCL355_114_2').style.display = "none";</script><li class="note" id="note_LCL355_114_3"><a class="footnoteCrossrefLink" href="#target_note_LCL355_114_3" title="Click to highlight in text"><sup class="lineRef">3</sup>praetor <span class="italic">A</span><sup>2</sup> <span class="italic">Muretus: om. P</span>(1)<span class="italic">F</span> (<span class="italic">i.e.</span> pr. <span class="italic">after</span> r.).</a></li><script type="text/javascript">document.getElementById('note_LCL355_114_3').style.display = "none";</script><li class="note" id="note_LCL355_114_4"><a class="footnoteCrossrefLink" href="#target_note_LCL355_114_4" title="Click to highlight in text"><sup class="lineRef">4</sup>demonstrent <span class="italic">P</span>(1)<span class="italic">F:</span> demonstrat <span class="italic">Gronovius</span> (<span class="italic">with</span> et <span class="italic">Luchs</span>).</a></li><script type="text/javascript">document.getElementById('note_LCL355_114_4').style.display = "none";</script></ul></section></notes></section>