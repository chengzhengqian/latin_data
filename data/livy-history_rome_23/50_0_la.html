<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span><span class="innerMarginNote right">17</span>erat.<a class="footnoteLink" href="#note_LCL355_100_1" id="target_note_LCL355_100_1"><sup>1</sup></a> Quae posteaquam litteris Scipionum Romae volgata sunt, non tam victoria quam prohibito Hasdrubalis in Italiam transitu laetabantur.</p>
<p>XXX. Dum haec in Hispania geruntur, Petelia in Bruttiis aliquot post mensibus quam coepta oppugnari
erat ab Himilcone praefecto Hannibalis expugnata 
<span class="innerMarginNote right">2</span>est. Multo sanguine ac volneribus ea Poenis victoria stetit, nec ulla magis vis obsessos quam
<span class="innerMarginNote right">3</span>fames expugnavit. Absumptis enim frugum alimentis
carnisque omnis generis quadrupedum suetae insuetaeque,<a class="footnoteLink" href="#note_LCL355_100_2" id="target_note_LCL355_100_2"><sup>2</sup></a> postremo coriis herbisque et radicibus
<span class="innerMarginNote right">4</span>et corticibus teneris strictisque foliis vixere, nec ante quam vires ad standum in muris ferendaque arma
<span class="innerMarginNote right">5</span>deerant expugnati sunt. Recepta Petelia Poenus ad Consentiam copias traducit, quam minus pertinaciter
defensam intra paucos dies in deditionem
<span class="innerMarginNote right">6</span>accepit. Isdem ferme diebus
et Bruttiorum exercitus Crotonem, Graecam urbem, circumsedit, opulentam quondam armis virisque, tum iam adeo multis magnisque cladibus adflictam ut omnis aetatis minus
<span class="innerMarginNote right">7</span>duo milia civium superessent. Itaque urbe a defensoribus vasta<a class="footnoteLink" href="#note_LCL355_100_3" id="target_note_LCL355_100_3"><sup>3</sup></a> facile potiti hostes sunt; arx tantum retenta, in quam inter tumultum captae
<span class="innerMarginNote right">8</span>urbis c media caede quidam effugere. Et Locrenses descivere ad Bruttios Poenosque prodita multitudine
<span class="innerMarginNote right">9</span>a principibus. Regini tantummodo regionis eius et in fide erga Romanos et potestatis suae ad ultimum






</p></section><notes><section class="footnotes"><ul><li class="note" id="note_LCL355_100_1"><a class="footnoteCrossrefLink" href="#target_note_LCL355_100_1" title="Click to highlight in text"><sup class="lineRef">1</sup>reliqua erat <span class="italic">Gronovius:</span> relinquerat <span class="italic">P</span>(ll): reliquerat <span class="italic">CM</span><sup>3</sup>.</a></li><script type="text/javascript">document.getElementById('note_LCL355_100_1').style.display = "none";</script><li class="note" id="note_LCL355_100_2"><a class="footnoteCrossrefLink" href="#target_note_LCL355_100_2" title="Click to highlight in text"><sup class="lineRef">2</sup>insuetae <span class="italic">Fabri: om. P</span>(1).</a></li><script type="text/javascript">document.getElementById('note_LCL355_100_2').style.display = "none";</script><li class="note" id="note_LCL355_100_3"><a class="footnoteCrossrefLink" href="#target_note_LCL355_100_3" title="Click to highlight in text"><sup class="lineRef">3</sup>vasta <span class="italic">P:</span> vastata <span class="italic">P</span><sup>2</sup>(l).</a></li><script type="text/javascript">document.getElementById('note_LCL355_100_3').style.display = "none";</script></ul></section></notes></section>