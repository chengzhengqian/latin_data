<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>collectas, ad ultimum prope desperatae rei publicae <span class="innerMarginNote right">3</span>auxilium, cum honesta utilibus cedunt, descendit edixitque qui capitalem fraudem ausi quique pecuniae<a class="footnoteLink" href="#note_LCL355_44_1" id="target_note_LCL355_44_1"><sup>1</sup></a>
iudicati in vinculis essent, qui eorum apud se milites fierent, eos noxa pecuniaque sese exsolvi
<span class="innerMarginNote right">4</span>iussurum. Ea sex milia hominum Gallicis spoliis, quae triumpho C. Flamini tralata erant, armavit, itaque cum viginti quinque milibus armatorum ab urbe proficiscitur.</p>
<p><span class="innerMarginNote right">5</span>Hannibal Capua recepta cum iterum Neapolitanorum
animos partim spe, partim metu nequiquam temptasset, in agrum Nolanum exercitum traducit,
<span class="innerMarginNote right">6</span>ut non hostiliter statim, quia non desperabat voluntariam
deditionem, ita, si morarentur spem, nihil eorum quae pati aut timere possent praetermissurus.
<span class="innerMarginNote right">7</span>Senatus ac maxime primores eius in societate Romana
cum fide perstare; plebs novarum, ut solet, rerum atque Hannibalis tota esse metumque agrorum
populationis et patienda in obsidione multa gravia indignaque proponere animo; neque auctores
<span class="innerMarginNote right">8</span>defectionis deerant. Itaque ubi senatum metus cepit, si propalam tenderent, resisti multitudini concitatae non posse, secunda simulando<a class="footnoteLink" href="#note_LCL355_44_2" id="target_note_LCL355_44_2"><sup>2</sup></a> dilationem
<span class="innerMarginNote right">9</span>mali inveniunt. Placere enim sibi defectionem ad Hannibalem simulant; quibus autem condicionibus in foedus amicitiamque novam transeant, parum
<span class="innerMarginNote right">10</span>constare. Ita spatio sumpto legatos propere ad praetorem Romanum Marcellum Claudium, qui




</p></section><notes><section class="footnotes"><ul><li class="note" id="note_LCL355_44_1"><a class="footnoteCrossrefLink" href="#target_note_LCL355_44_1" title="Click to highlight in text"><sup class="lineRef">1</sup>pecuniae <span class="italic">z</span>: pecunia <span class="italic">P</span>(1).</a></li><script type="text/javascript">document.getElementById('note_LCL355_44_1').style.display = "none";</script><li class="note" id="note_LCL355_44_2"><a class="footnoteCrossrefLink" href="#target_note_LCL355_44_2" title="Click to highlight in text"><sup class="lineRef">2</sup>secunda simulando <span class="italic">CM</span><sup>7</sup>: secunda simulanda simulando <span class="italic">P</span>(12); obsecundando <span class="italic">Gronovius.</span></a></li><script type="text/javascript">document.getElementById('note_LCL355_44_2').style.display = "none";</script></ul></section></notes></section>