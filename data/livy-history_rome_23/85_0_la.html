<section class="div1 language" lang="la"><header><hgroup><h1>Livy</h1></hgroup></header><section class="div2">
<h3><span class="ac">Libri XXIII Periocha<a class="footnoteLink" href="#note_LCL355_170_1" id="target_note_LCL355_170_1"><sup>1</sup></a></span></h3>
<p><span class="sc">Campani</span> ad Hannibalem defecerunt. Nuntius Cannensis victoriae Mago Carthaginem missus anulos aureos corporibus
occisorum detractos in vestibulo curiae effudit, quos excessisse modii mensuram traditur. Post quem nuntium Hanno, vir ex Poenis nobilibus, suadebat senatui Carthaginiensium ut pacem a populo Romano peterent; nec tenuit obstrepente Barcina factione. Claudius Marcellus praetor ad Nolam eruptione adversus Hannibalem ex oppido facta prospere pugnavit. Casilinum a Poenis obsessum ita fame vexatum est ut lora et pelles scutis detractas et mures inclusi essent. Nucibus per Volturnum amnem a Romanis missis vixerunt. Senatus ex equestri ordine hominibus centum nonaginta septem suppletus est. L. Postumius praetor a Gallis cum exercitu caesus est. Cn. et P. Scipiones in Hispania Hasdrubalem vicerunt et Hispaniam suam fecerunt. Reliquiae Cannensis exercitus in Siciliam relegatae sunt, ne recederent inde nisi finito bello. Sempronius Gracchus consul Campanos cecidit. Claudius Marcellus praetor Hannibalis exercitum ad Nolam proelio fudit et vicit, primusque tot cladibus fessis Romanis meliorem spem belli dedit. Inter Philippum Macedoniae regem et Hannibalem societas iuncta est. Praeterea in Hispania feliciter a P. et Cn. Scipionibus. in Sardinia a<a class="footnoteLink" href="#note_LCL355_170_2" id="target_note_LCL355_170_2"><sup>2</sup></a> T. Manlio praetore adversus Poenos res gestas continet, a quibus Hasdrubal dux et Mago et Hanno capti. Exercitus Hannibalis per hiberna ita luxuriatus est ut corporis animique viribus enervaretur.</p>
</section><notes><section class="footnotes"><ul><li class="note" id="note_LCL355_170_1"><a class="footnoteCrossrefLink" href="#target_note_LCL355_170_1" title="Click to highlight in text"><sup class="lineRef">1</sup>For the <span class="italic">Periochae</span> cf. Vol. I, pp. xvii f.</a></li><script type="text/javascript">document.getElementById('note_LCL355_170_1').style.display = "none";</script><li class="note" id="note_LCL355_170_2"><a class="footnoteCrossrefLink" href="#target_note_LCL355_170_2" title="Click to highlight in text"><sup class="lineRef">2</sup><span class="italic">The words</span> Cn. . . . a, <span class="italic">omitted in MSS., were added by O. Jahn.</span></a></li><script type="text/javascript">document.getElementById('note_LCL355_170_2').style.display = "none";</script></ul></section></notes></section>