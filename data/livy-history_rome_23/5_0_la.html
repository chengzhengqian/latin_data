<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>nominasset, multo maior extemplo clamor oriebatur, <span class="innerMarginNote right">11</span>cum alii negarent nosse, alii nunc probra nunc humilitatem sordidamque inopiam et pudendae artis
<span class="innerMarginNote right">12</span>aut quaestus genus obicerent. Hoc multo magis in secundo ac tertio citato senatore est factum, ut ipsius paenitere homines appareret, quem autem in
<span class="innerMarginNote right">13</span>eius substituerent locum deesse, quia nec eosdem nominari attinebat, nihil aliud quam ad audienda probra nominatos, et multo humiliores obscurioresque ceteri erant eis qui primi memoriae occurrerant.
<span class="innerMarginNote right">14</span>Ita dilabi homines, notissimum quodque malum maxime tolerabile dicentes esse iubentesque senatum
ex custodia dimitti.</p>
<p>IV. Hoc modo Pacuvius cum obnoxium vitae beneficio
senatum multo sibi magis quam plebi fecisset, sine armis iam omnibus concedentibus dominabatur.
<span class="innerMarginNote right">2</span>Hinc senatores omissa dignitatis libertatisque memoria
plebem adulari;<a class="footnoteLink" href="#note_LCL355_10_1" id="target_note_LCL355_10_1"><sup>1</sup></a> salutare, benigne invitare,
<span class="innerMarginNote right">3</span>apparatis accipere epulis, eas causas suscipere, ei semper parti adesse, secundum eam litem iudices dare quae magis popularis aptiorque in volgus
<span class="innerMarginNote right">4</span>favori conciliando esset; iam vero nihil in senatu agi<a class="footnoteLink" href="#note_LCL355_10_2" id="target_note_LCL355_10_2"><sup>2</sup></a> aliter quam si plebis ibi esset concilium. Prona semper civitas in luxuriam non ingeniorum modo vitio sed afluenti copia voluptatium et inlecebris
<span class="innerMarginNote right">5</span>omnis amoenitatis maritimae terrestrisque, tum vero




</p></section><notes><section class="footnotes"><ul><li class="note" id="note_LCL355_10_1"><a class="footnoteCrossrefLink" href="#target_note_LCL355_10_1" title="Click to highlight in text"><sup class="lineRef">1</sup>adulari <span class="italic">Salmasius</span>: advari <span class="italic">P</span>: adfari <span class="italic">P</span><sup>2</sup>(1).</a></li><script type="text/javascript">document.getElementById('note_LCL355_10_1').style.display = "none";</script><li class="note" id="note_LCL355_10_2"><a class="footnoteCrossrefLink" href="#target_note_LCL355_10_2" title="Click to highlight in text"><sup class="lineRef">2</sup>agi <span class="italic">Madvig</span>: act <span class="italic">P</span>(4): actum <span class="italic">C</span><sup>x</sup><span class="italic">DA.</span></a></li><script type="text/javascript">document.getElementById('note_LCL355_10_2').style.display = "none";</script></ul></section></notes></section>