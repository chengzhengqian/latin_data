<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>nec victoribus mitti attinere puto et frustrantibus nos falsa atque inani spe<a class="footnoteLink" href="#note_LCL355_42_1" id="target_note_LCL355_42_1"><sup>1</sup></a> multo minus censeo mittenda esse.”</p>
<p><span class="innerMarginNote right">6</span>Haud multos movit Hannonis oratio; nam et simultas cum familia Barcina leviorem auctorem faciebat et occupati animi praesenti laetitia nihil quo vanius fieret gaudium suum auribus admittebant, debellatumque mox fore, si adniti paulum voluissent,
<span class="innerMarginNote right">7</span>rebantur. Itaque ingenti consensu fit senatus consultum
ut Hannibali quattuor milia Numidarum in supplementum mitterentur et quadraginta elephanti
<span class="innerMarginNote right">8</span>et argenti talenta . . . que<a class="footnoteLink" href="#note_LCL355_42_2" id="target_note_LCL355_42_2"><sup>2</sup></a> cum Magone in Hispaniam praemissus est ad conducenda viginti milia peditum, quattuor milia equitum, quibus exercitus qui in Italia quique in Hispania erant supplerentur.</p>
<p>XIV. Ceterum haec, ut in secundis rebus, segniter otioseque gesta; Romanos praeter insitam industriam <span class="innerMarginNote right">2</span>animis fortuna etiam cunctari prohibebat. Nam nec consul ulli rei quae per eum agenda esset deerat, et dictator M. Iunius Pera rebus divinis perfectis latoque, ut solet, ad populum ut equum escendere liceret, praeter duas urbanas legiones, quae principio anni a consulibus conscriptae fuerant, et servorum dilectum cohortesque ex agro Piceno et Gallico





</p></section><notes><section class="footnotes"><ul><li class="note" id="note_LCL355_42_1"><a class="footnoteCrossrefLink" href="#target_note_LCL355_42_1" title="Click to highlight in text"><sup class="lineRef">1</sup>spe <span class="italic">Gronovius</span>: que <span class="italic">P</span>(8): quae <span class="italic">C</span><sup>4</sup><span class="italic">R</span>: <span class="italic">om. A.</span></a></li><script type="text/javascript">document.getElementById('note_LCL355_42_1').style.display = "none";</script><li class="note" id="note_LCL355_42_2"><a class="footnoteCrossrefLink" href="#target_note_LCL355_42_2" title="Click to highlight in text"><sup class="lineRef">2</sup><span class="italic">A lost numeral</span> (D?) <span class="italic">and a general’s name</span> (Carthalo <span class="italic">Madvig</span>) <span class="italic">have been corrupted into</span> dictator(que) <span class="italic">P</span>(l).</a></li><script type="text/javascript">document.getElementById('note_LCL355_42_2').style.display = "none";</script></ul></section></notes></section>