<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>maiore robore virorum missus nec ipse eruptionem <span class="innerMarginNote right">5</span>cohortium sustinuit. Postremo Hannibal castris ante ipsa moenia oppositis<a class="footnoteLink" href="#note_LCL355_60_1" id="target_note_LCL355_60_1"><sup>1</sup></a> parvam urbem parvumque
praesidium summa vi atque omnibus copiis oppugnare parat, ac dum instat lacessitque, corona undique circumdatis moenibus, aliquot milites et promptissimum quemque e muro turribusque ictos
<span class="innerMarginNote right">6</span>amisit. Semel ultro erumpentis agmine elephantorum
opposito prope interclusit trepidosque conpulit in urbem satis multis ut ex tanta paucitate interfectis. Plures cecidissent ni nox proelio intervenisset.
<span class="innerMarginNote right">7</span>Postero die omnium animi ad oppugnandum accenduntur,
utique postquam corona aurea muralis proposita est, atque ipse dux castelli plano loco positi segnem oppugnationem Sagunti expugnatoribus
exprobrabat, Cannarum Trasumennique et
<span class="innerMarginNote right">8</span>Trebiae singulos admonens universosque. Inde vineae quoque coeptae agi cuniculique; nec ad varios conatus hostium aut vis ulla aut ars deerat
<span class="innerMarginNote right">9</span>sociis Romanorum. Propugnacula adversus vineas statuere, transversis cuniculis hostium cuniculos excipere, et palam et clam coeptis obviam ire, donec pudor etiam Hannibalem ab incepto avertit, castrisque
communitis ac praesidio modico inposito, ne omissa res videretur, in hiberna Capuam concessit.</p>
<p><span class="innerMarginNote right">10</span>Ibi partem maiorem hiemis exercitum in tectis





</p></section><notes><section class="footnotes"><ul><li class="note" id="note_LCL355_60_1"><a class="footnoteCrossrefLink" href="#target_note_LCL355_60_1" title="Click to highlight in text"><sup class="lineRef">1</sup>oppositis <span class="italic">P</span>(1): positis <span class="italic">x Madvig.</span></a></li><script type="text/javascript">document.getElementById('note_LCL355_60_1').style.display = "none";</script></ul></section></notes></section>