<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>modice locutus in magistrum equitum Ti. Sempronium
Gracchum magnam partem gloriae vertit, comitiaque
edixit, quibus L. Postumius tertium absens, qui tum Galliam provinciam obtinebat, et Ti. Sempronius Gracchus, qui tum magister equitum et aedilis curulis
<span class="innerMarginNote right">4</span>erat, consules creantur. Praetores inde creati M. Valerius Laevinus iterum, Ap. Claudius Pulcher,
<span class="innerMarginNote right">5</span>Q. Fulvius Flaccus, Q. Mucius Scaevola. Dictator creatis magistratibus Teanum in hiberna ad exercitum
redit relicto magistro equitum Romae, qui, cum post paucos dies magistratum initurus esset, de exercitibus scribendis conparandisque in annum patres consuleret.</p>
<p>Cum eae res maxime agerentur, nova clades nuntiata,
aliam super aliam cumulante in eum annum fortuna, L. Postumium consulem designatum in
<span class="innerMarginNote right">7</span>Gallia ipsum atque exercitum deletos. Silva erat vasta—Litanam Galli vocabant—qua exercitum traducturus
erat. Eius silvae dextra laevaque circa viam Galli arbores ita inciderunt ut inmotae starent,
<span class="innerMarginNote right">8</span>momento levi inpulsae occiderent. Legiones duas Romanas habebat Postumius, sociumque ab supero mari tantum conscripserat ut viginti quinque milia
<span class="innerMarginNote right">9</span>armatorum in agros hostium induxerit. Galli oram extremae silvae cum circumsedissent, ubi intravit



</p></section><notes></notes></section>