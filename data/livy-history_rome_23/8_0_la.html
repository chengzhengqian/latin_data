<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>columnis, expertem omnis iuris et condicionis et linguae <span class="innerMarginNote right">12</span>prope humanae militem trahit. Hunc natura et moribus inmitem ferumque insuper dux ipse efferavit pontibus ac molibus ex humanorum corporum strue faciendis et, quod proloqui etiam piget, vesci corporibus
<span class="innerMarginNote right">13</span>humanis docendo. His infandis pastos epulis, quos contingere etiam nefas sit, videre atque habere dominos et ex Africa et a Carthagine iura petere et Italiam Numidarum ac Maurorum pati provinciam esse, cui non, genito modo in Italia,
<span class="innerMarginNote right">14</span>detestabile sit? Pulchrum erit, Campani,<a class="footnoteLink" href="#note_LCL355_16_1" id="target_note_LCL355_16_1"><sup>1</sup></a> prolapsum clade Romanum imperium vestra fide, vestris viribus
<span class="innerMarginNote right">15</span>retentum ac recuperatum esse. Triginta milia peditum, quattuor milia equitum arbitror ex Campania
scribi posse; iam pecuniae adfatim est frumentique.
Si parem fortunae vestrae fidem habetis, nec Hannibal se vicisse sentiet nec Romani victos esse.‚Äù</p>
<p>VI. Ab<a class="footnoteLink" href="#note_LCL355_16_2" id="target_note_LCL355_16_2"><sup>2</sup></a> hac oratione consulis dimissis redeuntibusque
domum legatis unus ex iis, Vibius Virrius, tempus venisse ait quo Campani non agrum solum ab Romanis quondam per iniuriam ademptum recuperare,
<span class="innerMarginNote right">2</span>sed imperio etiam Italiae potiri possint; foedus enim cum Hannibale quibus velint legibus facturos; neque controversiam fore quin, cum ipse confecto bello Hannibal victor in Africam decedat exercitumque deportet, Italiae imperium Campanis relinquatur.
<span class="innerMarginNote right">3</span>Haec Virrio loquenti adsensi omnes ita





</p></section><notes><section class="footnotes"><ul><li class="note" id="note_LCL355_16_1"><a class="footnoteCrossrefLink" href="#target_note_LCL355_16_1" title="Click to highlight in text"><sup class="lineRef">1</sup>Campani <span class="italic">z</span>: campanis <span class="italic">P</span>(1).</a></li><script type="text/javascript">document.getElementById('note_LCL355_16_1').style.display = "none";</script><li class="note" id="note_LCL355_16_2"><a class="footnoteCrossrefLink" href="#target_note_LCL355_16_2" title="Click to highlight in text"><sup class="lineRef">2</sup>ab <span class="italic">Gronovius: om. P</span>(1) <span class="italic">Conway.</span></a></li><script type="text/javascript">document.getElementById('note_LCL355_16_2').style.display = "none";</script></ul></section></notes></section>