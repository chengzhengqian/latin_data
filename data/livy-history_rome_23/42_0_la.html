<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>nocturna solitudine per urbem acta senatus aedilibus
<span class="innerMarginNote right">2</span>negotium daret ut urbem circumirent aperirique tabernas et maestitiae publicae speciem urbi demi iuberent, tum Ti. Sempronius senatum habuit
<span class="innerMarginNote right">3</span>consolatusque patres est, et adhortatus ne qui Cannensi ruinae non succubuissent ad minores calamitates
<span class="innerMarginNote right">4</span>animos summitterent. Quod ad Carthaginienses
hostes Hannibalemque attineret, prospera modo essent, sicut speraret, futura, Gallicum bellum et omitti tuto et differri posse, ultionemque eam fraudis in deorum ac populi Romani potestate fore. De hoste Poeno exercitibusque, per quos id bellum
<span class="innerMarginNote right">5</span>gereretur, consultandum atque agitandum. Ipse primum quid peditum equitumque, quid civium, quid sociorum in exercitu esset dictatoris, disseruit; tum Marcellus suarum copiarum summam exposuit.
<span class="innerMarginNote right">6</span>Quid in Apulia cum C. Terentio consule esset a peritis quaesitum est; nec unde<a class="footnoteLink" href="#note_LCL355_84_1" id="target_note_LCL355_84_1"><sup>1</sup></a> consulares exercitus satis firmi ad tantum bellum efficerentur inibatur ratio. Itaque Galliam, quamquam stimulabat iusta ira, omitti eo anno placuit. Exercitus dictatoris consuli
<span class="innerMarginNote right">7</span>decretus est. De exercitu M. Marcelli, qui eorum ex fuga Cannensi essent, in Siciliam eos traduci atque ibi militare donec in Italia bellum esset
<span class="innerMarginNote right">8</span>placuit; eodem ex dictatoris legionibus reici militem minimi quemque roboris, nullo praestituto militiae tempore nisi quod stipendiorum legitimorum esset.



</p></section><notes><section class="footnotes"><ul><li class="note" id="note_LCL355_84_1"><a class="footnoteCrossrefLink" href="#target_note_LCL355_84_1" title="Click to highlight in text"><sup class="lineRef">1</sup>nec unde <span class="italic">Gronovius:</span> necundo <span class="italic">P:</span> ne secundo <span class="italic">P</span><sup>2</sup><span class="italic">R</span><sup>x</sup>(14): nec secundo <span class="italic">C:</span> nec unde duo <span class="italic">Madvig.</span></a></li><script type="text/javascript">document.getElementById('note_LCL355_84_1').style.display = "none";</script></ul></section></notes></section>