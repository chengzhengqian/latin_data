<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span><span class="innerMarginNote right">10</span>occupatus primo auspiciis repetendis, dein prodigiis
quae alia super alia nuntiabantur; expiantique ea
haud facile litari haruspices respondebant.</p>
<p>XXXVII. Eae causae cum Fabium tenerent, Sempronius
in obsidione erat et iam operibus oppugnabatur.
<span class="innerMarginNote right">2</span>Adversus ligneam ingentem admotam urbi turrem aliam<a class="footnoteLink" href="#note_LCL355_128_1" id="target_note_LCL355_128_1"><sup>1</sup></a> ex ipso muro excitavit consul Romanus, aliquanto altiorem, quia muro satis per se alto
<span class="innerMarginNote right">3</span>subiectis validis sublicis pro solo usus erat. Inde primum saxis sudibusque et ceteris missilibus propugnatores moenia atque urbem tuebantur;
<span class="innerMarginNote right">4</span>postremo, ubi promovendo adiunctam muro viderunt turrem, facibus ardentibus plurimum simul ignem
<span class="innerMarginNote right">5</span>coniecerunt. Quo incendio trepida armatorum multitudo
cum de turre sese praecipitaret, eruptio ex oppido simul duabus portis stationes hostium fudit fugavitque in castra, ut eo die obsesso quam obsidenti
<span class="innerMarginNote right">6</span>similior esset Poenus. Ad mille trecenti Carthaginiensium
caesi et undesexaginta vivi capti, qui circa muros et in stationibus solute ac neglegenter agentes, cum nihil minus quam eruptionem timuissent,
<span class="innerMarginNote right">7</span>ex inproviso oppressi fuerant. Gracchus, priusquam
se hostes ab repentino pavore colligerent, receptui signum dedit ac suos intra muros recepit.
<span class="innerMarginNote right">8</span>Postero die Hannibal, laetum<a class="footnoteLink" href="#note_LCL355_128_2" id="target_note_LCL355_128_2"><sup>2</sup></a> secunda re consulem iusto proelio ratus certaturum, aciem inter castra


</p></section><notes><section class="footnotes"><ul><li class="note" id="note_LCL355_128_1"><a class="footnoteCrossrefLink" href="#target_note_LCL355_128_1" title="Click to highlight in text"><sup class="lineRef">1</sup>turrem aliam <span class="italic">Madvig:</span> aliam turrem <span class="italic">P</span>(1).</a></li><script type="text/javascript">document.getElementById('note_LCL355_128_1').style.display = "none";</script><li class="note" id="note_LCL355_128_2"><a class="footnoteCrossrefLink" href="#target_note_LCL355_128_2" title="Click to highlight in text"><sup class="lineRef">2</sup>laetum <span class="italic">Gronovius:</span> etum <span class="italic">P</span>(4): elatum <span class="italic">Aldus</span> (<span class="italic">after</span> re <span class="italic">A</span><sup>2</sup><span class="italic">x</span>): tum <span class="italic">P</span><sup>3</sup><span class="italic">C</span><sup>x</sup><span class="italic">D</span>: cum <span class="italic">A.</span></a></li><script type="text/javascript">document.getElementById('note_LCL355_128_2').style.display = "none";</script></ul></section></notes></section>