<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span><span class="innerMarginNote right">2</span>potestas esset, eam non per tumultum expugnantes domos singulorum, quas praesidiis clientium servorumque
tuentur, cum summo vestro periculo, sed
<span class="innerMarginNote right">3</span>tutam habetis ac liberam; clausos omnis in curia<a class="footnoteLink" href="#note_LCL355_8_1" id="target_note_LCL355_8_1"><sup>1</sup></a> accipite, solos, inermis. Nec quicquam raptim aut forte temere egeritis; de singulorum capite vobis ius sententiae dicendae faciam, ut quas quisque
<span class="innerMarginNote right">4</span>meritus est poenas pendat; sed ante omnia ita vos irae indulgere oportet, ut potiorem ira salutem atque utilitatem vestram habeatis. Etenim hos, ut opinor, odistis senatores, non senatum omnino habere non
<span class="innerMarginNote right">5</span>voltis; quippe aut rex, quod abominandum, aut, quod unum liberae civitatis consilium est, senatus habendus est. Itaque duae res simul agendae vobis sunt, ut et veterem senatum tollatis et novum
<span class="innerMarginNote right">6</span>cooptetis. Citari singulos senatores iubebo de quorum capite vos consulam; quod de quoque censueritis fiet; sed prius in eius locum virum fortem ac strenuum novum senatorem cooptabitis
<span class="innerMarginNote right">7</span>quam de noxio supplicium sumatur.” Inde consedit et nominibus in urnam coniectis citari quod primum sorte nomen excidit ipsumque e curia produci iussit.
<span class="innerMarginNote right">8</span>Ubi auditum est nomen, malum et inprobum pro se
<span class="innerMarginNote right">9</span>quisque clamare et supplicio dignum. Tum Pacuvius “Video quae de hoc sententia sit; date igitur pro malo atque inprobo bonum senatorem et iustum.”
<span class="innerMarginNote right">10</span>Primo silentium erat inopia potioris subiciundi; deinde cum aliquis omissa verecundia quempiam

</p></section><notes><section class="footnotes"><ul><li class="note" id="note_LCL355_8_1"><a class="footnoteCrossrefLink" href="#target_note_LCL355_8_1" title="Click to highlight in text"><sup class="lineRef">1</sup>curia <span class="italic">D? Madvig</span>: curiam <span class="italic">P</span>(3)<span class="italic">D</span><sup>2</sup>?</a></li><script type="text/javascript">document.getElementById('note_LCL355_8_1').style.display = "none";</script></ul></section></notes></section>