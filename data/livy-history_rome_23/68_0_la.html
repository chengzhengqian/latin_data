<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span>occulta de caede principum et proditione urbis
<span class="innerMarginNote right">8</span>inibantur. Quibus ne incepta procederent, inter Capuam castraque Hannibalis, quae in Tifatis erant, traducto exercitu Fabius super Suessulam in castris Claudianis consedit; inde M. Marcellum propraetorem
cum iis copiis quas habebat Nolam in praesidium
misit.</p>
<p>XL. Et in Sardinia res per T. Manlium praetorem administrari coeptae, quae omissae erant postquam Q. Mucius praetor gravi morbo est inplicitus.
<span class="innerMarginNote right">2</span>Manlius navibus longis ad Carales subductis navalibusque
sociis armatis, ut terra rem gereret, et a praetore exercitu accepto duo et viginti milia
<span class="innerMarginNote right">3</span>peditum, mille ducentos equites confecit. Cum his equitum peditumque copiis profectus in agrum hostium haud procul ab Hampsicorae castris castra posuit. Hampsicora tum forte profectus erat in Pellitos Sardos ad iuventutem armandam, qua
<span class="innerMarginNote right">4</span>copias augeret; filius nomine Hostus castris praeerat. Is adulescentia ferox temere proelio inito fusus fugatusque. Ad tria milia Sardorum eo proelio
<span class="innerMarginNote right">5</span>caesa, octingenti ferme vivi capti; alius exercitus primo per agros silvasque fuga palatus, dein, quo ducem fugisse fama erat, ad urbem nomine Cornum,
<span class="innerMarginNote right">6</span>caput eius regionis, confugit; debellatumque eo proelio in Sardinia esset, ni classis Punica cum duce





</p></section><notes></notes></section>