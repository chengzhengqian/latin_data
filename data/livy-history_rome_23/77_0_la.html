<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span>virorum vix arma membraque sustinentis pugnare.
<span class="innerMarginNote right">4</span>Capuam Hannibali Cannas fuisse: ibi virtutem bellicam,
ibi militarem disciplinam, ibi praeteriti temporis
<span class="innerMarginNote right">5</span>famam, ibi spem futuri exstinctam. Cum haec exprobrando hosti Marcellus suorum militum animos erigeret, Hannibal multo gravioribus probris increpabat:
<span class="innerMarginNote right">6</span>arma signaque eadem se noscere quae ad Trebiam Trasumennumque, postremo ad Cannas viderit habueritque; militem alium profecto se in hiberna Capuam duxisse, alium inde eduxisse.
<span class="innerMarginNote right">7</span>â€œLegatumne Romanum et legionis unius atque alae magno certamine vix toleratis pugnam, quos binae
<span class="innerMarginNote right">8</span>acies consulares numquam sustinuerunt? Marcellus tirone milite ac Nolanis subsidiis inultus nos iam iterum lacessit! Ubi ille miles meus est qui derepto ex equo C. Flaminio consuli caput abstulit? Ubi,
<span class="innerMarginNote right">9</span>qui L. Paulum ad Cannas occidit? Ferrum nunc hebet? an dextrae torpent? an quid prodigii est aliud? Qui
pauci plures vincere soliti estis, nunc paucis plures vix restatis? Romam vos expugnaturos,
<span class="innerMarginNote right">10</span>si quis duceret, fortes lingua iactabatis: en,<a class="footnoteLink" href="#note_LCL355_154_1" id="target_note_LCL355_154_1"><sup>1</sup></a> in minore re<a class="footnoteLink" href="#note_LCL355_154_2" id="target_note_LCL355_154_2"><sup>2</sup></a> hic experiri vim virtutemque volo. Expugnate Nolam, campestrem urbem, non flumine, non mari saeptam. Hinc vos ex tam opulenta urbe






</p></section><notes><section class="footnotes"><ul><li class="note" id="note_LCL355_154_1"><a class="footnoteCrossrefLink" href="#target_note_LCL355_154_1" title="Click to highlight in text"><sup class="lineRef">1</sup>en <span class="italic">A</span><sup>y</sup> <span class="italic">Valla, Madvig</span>: enim <span class="italic">P</span>(10).</a></li><script type="text/javascript">document.getElementById('note_LCL355_154_1').style.display = "none";</script><li class="note" id="note_LCL355_154_2"><a class="footnoteCrossrefLink" href="#target_note_LCL355_154_2" title="Click to highlight in text"><sup class="lineRef">2</sup>in minore re <span class="italic">Madvig</span>: minor res est <span class="italic">PM</span><sup>2</sup><span class="italic">?A</span><sup>y</sup>(13) <span class="italic">Valla.</span></a></li><script type="text/javascript">document.getElementById('note_LCL355_154_2').style.display = "none";</script></ul></section></notes></section>