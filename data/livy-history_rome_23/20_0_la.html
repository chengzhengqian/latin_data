<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>enim, quoniam respondi Himilconi, interrogare ius fasque est—velim seu Himilco seu Mago respondeat, cum ad internecionem Romani imperii pugnatum ad Cannas sit constetque in defectione totam Italiam
<span class="innerMarginNote right">16</span>esse, primum, ecquis Latini nominis populus defecerit ad nos, deinde, ecquis homo ex quinque et triginta
<span class="innerMarginNote right">17</span>tribubus ad Hannibalem transfugerit?” Cum utrumque Mago negasset, “Hostium quidem ergo” inquit “adhuc nimis multum superest. Sed multitudo
ea quid animorum quidve spei habeat scire velim.”</p>
<p>XIII. Cum id nescire Mago diceret, “Nihil facilius scitu est” inquit. “Ecquos legatos ad Hannibalem Romani miserunt de pace? Ecquam denique mentionem pacis Romae factam esse adlatum
<span class="innerMarginNote right">2</span>ad vos est?” Cum id quoque negasset, “Bellum
igitur” inquit “tam integrum habemus quam habuimus qua die Hannibal in Italiam est transgressus.
<span class="innerMarginNote right">3</span>Quam varia victoria priore Punico<a class="footnoteLink" href="#note_LCL355_40_1" id="target_note_LCL355_40_1"><sup>1</sup></a> bello fuerit plerique
qui meminerimus supersumus. Numquam terra marique magis prosperae res nostrae visae sunt quam ante consules C. Lutatium et A. Postumium fuerunt:
<span class="innerMarginNote right">4</span>Lutatio et Postumio consulibus devicti ad Aegatis insulas sumus. Quod si, id quod di omen avertant, nunc quoque fortuna aliquid variaverit, tum pacem speratis cum vincemur, quam nunc cum vincimus
<span class="innerMarginNote right">5</span>dat nemo? Ego, si quis de pace consulet seu deferenda
hostibus seu accipienda, habeo quid sententiae
dicam; si de iis quae Mago postulat refertis,




</p></section><notes><section class="footnotes"><ul><li class="note" id="note_LCL355_40_1"><a class="footnoteCrossrefLink" href="#target_note_LCL355_40_1" title="Click to highlight in text"><sup class="lineRef">1</sup>Punico <span class="italic">P</span>(1): bracketed <span class="italic">Gronovius.</span></a></li><script type="text/javascript">document.getElementById('note_LCL355_40_1').style.display = "none";</script></ul></section></notes></section>