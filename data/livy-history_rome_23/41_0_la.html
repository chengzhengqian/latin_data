<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>agmen saltum, tum extremas arborum succisarum impellunt. Quae alia in aliam, instabilem per se ac male haerentem, incidentes ancipiti strage arma, viros, equos obruerunt, ut vix decem homines effugerent.
<span class="innerMarginNote right">10</span>Nam cum exanimati plerique essent arborum
truncis fragmentisque ramorum, ceteram multitudinem inopinato malo trepidam Galli saltum omnem armati circumsedentes interfecerunt, paucis e tanto numero captis, qui pontem fluminis petentes,
<span class="innerMarginNote right">11</span>obsesso ante ab hostibus ponte, interclusi sunt. Ibi Postumius omni vi ne caperetur dimicans occubuit. Spolia corporis caputque praecisum ducis Boii ovantes templo quod sanctissimum est apud eos
<span class="innerMarginNote right">12</span>intulere. Purgato inde capite, ut mos iis est, calvam auro caelavere, idque sacrum vas iis erat quo sollemnibus
libarent poculumque idem sacerdotibus<a class="footnoteLink" href="#note_LCL355_82_1" id="target_note_LCL355_82_1"><sup>1</sup></a>
<span class="innerMarginNote right">13</span>esset ac templi antistitibus. Praeda quoque haud minor Gallis quam victoria fuit; nam etsi magna pars animalium strage silvae oppressa erat, tamen ceterae res, quia nihil dissipatum fuga est, stratae per omnem iacentis agminis ordinem inventae sunt.</p>
<p>XXV. Hac nuntiata clade cum per dies multos in tanto pavore fuisset civitas ut tabernis clausis velut




</p></section><notes><section class="footnotes"><ul><li class="note" id="note_LCL355_82_1"><a class="footnoteCrossrefLink" href="#target_note_LCL355_82_1" title="Click to highlight in text"><sup class="lineRef">1</sup>sacerdotibus <span class="italic">Alschefski:</span> sacerdotis <span class="italic">P</span>(1): sacerdoti <span class="italic">x Siganius.</span></a></li><script type="text/javascript">document.getElementById('note_LCL355_82_1').style.display = "none";</script></ul></section></notes></section>