<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>ad Cannas relictum est, ut, quasi<a class="footnoteLink" href="#note_LCL355_14_1" id="target_note_LCL355_14_1"><sup>1</sup></a> aliquid habeamus, id quod deest expleri ab sociis velimus? Pedites
vobis imperemus, tamquam equites habeamus?
Pecuniam deesse dicamus, tamquam ea tantum desit?
<span class="innerMarginNote right">6</span>Nihil, ne quod suppleremus quidem, nobis reliquit fortuna.
Legiones, equitatus, arma, signa, equi virique, pecunia, commeatus aut in acie aut binis postero die
<span class="innerMarginNote right">7</span>amissis castris perierunt. Itaque non iuvetis nos in bello oportet, Campani, sed paene bellum pro nobis
<span class="innerMarginNote right">8</span>suscipiatis. Veniat in mentem, ut trepidos quondam maiores vestros intra moenia compulsos, nec Samnitem
modo hostem sed etiam Sidicinum paventis, receptos in fidem ad Saticulam defenderimus, coeptumque
propter vos cum Samnitibus bellum per centum prope annos variante fortuna eventum
<span class="innerMarginNote right">9</span>tulerimus. Adicite ad haec, quod foedus aequum deditis, quod leges vestras, quod ad extremum, id quod ante Cannensem certe cladem maximum fuit, civitatem nostram magnae parti vestrum dedimus
<span class="innerMarginNote right">10</span>communicavimusque vobiscum. Itaque communem vos hanc cladem quae accepta est credere, Campani, oportet, communem patriam tuendam arbitrari esse.
<span class="innerMarginNote right">11</span>Non cum Samnite aut Etrusco res est, ut quod a nobis ablatum sit in Italia tamen imperium maneat; Poenus hostis, ne Africae quidem indigena,<a class="footnoteLink" href="#note_LCL355_14_2" id="target_note_LCL355_14_2"><sup>2</sup></a> ab ultimis terrarum oris, freto Oceani Herculisque




</p></section><notes><section class="footnotes"><ul><li class="note" id="note_LCL355_14_1"><a class="footnoteCrossrefLink" href="#target_note_LCL355_14_1" title="Click to highlight in text"><sup class="lineRef">1</sup>quasi <span class="italic">A</span><sup>y</sup> quia <span class="italic">P</span>(1).</a></li><script type="text/javascript">document.getElementById('note_LCL355_14_1').style.display = "none";</script><li class="note" id="note_LCL355_14_2"><a class="footnoteCrossrefLink" href="#target_note_LCL355_14_2" title="Click to highlight in text"><sup class="lineRef">2</sup>indigena <span class="italic">P</span>(1): indigenam <span class="italic">x</span> Madvig.</a></li><script type="text/javascript">document.getElementById('note_LCL355_14_2').style.display = "none";</script></ul></section></notes></section>