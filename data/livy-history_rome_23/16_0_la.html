<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>Ptolomaei regis confugisset, deportatus a custodibus
<span class="innerMarginNote right">12</span>Alexandream ad Ptolomaeum, cum eum docuisset contra ius foederis vinctum se ab Hannibale esse, vinclis liberatur,permissumque ut rediret, seu Romam
<span class="innerMarginNote right">13</span>seu Capuam mallet. Nec Magius Capuam sibi tutam dicere et Romam eo tempore quo inter Romanos Campanosque bellum sit transfugae magis quam hospitis fore domicilium; nusquam malle quam in regno eius vivere quem vindicem atque auctorem habeat libertatis.</p>
<p>XI. Dum haec geruntur, Q. Fabius Pictor legatus a Delphis Romam rediit responsumque ex scripto recitavit. Divi divaeque in eo erant quibus
<span class="innerMarginNote right">2</span>quoque modo supplicaretur; tum “Si ita faxitis, Romani, vestrae res meliores facilioresque erunt, magisque ex sententia res publica vestra vobis procedet, victoriaque duelli populi Romani erit.
<span class="innerMarginNote right">3</span>Pythio Apollini re publica vestra bene gesta servataque
e<a class="footnoteLink" href="#note_LCL355_32_1" id="target_note_LCL355_32_1"><sup>1</sup></a> lucris meritis donum mittitote deque praeda, manubiis spoliisque honorem habetote; lasciviam a
<span class="innerMarginNote right">4</span>vobis prohibetote.” Haec ubi ex Graeco carmine interpretata recitavit, tum dixit se oraculo egressum extemplo iis omnibus divis rem divinam ture ac vino
<span class="innerMarginNote right">5</span>fecisse; iussumque a templi antistite, sicut coronatus laurea corona et oraculum adisset et rem divinam fecisset, ita coronatum navem ascendere nec ante


1
</p></section><notes><section class="footnotes"><ul><li class="note" id="note_LCL355_32_1"><a class="footnoteCrossrefLink" href="#target_note_LCL355_32_1" title="Click to highlight in text"><sup class="lineRef">1</sup>e <span class="italic">Crévier, Madvig</span>: de <span class="italic">Weissenborn: om. P</span>(1) <span class="italic">Walters.</span></a></li><script type="text/javascript">document.getElementById('note_LCL355_32_1').style.display = "none";</script></ul></section></notes></section>