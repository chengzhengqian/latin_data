<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>vertice dolia impulit ad ripam quam hostes servabant. Ibi haerentia inter obnata ripis salicta conspiciuntur, nuntiatumque Hannibali est, et deinde intentiore custodia cautum ne quid falleret Volturno ad urbem
<span class="innerMarginNote right">12</span>missum. Nuces tamen fusae ab Romanis castris, cum medio amni ad Casilinum defluerent, cratibus excipiebantur.</p>
<p><span class="innerMarginNote right">13</span>Postremo ad id ventum inopiae est ut lora detractasque
scutis pelles, ubi fervida mollissent aqua, mandere conarentur nec muribus aliove animali abstinerent et omne herbarum radicumque genus
<span class="innerMarginNote right">14</span>aggeribus infimis muri eruerent. Et cum hostes obarassent quidquid herbidi terreni extra murum erat, raporum semen iniecerunt, ut Hannibal “Eone usque dum ea nascuntur ad Casilinum sessurus sum?”
<span class="innerMarginNote right">15</span>exclamaret; et qui nullam antea pactionem auribus admiserat, tum demum agi secum est passus de
<span class="innerMarginNote right">16</span>redemptione liberorum capitum. Septunces auri in singulos pretium convenit. Fide accepta tradiderunt sese. Donec omne aurum persolutum est, in vinculis
<span class="innerMarginNote right">17</span>habiti; tum remissi summa cum fide. Id verius est quam ab equite in abeuntis inmisso interfectos. Praenestini maxima pars fuere. Ex quingentis septuaginta qui in praesidio fuerunt minus<a class="footnoteLink" href="#note_LCL355_66_1" id="target_note_LCL355_66_1"><sup>1</sup></a> dimidium ferrum famesque absumpsit: ceteri incolumes Praeneste
cum praetore suo M. Anicio—scriba is antea




</p></section><notes><section class="footnotes"><ul><li class="note" id="note_LCL355_66_1"><a class="footnoteCrossrefLink" href="#target_note_LCL355_66_1" title="Click to highlight in text"><sup class="lineRef">1</sup>minus P(1): haud minus <span class="italic">x Madvig.</span></a></li><script type="text/javascript">document.getElementById('note_LCL355_66_1').style.display = "none";</script></ul></section></notes></section>