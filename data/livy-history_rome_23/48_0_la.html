<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span><span class="innerMarginNote right">12</span>oppugnandam. Ita iam coepta obsidio omissa ab Romanis est et in ipsum Hasdrubalem versum bellum.</p>
<p>XXIX. Quinque milium intervallo castra distantia habuere paucos dies, nec sine levibus proeliis nec ut
<span class="innerMarginNote right">2</span>in aciem exirent; tandem uno eodemque die velut ex composito utrimque signum pugnae propositum est atque omnibus copiis in campum descensum.
<span class="innerMarginNote right">3</span>Triplex stetit Romana acies: velitum pars inter antesignanos locata, pars post signa accepta; equites
<span class="innerMarginNote right">4</span>cornua cinxere. Hasdrubal mediam aciem Hispanis firmat; in cornibus, dextro Poenos locat, laevo Afros mercennariorumque auxilia; equitum Numidas Poenorum
peditibus, ceteros Afris pro cornibus apponit.
<span class="innerMarginNote right">5</span>Nec omnes Numidae in dextro locati cornu, sed quibus desultorum in modum binos trahentibus equos inter acerrimam saepe pugnam in recentem equum ex fesso armatis transultare mos erat; tanta velocitas ipsis tamque docile equorum genus est.
<span class="innerMarginNote right">6</span>Cum hoc modo instructi starent, imperatorum utriusque partis haud ferme dispares spes erant; nam ne multum<a class="footnoteLink" href="#note_LCL355_96_1" id="target_note_LCL355_96_1"><sup>1</sup></a> quidem aut numero aut genere militum<a class="footnoteLink" href="#note_LCL355_96_2" id="target_note_LCL355_96_2"><sup>2</sup></a> hi aut illi praestabant; militibus longe
<span class="innerMarginNote right">7</span>dispar animus erat. Romanis enim, quamquam procul a patria pugnarent, facile persuaserant duces pro Italia atque urbe Romana eos pugnare; itaque, velut quibus reditus in patriam in<a class="footnoteLink" href="#note_LCL355_96_3" id="target_note_LCL355_96_3"><sup>3</sup></a> eo discrimine pugnae verteretur, obstinaverant animis vincere aut





</p></section><notes><section class="footnotes"><ul><li class="note" id="note_LCL355_96_1"><a class="footnoteCrossrefLink" href="#target_note_LCL355_96_1" title="Click to highlight in text"><sup class="lineRef">1</sup>multum <span class="italic">P</span>(l): militum <span class="italic">Harant, Conway:</span> minimum <span class="italic">Koch.</span></a></li><script type="text/javascript">document.getElementById('note_LCL355_96_1').style.display = "none";</script><li class="note" id="note_LCL355_96_2"><a class="footnoteCrossrefLink" href="#target_note_LCL355_96_2" title="Click to highlight in text"><sup class="lineRef">2</sup>militum <span class="italic">P</span>(3): multum <span class="italic">D Conway.</span></a></li><script type="text/javascript">document.getElementById('note_LCL355_96_2').style.display = "none";</script><li class="note" id="note_LCL355_96_3"><a class="footnoteCrossrefLink" href="#target_note_LCL355_96_3" title="Click to highlight in text"><sup class="lineRef">3</sup>in <span class="italic">Madvig: om. P</span>(l).</a></li><script type="text/javascript">document.getElementById('note_LCL355_96_3').style.display = "none";</script></ul></section></notes></section>