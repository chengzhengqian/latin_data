<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span><span class="innerMarginNote right">8</span>mori. Minus pertinaces viros habebat altera acies;
nam maxima pars Hispani erant, qui vinci m Hispania
<span class="innerMarginNote right">9</span>quam victores in Italiam trahi malebant. Primo igitur concursu, cum vix pila coniecta essent, rettulit pedem media acies, inferentibusque se magno impetu
<span class="innerMarginNote right">10</span>Romanis vertit terga. Nihilo segnius in<a class="footnoteLink" href="#note_LCL355_98_1" id="target_note_LCL355_98_1"><sup>1</sup></a> cornibus proelium fuit. Hinc Poenus, hinc Afer urguet, et
<span class="innerMarginNote right">11</span>velut in circumventos proelio ancipiti pugnant; sed cum in medium tota iam coisset Romana acies, satis
<span class="innerMarginNote right">12</span>virium ad dimovenda hostium cornua habuit. Ita duo diversa proelia erant. Utroque Romani, ut qui pulsis iam ante mediis et numero et robore virorum
<span class="innerMarginNote right">13</span>praestarent, haud dubie superant. Magna vis hominum ibi occisa, et nisi Hispani vixdum conserto proelio tam effuse fugissent, perpauci ex tota superfuissent
<span class="innerMarginNote right">14</span>acie. Equestris pugna nulla admodum fuit, quia, simul inclinatam mediam aciem Mauri Numidaeque
videre,<a class="footnoteLink" href="#note_LCL355_98_2" id="target_note_LCL355_98_2"><sup>2</sup></a> extemplo fuga effusa nuda cornua
<span class="innerMarginNote right">15</span>elephantis quoque prae se actis deseruere. Hasdrubal
usque ad ultimum eventum pugnae moratus e media caede cum paucis effugit. Castra Romani
<span class="innerMarginNote right">16</span>cepere atque diripuere. Ea pugna si qua dubia in Hispania erant Romanis adiunxit, Hasdrubalique non modo in Italiam traducendi exercitus sed ne manendi quidem satis tuto in Hispania spes<a class="footnoteLink" href="#note_LCL355_98_3" id="target_note_LCL355_98_3"><sup>3</sup></a> reliqua





</p></section><notes><section class="footnotes"><ul><li class="note" id="note_LCL355_98_1"><a class="footnoteCrossrefLink" href="#target_note_LCL355_98_1" title="Click to highlight in text"><sup class="lineRef">1</sup>in <span class="italic">A</span><sup>1:</sup> <span class="italic">om. P</span>(1) <span class="italic">Frigell.</span></a></li><script type="text/javascript">document.getElementById('note_LCL355_98_1').style.display = "none";</script><li class="note" id="note_LCL355_98_2"><a class="footnoteCrossrefLink" href="#target_note_LCL355_98_2" title="Click to highlight in text"><sup class="lineRef">2</sup>videre <span class="italic">Riemann, Luchs:</span> viderent <span class="italic">P:</span> viderunt <span class="italic">P</span><sup>3</sup>(1).</a></li><script type="text/javascript">document.getElementById('note_LCL355_98_2').style.display = "none";</script><li class="note" id="note_LCL355_98_3"><a class="footnoteCrossrefLink" href="#target_note_LCL355_98_3" title="Click to highlight in text"><sup class="lineRef">3</sup>spes <span class="italic">C</span><sup>4</sup> <span class="italic">Gronovius:</span> spe <span class="italic">P</span>(4): spem <span class="italic">M</span><sup>2</sup><span class="italic">D.</span></a></li><script type="text/javascript">document.getElementById('note_LCL355_98_3').style.display = "none";</script></ul></section></notes></section>