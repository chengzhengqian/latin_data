<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span>Poenorum prima eruptione perculsi ceciderunt haud
<span class="innerMarginNote right">6</span>plus quam triginta,<a class="footnoteLink" href="#note_LCL355_152_1" id="target_note_LCL355_152_1"><sup>1</sup></a> Romani quinquaginta.<a class="footnoteLink" href="#note_LCL355_152_2" id="target_note_LCL355_152_2"><sup>2</sup></a> Imber<a class="footnoteLink" href="#note_LCL355_152_3" id="target_note_LCL355_152_3"><sup>3</sup></a> continens per noctem totam usque ad horam tertiam diei insequentis tenuit. Itaque, quamquam utraque
pars avidi certaminis erant, eo die tenuerunt sese tamen munimentis.</p>
<p>Tertio die Hannibal partem copiarum praedatum
<span class="innerMarginNote right">7</span>in agrum Nolanum misit. Quod ubi animadvertit Marcellus, extemplo in aciem copias eduxit; neque Hannibal detractavit. Mille fere passuum inter urbem erant castraque; eo spatio—et sunt omnia
<span class="innerMarginNote right">8</span>campi circa Nolam—concurrerunt. Clamor ex parte utraque sublatus proximos ex cohortibus iis quae in agros praedatum exierant ad proelium iam commissum
<span class="innerMarginNote right">9</span>revocavit. Et Nolani aciem Romanam auxerunt, quos conlaudatos Marcellus in subsidiis stare et saucios ex acie efferre iussit, pugna abstinere, ni ab se signum accepissent.</p>
<p>XLV. Proelium erat anceps; summa vi et duces hortabantur et milites pugnabant. Marcellus victis ante diem tertium, fugatis ante paucos dies a Cumis, pulsis priore anno ab Nola ab eodem se duce, milite alio, instare iubet.
<span class="innerMarginNote right">2</span>Non omnis esse in acie; praedantis vagari in agro; et<a class="footnoteLink" href="#note_LCL355_152_4" id="target_note_LCL355_152_4"><sup>4</sup></a> qui pugnent, marcere Campana luxuria, vino et scortis omnibusque lustris per totam hiemem confectos.
<span class="innerMarginNote right">3</span>Abisse illam vim vigoremque, dilapsa<a class="footnoteLink" href="#note_LCL355_152_5" id="target_note_LCL355_152_5"><sup>5</sup></a> esse robora corporum animorumque quibus Pyrenaei Alpiumque superata sint iuga. Reliquias illorum







</p></section><notes><section class="footnotes"><ul><li class="note" id="note_LCL355_152_1"><a class="footnoteCrossrefLink" href="#target_note_LCL355_152_1" title="Click to highlight in text"><sup class="lineRef">1</sup>triginta (xxx) PC<sup>x</sup> (14): xxxx R: trecenti <span class="italic">Gronovius.</span></a></li><script type="text/javascript">document.getElementById('note_LCL355_152_1').style.display = "none";</script><li class="note" id="note_LCL355_152_2"><a class="footnoteCrossrefLink" href="#target_note_LCL355_152_2" title="Click to highlight in text"><sup class="lineRef">2</sup>quinquaginta <span class="italic">Gronovius</span> (<span class="italic">see next note</span>).</a></li><script type="text/javascript">document.getElementById('note_LCL355_152_2').style.display = "none";</script><li class="note" id="note_LCL355_152_3"><a class="footnoteCrossrefLink" href="#target_note_LCL355_152_3" title="Click to highlight in text"><sup class="lineRef">3</sup>imber <span class="italic">R</span><sup>2</sup>(7): liber (<span class="italic">i.e.</span> <span class="sc">l</span> = 50 + iber) <span class="italic">P</span>: inber <span class="italic">P</span><sup>1</sup><span class="italic">?.</span></a></li><script type="text/javascript">document.getElementById('note_LCL355_152_3').style.display = "none";</script><li class="note" id="note_LCL355_152_4"><a class="footnoteCrossrefLink" href="#target_note_LCL355_152_4" title="Click to highlight in text"><sup class="lineRef">4</sup>agro; et <span class="italic">Alschefski</span>: agro sed <span class="italic">P</span>(l): agris; et <span class="italic">Luchs.</span></a></li><script type="text/javascript">document.getElementById('note_LCL355_152_4').style.display = "none";</script><li class="note" id="note_LCL355_152_5"><a class="footnoteCrossrefLink" href="#target_note_LCL355_152_5" title="Click to highlight in text"><sup class="lineRef">5</sup>dilapsa <span class="italic">z</span>: delapsa <span class="italic">P</span>(1).</a></li><script type="text/javascript">document.getElementById('note_LCL355_152_5').style.display = "none";</script></ul></section></notes></section>