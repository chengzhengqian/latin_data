<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>ego te” inquit, “fili, quaecumque iura liberos iungunt parentibus, precor quaesoque ne ante oculos patris
<span class="innerMarginNote right">3</span>facere et pati omnia infanda velis. Paucae horae sunt intra quas iurantes per quidquid deorum est, dextrae dextras iungentes, fidem obstrinximus,—ut sacratas fide manus digressi a conloquio extemplo in
<span class="innerMarginNote right">4</span>eum armaremus? Ab hospitali mensa surgis, ad quam tertius Campanorum adhibitus es ab Hannibale,—ut
eam ipsam mensam cruentares hospitis sanguine? Hannibalem pater filio meo potui placare,
<span class="innerMarginNote right">5</span>filium Hannibali non possum? Sed sit nihil sancti, non fides, non religio, non pietas; audeantur infanda, si non perniciem nobis cum scelere ferunt.
<span class="innerMarginNote right">6</span>Unus adgressurus es Hannibalem? Quid illa turba tot liberorum servorumque? Quid in unum intenti omnium oculi? Quid tot dextrae? Torpescent in
<span class="innerMarginNote right">7</span>amentia illa? Voltum ipsius Hannibalis, quem armati exercitus sustinere nequivere,<a class="footnoteLink" href="#note_LCL355_26_1" id="target_note_LCL355_26_1"><sup>1</sup></a> quem horret populus Romanus, tu sustinebis? Ut ab aliis<a class="footnoteLink" href="#note_LCL355_26_2" id="target_note_LCL355_26_2"><sup>2</sup></a>
<span class="innerMarginNote right">8</span>auxilia desint, me ipsum ferire corpus meum opponentem
pro corpore Hannibalis sustinebis? Atqui per meum pectus petendus ille tibi transfigendusque est. Sed hic te deterreri sine potius quam illic vinci; valeant preces apud te meae, sicut pro te
<span class="innerMarginNote right">9</span>hodie valuerunt.” Lacrimantem inde iuvenem cernens
medium conplectitur atque osculo haerens non


</p></section><notes><section class="footnotes"><ul><li class="note" id="note_LCL355_26_1"><a class="footnoteCrossrefLink" href="#target_note_LCL355_26_1" title="Click to highlight in text"><sup class="lineRef">1</sup>sustinere nequivere <span class="italic">Wōlfflin</span> (nequeunt <span class="italic">Gronovius</span>): sustineren <span class="italic">P</span>: -em <span class="italic">R</span><sup>2</sup><span class="italic">M</span>: -rent (6): -re <span class="italic">M</span><sup>2</sup>.</a></li><script type="text/javascript">document.getElementById('note_LCL355_26_1').style.display = "none";</script><li class="note" id="note_LCL355_26_2"><a class="footnoteCrossrefLink" href="#target_note_LCL355_26_2" title="Click to highlight in text"><sup class="lineRef">2</sup>ut ab aliis <span class="italic">Mayerhöfer</span>: italis <span class="italic">P</span>: talis <span class="italic">P</span><sup>1</sup>? (1): ut alia <span class="italic">Drakenborch.</span></a></li><script type="text/javascript">document.getElementById('note_LCL355_26_2').style.display = "none";</script></ul></section></notes></section>