<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span><span class="innerMarginNote right">4</span>Capenam convenirent. Praetores quorum iuris dictio erat tribunalia ad Piscinam publicam posuerunt; eo vadimonia fieri iusserunt, ibique eo anno ius dictum est.</p>
<p><span class="innerMarginNote right">5</span>Interim Carthaginem, unde Mago, frater Hannibalis,
duodecim milia peditum et mille<a class="footnoteLink" href="#note_LCL355_110_1" id="target_note_LCL355_110_1"><sup>1</sup></a> quingentos equites, viginti elephantos, mille argenti talenta in Italiam transmissurus erat cum praesidio sexaginta
<span class="innerMarginNote right">6</span>navium longarum, nuntius adfertur in Hispania rem male gestam omnesque ferme eius provinciae populos
<span class="innerMarginNote right">7</span>ad Romanos defecisse. Erant, qui Magonem cum classe ea copiisque omissa Italia in Hispaniam averterent, cum Sardiniae recipiendae repentina
<span class="innerMarginNote right">8</span>spes adfulsit: parvum ibi exercitum Romanum esse; veterem praetorem inde A. Cornelium provinciae
<span class="innerMarginNote right">9</span>peritum decedere, novum exspectari; ad hoc fessos iam animos Sardorum esse diuturnitate imperii Romani,<a class="footnoteLink" href="#note_LCL355_110_2" id="target_note_LCL355_110_2"><sup>2</sup></a> et proximo iis anno acerbe atque avare imperatum; gravi tributo et conlatione iniqua frumenti pressos; nihil deesse aliud quam auctorem
<span class="innerMarginNote right">10</span>ad quem deficerent. Haec clandestina legatio per principes missa erat, maxime eam rem moliente Hampsicora, qui tum
auctoritate atque opibus longe
<span class="innerMarginNote right">11</span>primus erat. His nuntiis prope uno tempore turbati





</p></section><notes><section class="footnotes"><ul><li class="note" id="note_LCL355_110_1"><a class="footnoteCrossrefLink" href="#target_note_LCL355_110_1" title="Click to highlight in text"><sup class="lineRef">1</sup>mille <span class="italic">A</span><sup>y</sup> <span class="italic">Aldus: om. P</span>(l).</a></li><script type="text/javascript">document.getElementById('note_LCL355_110_1').style.display = "none";</script><li class="note" id="note_LCL355_110_2"><a class="footnoteCrossrefLink" href="#target_note_LCL355_110_2" title="Click to highlight in text"><sup class="lineRef">2</sup>Romani <span class="italic">Luchs:</span> r <span class="italic">P</span>; <span class="italic">am. P</span><sup>2</sup>(l).</a></li><script type="text/javascript">document.getElementById('note_LCL355_110_2').style.display = "none";</script></ul></section></notes></section>