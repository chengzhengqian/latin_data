<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 539</span>Circumacto tertio anno Punici belli Ti. Sempronius
consul idibus Martiis magistratum init.
<span class="innerMarginNote right">18</span>Praetores Q. Fulvius Flaccus, qui antea consul censorque fuerat, urbanam, M. Valerius Laevinus peregrinam sortem in iuris dictione habuit; Ap. Claudius Pulcher Siciliam, Q. Mucius Scaevola
<span class="innerMarginNote right">19</span>Sardiniam sortiti sunt. M. Marcello pro consule imperium esse populus iussit, quod post Cannensem cladem unus Romanorum imperatorum in Italia prospere rem gessisset.</p>
<p>XXXI. Senatus quo die primum est in Capitolio consultus decrevit ut eo<a class="footnoteLink" href="#note_LCL355_104_1" id="target_note_LCL355_104_1"><sup>1</sup></a> anno duplex tributum
<span class="innerMarginNote right">2</span>imperaretur, simplex confestim exigeretur, ex quo stipendium praesens omnibus militibus daretur
<span class="innerMarginNote right">3</span>praeterquam qui milites ad Cannas fuissent. De exercitibus ita decreverunt ut duabus legionibus urbanis Ti. Sempronius consul Cales ad conveniendum
diem ediceret; inde eae legiones in castra
<span class="innerMarginNote right">4</span>Claudiana supra Suessulam deducerentur. Quae ibi legiones essent—erant autem Cannensis maxime exercitus—eas Appius Claudius Pulcher praetor in Siciliam traiceret, quaeque in Sicilia essent Romam
<span class="innerMarginNote right">5</span>deportarentur. Ad exercitum cui ad conveniendum Cales edicta dies erat, M. Claudius Marcellus missus, isque iussus in castra Claudiana deducere urbanas
<span class="innerMarginNote right">6</span>legiones. Ad veterem exercitum accipiendum deducendumque
inde in Siciliam Ti. Maecilius Croto legatus ab Ap. Claudio est missus.</p>
<p><span class="innerMarginNote right">7</span>Taciti primo expectaverant homines uti consul




</p></section><notes><section class="footnotes"><ul><li class="note" id="note_LCL355_104_1"><a class="footnoteCrossrefLink" href="#target_note_LCL355_104_1" title="Click to highlight in text"><sup class="lineRef">1</sup>eo <span class="italic">C</span><sup>x</sup>: quo eo <span class="italic">P</span>(5): quod eo <span class="italic">A</span><sup>y</sup>: quo die eo <span class="italic">M.</span></a></li><script type="text/javascript">document.getElementById('note_LCL355_104_1').style.display = "none";</script></ul></section></notes></section>