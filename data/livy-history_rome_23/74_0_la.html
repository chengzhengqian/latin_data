<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span>positis longe alia omnia inquirenti conperta sunt
<span class="innerMarginNote right">7</span>quam quae a legatis sociorum audierat. Nihil enim Marcellus ita egerat ut aut fortunae aut temere hosti commissum dici posset. Explorato cum firmisque
praesidiis tuto receptu praedatum ierat, omniaque
velut adversus praesentem Hannibalem cauta
<span class="innerMarginNote right">8</span>provisaque fuerant. Tum, ubi sensit hostem adventare,
copias intra moenia tenuit; per muros inambulare
senatores Nolanos iussit et omnia circa explorare
<span class="innerMarginNote right">9</span>quae apud hostes fierent. Ex his Hanno, cum ad murum successisset, Herennium Bassum et Herium Pettium ad conloquium evocatos permissuque Marcelli
<span class="innerMarginNote right">10</span>egressos per interpretem adloquitur. Hannibalis
virtutem fortunamque extollit: populi Romani
<span class="innerMarginNote right">11</span>obterit senescentem cum viribus maiestatem. Quae si paria essent, ut quondam fuissent, tamen expertis quam grave Romanum imperium sociis, quanta indulgentia Hannibalis etiam in captivos omnis Italici nominis fuisset, Punicam Romanae societatem
<span class="innerMarginNote right">12</span>atque amicitiam praeoptandam esse. Si ambo consules cum suis exercitibus ad Nolam essent, tamen non magis pares Hannibali futuros quam ad Cannas fuissent, nedum praetor unus cum paucis et
<span class="innerMarginNote right">13</span>novis militibus Nolam tutari possit. Ipsorum quam Hannibalis magis<a class="footnoteLink" href="#note_LCL355_148_1" id="target_note_LCL355_148_1"><sup>1</sup></a> interesse capta an tradita Nola poteretur; potiturum enim, ut Capua Nuceriaque

</p></section><notes><section class="footnotes"><ul><li class="note" id="note_LCL355_148_1"><a class="footnoteCrossrefLink" href="#target_note_LCL355_148_1" title="Click to highlight in text"><sup class="lineRef">1</sup>magis <span class="italic">Harant</span> (<span class="italic">after</span> ipsorum in <span class="italic">A</span><sup>x</sup><span class="italic">z</span>): <span class="italic">om. P</span>(1).</a></li><script type="text/javascript">document.getElementById('note_LCL355_148_1').style.display = "none";</script></ul></section></notes></section>