<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>imperii viribus fateri coacti nihil iam longinquis sociis in se praesidii esse, redire domum fideque ad ultimum expleta consulere sibimet ipsos in reliquum
<span class="innerMarginNote right">7</span>pro<a class="footnoteLink" href="#note_LCL355_70_1" id="target_note_LCL355_70_1"><sup>1</sup></a> praesenti fortuna iusserunt. Haec postquam renuntiata legatio Petelinis est, tantus repente maeror pavorque senatum eorum cepit ut pars profugiendi
qua quisque posset ac deserendae urbis
<span class="innerMarginNote right">8</span>auctores essent, pars, quando deserti a veteribus sociis essent, adiungendi se ceteris Bruttiis ac per eos
<span class="innerMarginNote right">9</span>dedendi Hannibali. Vicit tamen ea pars quae nihil raptim nec temere agendum consulendumque de
<span class="innerMarginNote right">10</span>integro censuit. Relata postero die per minorem trepidationem re tenuerunt optimates ut convectis omnibus ex agris urbem ac muros firmarent.</p>
<p>XXI. Per idem fere tempus litterae ex Sicilia
<span class="innerMarginNote right">2</span>Sardiniaque Romam allatae. Priores ex Sicilia T. Otacilii propraetoris in senatu recitatae sunt: P. Furium praetorem cum classe ex Africa Lilybaeum
venisse; ipsum graviter saucium in discrimine ultimo vitae esse; militi ac navalibus sociis neque stipendium neque frumentum ad diem dari neque
<span class="innerMarginNote right">3</span>unde detur esse; magnopere suadere ut quam primum ea mittantur, sibique, si ita videatur, ex
<span class="innerMarginNote right">4</span>novis praetoribus successorem mittant. Eademque ferme de stipendio frumentoque ab A. Cornelio Mammula
propraetore ex Sardinia scripta. Responsum



</p></section><notes><section class="footnotes"><ul><li class="note" id="note_LCL355_70_1"><a class="footnoteCrossrefLink" href="#target_note_LCL355_70_1" title="Click to highlight in text"><sup class="lineRef">1</sup>pro <span class="italic">Madvig</span>: in <span class="italic">z: om. P</span>(1).</a></li><script type="text/javascript">document.getElementById('note_LCL355_70_1').style.display = "none";</script></ul></section></notes></section>