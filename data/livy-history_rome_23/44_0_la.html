<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>deinde satis fidi aut duci aut Carthaginiensium rebus
<span class="innerMarginNote right">5</span>fuerant. Fecerant hi transfugae motum in Tartesiorum
gente, desciverantque iis auctoribus urbes aliquot; una etiam ab ipsis vi capta fuerat.</p>
<p><span class="innerMarginNote right">6</span>In eam gentem versum ab Romanis bellum est, infestoque exercitu Hasdrubal ingressus agrum hostium pro captae ante dies paucos urbis moenibus Chalbum, nobilem Tartesiorum ducem, cum valido exercitu castris se tenentem, adgredi statuit.
<span class="innerMarginNote right">7</span>Praemissa igitur levi armatura quae eliceret hostis ad certamen, equitum partem ad populandum per agros
<span class="innerMarginNote right">8</span>passim dimisit et<a class="footnoteLink" href="#note_LCL355_88_1" id="target_note_LCL355_88_1"><sup>1</sup></a> ut palantis exciperent. Simul et ad castra tumultus erat et per agros fugaque et caedes; deinde undique diversis itineribus cum in castra se recepissent, adeo repente decessit animis pavor ut non ad munimenta modo defendenda satis animorum esset sed etiam ad lacessendum proelio
<span class="innerMarginNote right">9</span>hostem. Erumpunt igitur agmine e castris tripudiantes
more suo, repentinaque eorum audacia terrorem hosti paulo ante ultro lacessenti incussit.
<span class="innerMarginNote right">10</span>Itaque et ipse Hasdrubal in collem satis arduum, flumine etiam obiecto tutum,<a class="footnoteLink" href="#note_LCL355_88_2" id="target_note_LCL355_88_2"><sup>2</sup></a> copias subducit et praemissam levem armaturam equitesque palatos eodem recipit, nec aut colli aut flumini satis fidens,
<span class="innerMarginNote right">11</span>castra vallo permunit. In hoc alterno pavore certamina
aliquot sunt contracta; nec Numida Hispano


</p></section><notes><section class="footnotes"><ul><li class="note" id="note_LCL355_88_1"><a class="footnoteCrossrefLink" href="#target_note_LCL355_88_1" title="Click to highlight in text"><sup class="lineRef">1</sup>et <span class="italic">Heusinger: om. P</span>(l).</a></li><script type="text/javascript">document.getElementById('note_LCL355_88_1').style.display = "none";</script><li class="note" id="note_LCL355_88_2"><a class="footnoteCrossrefLink" href="#target_note_LCL355_88_2" title="Click to highlight in text"><sup class="lineRef">2</sup>tutum <span class="italic">Heerwagen:</span> tum <span class="italic">P</span>(l), <span class="italic">with</span> tutum <span class="italic">before</span> flumine.</a></li><script type="text/javascript">document.getElementById('note_LCL355_88_2').style.display = "none";</script></ul></section></notes></section>