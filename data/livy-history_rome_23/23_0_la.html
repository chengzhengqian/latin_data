<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>Casilini cum exercitu erat, mittunt docentque quanto in discrimine sit Nolana res: agrum Hannibalis
esse et Poenorum, urbem extemplo futuram ni
<span class="innerMarginNote right">11</span>subveniatur; concedendo plebei senatum ubi velint defecturos se, ne deficere praefestinarent effecisse.
<span class="innerMarginNote right">12</span>Marcellus conlaudatis Nolanis eadem simulatione
extrahi rem in suum adventum iussit; interim celari quae secum acta essent spemque omnem auxilii
<span class="innerMarginNote right">13</span>Romani. Ipse a Casilino Caiatiam petit atque inde Volturno amni traiecto per<a class="footnoteLink" href="#note_LCL355_46_1" id="target_note_LCL355_46_1"><sup>1</sup></a> agrum Saticulanum Trebianumque super Suessulam per montis Nolam pervenit.</p>
<p>XV. Sub adventum praetoris Romani Poenus agro Nolano excessit et ad mare proxime Neapolim descendit, cupidus maritimi oppidi potiundi, quo
<span class="innerMarginNote right">2</span>cursus navibus tutus ex Africa esset. Ceterum postquam Neapolim a praefecto Romano teneri accepit—M. Iunius Silanus erat, ab ipsis Neapolitanis
accitus—, Neapoli quoque, sicut Nola, omissa
<span class="innerMarginNote right">3</span>petit Nuceriam. Eam cum aliquamdiu circumsedisset,
saepe vi saepe sollicitandis nequiquam nunc plebe, nunc principibus, fame demum in deditionem accepit, pactus ut inermes cum singulis abirent
<span class="innerMarginNote right">4</span>vestimentis. Deinde ut qui a principio mitis omnibus Italicis praeter Romanos videri vellet, praemia atque honores qui remanserint<a class="footnoteLink" href="#note_LCL355_46_2" id="target_note_LCL355_46_2"><sup>2</sup></a> ac militare secum voluissent





</p></section><notes><section class="footnotes"><ul><li class="note" id="note_LCL355_46_1"><a class="footnoteCrossrefLink" href="#target_note_LCL355_46_1" title="Click to highlight in text"><sup class="lineRef">1</sup>per <span class="italic">Otto</span>: perque <span class="italic">P</span>(1).</a></li><script type="text/javascript">document.getElementById('note_LCL355_46_1').style.display = "none";</script><li class="note" id="note_LCL355_46_2"><a class="footnoteCrossrefLink" href="#target_note_LCL355_46_2" title="Click to highlight in text"><sup class="lineRef">2</sup>remanserint <span class="italic">x</span>: remanserant <span class="italic">PC</span><sup>1</sup>(10).</a></li><script type="text/javascript">document.getElementById('note_LCL355_46_2').style.display = "none";</script></ul></section></notes></section>