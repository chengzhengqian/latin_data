<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span><span class="innerMarginNote right">4</span>Capuam Poenis, inprobus homo sed non ad extremum perditus, cum mallet incolumi quam eversa re publica dominari, nullam autem incolumem esse orbatam publico consilio crederet, rationem iniit qua et senatum servaret et obnoxium sibi ac plebi
<span class="innerMarginNote right">5</span>faceret. Vocato senatu cum sibi defectionis ab Romanis consilium placiturum nullo modo, nisi
<span class="innerMarginNote right">6</span>necessarium fuisset, praefatus esset, quippe qui liberos ex Appii Claudii filia haberet filiamque
<span class="innerMarginNote right">7</span>Romam nuptum M. Livio dedisset; ceterum maiorem multo rem magisque timendam instare; non enim per defectionem ad tollendum ex civitate senatum plebem spectare, sed per caedem senatus vacuam rem publicam tradere Hannibali ac Poenis velle;
<span class="innerMarginNote right">8</span>eo se periculo posse liberare eos, si permittant sibi et certaminum in re publica obliti credant,—cum
<span class="innerMarginNote right">9</span>omnes victi metu permitterent, “Claudam” inquit “in curia vos et, tamquam et ipse cogitati facinoris particeps, adprobando consilia quibus nequiquam adversarer, viam saluti vestrae inveniam. In hoc
<span class="innerMarginNote right">10</span>fidem, quam voltis ipsi, accipite.” Fide data egressus claudi curiam iubet, praesidiumque in vestibulo relinquit, ne quis adire curiam iniussu suo neve inde egredi possit.</p>
<p>III. Tum vocato ad contionem populo “Quod saepe” inquit “optastis, Campani, ut supplicii sumendi vobis ex improbo ac detestabili senatu
</p></section><notes></notes></section>