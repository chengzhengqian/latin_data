<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>per dubios infestosque populos iuxta intentus ad
<span class="innerMarginNote right">4</span>Hasdrubalem pervenit. Cum decreta senatus mandataque
exposuisset atque edoctus esset<a class="footnoteLink" href="#note_LCL355_94_1" id="target_note_LCL355_94_1"><sup>1</sup></a> ipse in vicem quem ad modum tractandum bellum in Hispania foret, retro in sua castra redit<a class="footnoteLink" href="#note_LCL355_94_2" id="target_note_LCL355_94_2"><sup>2</sup></a> nulla re quam celeritate tutior, quod undique abierat antequam
<span class="innerMarginNote right">5</span>consentirent. Hasdrubal priusquam moveret castra pecunias imperat populis omnibus suae dicionis, satis gnarus Hannibalem transitus quosdam
<span class="innerMarginNote right">6</span>pretio mercatum nec auxilia Gallica aliter quam conducta habuisse; inopem tantum iter ingressum vix penetraturum ad Alpis fuisse. Pecuniis igitur raptim exactis ad Hiberum descendit.</p>
<p><span class="innerMarginNote right">7</span>Decreta Carthaginiensium et Hasdrubalis iter ubi ad Romanos sunt perlata, omnibus omissis rebus ambo duces iunctis copiis ire obviam coeptis atque
<span class="innerMarginNote right">8</span>obsistere parant, rati, si Hannibali, vix per se ipsi tolerando Italiae hosti, Hasdrubal dux atque Hispaniensis
exercitus esset iunctus, illum finem Romani
<span class="innerMarginNote right">9</span>imperii fore. His anxii curis ad Hiberum contrahunt copias, et transito amne cum diu consultassent
utrum castra castris conferrent an satis<a class="footnoteLink" href="#note_LCL355_94_3" id="target_note_LCL355_94_3"><sup>3</sup></a> haberent sociis Carthaginiensium oppugnandis morari
<span class="innerMarginNote right">10</span>ab itinere proposito hostem, urbem a propinquo flumine Hiberam appellatam, opulentissimam ea
<span class="innerMarginNote right">11</span>tempestate regionis eius, oppugnare parant. Quod ubi sensit Hasdrubal, pro ope ferenda sociis pergit ire ipse ad urbem deditam nuper in fidem Romanorum



</p></section><notes><section class="footnotes"><ul><li class="note" id="note_LCL355_94_1"><a class="footnoteCrossrefLink" href="#target_note_LCL355_94_1" title="Click to highlight in text"><sup class="lineRef">1</sup>edoctus esset <span class="italic">A</span><sup>y</sup> <span class="italic">Valla:</span> edocuisset <span class="italic">P</span><sup>2</sup><span class="italic">?</span>(1): -uisse <span class="italic">P.</span></a></li><script type="text/javascript">document.getElementById('note_LCL355_94_1').style.display = "none";</script><li class="note" id="note_LCL355_94_2"><a class="footnoteCrossrefLink" href="#target_note_LCL355_94_2" title="Click to highlight in text"><sup class="lineRef">2</sup>redit <span class="italic">P:</span> rediit <span class="italic">P</span><sup>3</sup>(l).</a></li><script type="text/javascript">document.getElementById('note_LCL355_94_2').style.display = "none";</script><li class="note" id="note_LCL355_94_3"><a class="footnoteCrossrefLink" href="#target_note_LCL355_94_3" title="Click to highlight in text"><sup class="lineRef">3</sup>an satis <span class="italic">A</span><sup>y</sup> <span class="italic">Valla:</span> antis <span class="italic">PR:</span> an iis <span class="italic">C:</span> tantis (14).</a></li><script type="text/javascript">document.getElementById('note_LCL355_94_3').style.display = "none";</script></ul></section></notes></section>