<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>
<span class="innerMarginNote right">18</span>fuerat—redierunt. Statua eius indicio fuit Praeneste in foro statuta, loricata, amicta toga, velato capite, cum titulo lamnae aeneae inscripto, M. Anicium pro militibus qui Casilini in praesidio fuerint votum solvisse. Idem titulus tribus signis in aede Fortunae positis fuit subiectus.</p>
<p>XX. Casilinum oppidum redditum
Campanis est, firmatum septingentorum militum de exercitu Hannibalis praesidio, ne, ubi Poenus inde abscessisset, Romani oppugnarent.
<span class="innerMarginNote right">2</span>Praenestinis militibus senatus Romanus duplex stipendium et quinquennii militiae vacationem decrevit;
civitate cum donarentur
ob virtutem, non
<span class="innerMarginNote right">3</span>mutaverunt. Perusinorum casus obscurior fama est, quia nec ipsorum monumento ullo est inlustratus nec decreto Romanorum.</p>
<p><span class="innerMarginNote right">4</span>Eodem tempore Petelinos, qui uni ex Bruttiis manserant in amicitia Romana, non Carthaginienses modo qui regionem obtinebant, sed Bruttii quoque ceteri ob separata ab se consilia oppugnabant.
<span class="innerMarginNote right">5</span>Quibus cum obsistere malis nequirent Petelini, legatos Romam ad praesidium petendum miserunt. Quorum preces lacrimaeque—in questus enim flebiles, cum sibimet ipsi consulere iussi sunt, sese in vestibulo curiae profuderunt—ingentem misericordiam patribus
<span class="innerMarginNote right">6</span>ac populo moverunt; consultique iterum a M. Aemilio praetore patres circumspectis omnibus




</p></section><notes></notes></section>