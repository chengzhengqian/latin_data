<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span>incolumi et victore sed praesente te, cum ploratum prope coniugum ac liberorum nostrorum exaudire et flagrantia tecta posses conspicere, ita sumus aliquotiens hac aestate devastati ut M. Marcellus, non Hannibal, vicisse ad Cannas videatur, glorienturque Romani te, ad unum modo ictum vigentem, velut
<span class="innerMarginNote right">6</span>aculeo emisso torpere. Per annos centum<a class="footnoteLink" href="#note_LCL355_144_1" id="target_note_LCL355_144_1"><sup>1</sup></a> cum populo Romano bellum gessimus, nullo externo adiuti nec duce nec exercitu,
nisi quod per biennium Pyrrhus nostro magis milite suas auxit vires quam
<span class="innerMarginNote right">7</span>suis viribus nos defendit. Non ego secundis rebus nostris gloriabor, duos consules ac duos consulares exercitus ab nobis sub iugum missos, et si qua alia
<span class="innerMarginNote right">8</span>aut laeta aut gloriosa nobis evenerunt. Quae aspera adversaque tunc acciderunt minore indignatione referre
<span class="innerMarginNote right">9</span>possumus quam quae hodie eveniunt. Magni dictatores cum magistris equitum, bini consules cum binis consularibus exercitibus ingrediebantur finis nostros; ante explorato et subsidiis positis et sub
<span class="innerMarginNote right">10</span>signis ad populandum ducebant; nunc propraetoris unius et parvi ad tuendam Nolam praesidii praeda sumus; iam ne manipulatim quidem sed latronum modo percursant totis finibus nostris neglegentius
<span class="innerMarginNote right">11</span>quam si in Romano vagarentur agro. Causa autem haec est quod neque tu defendis et nostra iuventus, quae si domi esset tutaretur, omnis sub signis militat
<span class="innerMarginNote right">12</span>tuis. Nec te nec exercitum tuum norim nisi, a quo




</p></section><notes><section class="footnotes"><ul><li class="note" id="note_LCL355_144_1"><a class="footnoteCrossrefLink" href="#target_note_LCL355_144_1" title="Click to highlight in text"><sup class="lineRef">1</sup>centum <span class="italic">x:</span> prope centum <span class="italic">A</span><sup>2</sup><span class="italic">x</span>: <span class="italic">om. P</span>(l).</a></li><script type="text/javascript">document.getElementById('note_LCL355_144_1').style.display = "none";</script></ul></section></notes></section>