<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span>
<span class="innerMarginNote right">9</span>atque urbem instruxit; ceterum postquam neminem moveri ab solita custodia urbis vidit nec committi quicquam temerariae spei, ad Tifata redit infecta re.</p>
<p><span class="innerMarginNote right">10</span>Quibus diebus Cumae liberatae sunt obsidione, iisdem diebus et in Lucanis ad Grumentum Ti. Sempronius, cui Longo cognomen erat, cum Hannone
<span class="innerMarginNote right">11</span>Poeno prospere pugnat. Supra duo milia hominum occidit, et ducentos octoginta milites,<a class="footnoteLink" href="#note_LCL355_130_1" id="target_note_LCL355_130_1"><sup>1</sup></a> signa militaria ad quadraginta unum cepit. Pulsus finibus Lucanis Hanno retro in Bruttios sese recepit.
<span class="innerMarginNote right">12</span>Et ex Hirpinis oppida tria, quae a populo Romano defecerant, vi recepta per M. Valerium praetorem, Vercellium, Vescellium, Sicilinum, et auctores defectionis
<span class="innerMarginNote right">13</span>securi percussi. Supra quinque milia<a class="footnoteLink" href="#note_LCL355_130_2" id="target_note_LCL355_130_2"><sup>2</sup></a> captivorum
sub hasta venierunt; praeda alia militi concessa, exercitusque Luceriam reductus.</p>
<p>XXXVIII. Dum haec in Lucanis atque in Hirpinis geruntur, quinque naves, quae Macedonum atque Poenorum captos legatos Romam portabant, ab supero mari ad inferum circumvectae prope omnem
<span class="innerMarginNote right">2</span>Italiae oram, cum praeter Cumas velis ferrentur neque hostium an sociorum essent satis sciretur,
<span class="innerMarginNote right">3</span>Gracchus obviam ex classe sua naves misit. Cum percunctando in vicem cognitum esset consulem Cumis esse, naves Cumas adpulsae captivique ad consulem
<span class="innerMarginNote right">4</span>deducti et litterae datae. Consul litteris Philippi atque Hannibalis perlectis consignata omnia ad senatum itinere terrestri misit, navibus devehi





</p></section><notes><section class="footnotes"><ul><li class="note" id="note_LCL355_130_1"><a class="footnoteCrossrefLink" href="#target_note_LCL355_130_1" title="Click to highlight in text"><sup class="lineRef">1</sup>milites, <span class="italic">here P</span>(1) <span class="italic">add</span> amisit.</a></li><script type="text/javascript">document.getElementById('note_LCL355_130_1').style.display = "none";</script><li class="note" id="note_LCL355_130_2"><a class="footnoteCrossrefLink" href="#target_note_LCL355_130_2" title="Click to highlight in text"><sup class="lineRef">2</sup>quinque milia <span class="italic">Alschefski:</span> vel (<span class="italic">for</span> vÌ„) <span class="italic">P</span>(2); <span class="italic">cf.</span> xxxiv. 13.</a></li><script type="text/javascript">document.getElementById('note_LCL355_130_2').style.display = "none";</script></ul></section></notes></section>