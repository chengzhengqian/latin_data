<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span>potitus esset; sed quid inter Capuae ac Nuceriae fortunam interesset ipsos prope in medio sitos
<span class="innerMarginNote right">14</span>Nolanos scire. Nolle ominari quae captae urbi casura<a class="footnoteLink" href="#note_LCL355_150_1" id="target_note_LCL355_150_1"><sup>1</sup></a> forent, et potius spondere, si Marcellum cum praesidio ac Nolam tradidissent, neminem alium quam ipsos legem qua in societatem amicitiamque Hannibalis venirent dicturum.</p>
<p>XLIV. Ad ea Herennius Bassus respondit multos annos iam inter Romanum Nolanumque populum amicitiam esse, cuius neutros ad eam diem paenitere, et sibi, si cum fortuna mutanda fides fuerit, sero
<span class="innerMarginNote right">2</span>iam esse mutare. An dedituris se Hannibali fuisse accersendum Romanorum praesidium? Cum iis qui ad sese tuendos venissent omnia sibi et esse consociata
et ad ultimum fore.</p>
<p><span class="innerMarginNote right">3</span>Hoc conloquium abstulit spem Hannibali per proditionem
recipiendae Nolae. Itaque corona oppidum circumdedit, ut simul ab omni parte moenia adgrederetur.
<span class="innerMarginNote right">4</span>Quem ut successisse muris Marcellus vidit, instructa intra portam acie cum magno tumultu erupit. Aliquot primo impetu perculsi caesique sunt; dein concursu ad pugnantis facto aequatisque viribus atrox esse coepit pugna, memorabilisque inter paucas fuisset, ni ingentibus procellis effusus
<span class="innerMarginNote right">5</span>imber diremisset pugnantis. Eo die commisso modico certamine atque inritatis animis in urbem Romani, Poeni in castra receperunt sese; nam<a class="footnoteLink" href="#note_LCL355_150_2" id="target_note_LCL355_150_2"><sup>2</sup></a>
</p></section><notes><section class="footnotes"><ul><li class="note" id="note_LCL355_150_1"><a class="footnoteCrossrefLink" href="#target_note_LCL355_150_1" title="Click to highlight in text"><sup class="lineRef">1</sup>casura <span class="italic">Nipperdey</span>: cessura <span class="italic">P</span>(11) <span class="italic">A</span><sup>x</sup>.</a></li><script type="text/javascript">document.getElementById('note_LCL355_150_1').style.display = "none";</script><li class="note" id="note_LCL355_150_2"><a class="footnoteCrossrefLink" href="#target_note_LCL355_150_2" title="Click to highlight in text"><sup class="lineRef">2</sup>nam <span class="italic">Weissenborn</span>: tam <span class="italic">P</span>(1): tamen <span class="italic">M</span><sup>4</sup>.</a></li><script type="text/javascript">document.getElementById('note_LCL355_150_2').style.display = "none";</script></ul></section></notes></section>