<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>oppidanos praesidiumque ad ultimum inopiae
<span class="innerMarginNote right">3</span>adduxerat. Castris Romanis Ti. Sempronius praeerat
dictatore auspiciorum repetendorum causa
<span class="innerMarginNote right">4</span>profecto Romam. Marcellum et ipsum cupientem ferre auxilium obsessis et Volturnus amnis inflatus aquis et preces Nolanorum Acerranorumque tenebant,
Campanos timentium si praesidium Romanum
<span class="innerMarginNote right">5</span>abscessisset. Gracchus adsidens tantum Casilino, quia praedictum erat dictatoris ne quid absente eo rei gereret, nihil movebat, quamquam quae facile omnem patientiam vincerent nuntiabantur a Casilino:
<span class="innerMarginNote right">6</span>nam et praecipitasse se quosdam non tolerantes famem constabat, et stare inermes in muris, nuda
<span class="innerMarginNote right">7</span>corpora ad missilium telorum ictus praebentes. Ea aegre patiens Gracchus, cum neque pugnam conserere dictatoris iniussu auderet—pugnandum autem esse, si palam frumentum inportaret, videbat—neque clam
<span class="innerMarginNote right">8</span>inportandi spes esset, farre ex agris circa undique convecto cum conplura dolia conplesset, nuntium ad magistratum Casilinum misit ut exciperent dolia
<span class="innerMarginNote right">9</span>quae amnis deferret. Insequenti nocte intentis omnibus in flumen ac spem ab nuntio Romano factam dolia medio missa amni defluxerunt; aequaliterque
<span class="innerMarginNote right">10</span>inter omnes frumentum divisum. Id postero quoque die ac tertio factum est; nocte et mittebantur et
<span class="innerMarginNote right">11</span>perveniebant; eo custodias hostium fallebant. Imbribus
deinde continuis citatior solito amnis transverso



</p></section><notes></notes></section>