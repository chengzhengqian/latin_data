<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 538</span>magno agmine irent, avertit eos retro Casilinum
<span class="innerMarginNote right">10</span>nuntius Cannensis pugnae. Ibi cum dies aliquot, suspecti Campanis timentesque, cavendis ac struendis in vicem insidiis traduxissent, ut de Capuae defectione
agi accipique Hannibalem satis pro certo habuere, interfectis nocte oppidanis partem urbis, quae cis Volturnum est—eo enim dividitur amni—occupavere,
idque praesidii Casilini habebant Ro
<span class="innerMarginNote right">11</span>mani. Additur et Perusina cohors, homines quadringenti
sexaginta, eodem nuntio quo Praenestini
<span class="innerMarginNote right">12</span>paucos ante dies, Casilinum conpulsi. Et satis ferme armatorum ad tam exigua moenia et flumine altera parte cincta tuenda erat: penuria frumenti nimium etiam ut videretur hominum efficiebat.</p>
<p>XVIII. Hannibal cum iam inde haud procul esset, Gaetulos cum praefecto nomine Isalca praemittit ac primo, si fiat conloquii copia, verbis benignis ad portas aperiundas praesidiumque accipiendum perlicere
iubet: si in pertinacia perstent, vi rem gerere ac temptare si qua parte invadere urbem possit.
<span class="innerMarginNote right">2</span>Ubi ad moenia adcessere, quia silentium erat, solitudo visa; metuque concessum barbarus ratus moliri
<span class="innerMarginNote right">3</span>portas et claustra refringere parat, cum patefactis repente portis cohortes duae, ad id ipsum instructae intus, ingenti cum tumultu erumpunt stragemque
<span class="innerMarginNote right">4</span>hostium faciunt. Ita primis repulsis Maharbal cum


</p></section><notes></notes></section>