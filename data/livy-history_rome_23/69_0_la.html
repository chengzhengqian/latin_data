<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span>Hasdrubale, quae tempestate deiecta ad Balearis erat,
<span class="innerMarginNote right">7</span>in tempore ad spem rebellandi advenisset. Manlius post famam adpulsae Punicae classis Carales se recepit: ea occasio Hampsicorae data est Poeno se
<span class="innerMarginNote right">8</span>iungendi. Hasdrubal, copiis in terram expositis et classe remissa Carthaginem, duce Hampsicora ad sociorum populi Romani agrum populandum profectus
Carales perventurus erat, ni Manlius obvio exercitu ab effusa eum populatione continuisset.
<span class="innerMarginNote right">9</span>Primo castra castris modico intervallo sunt obiecta; deinde per<a class="footnoteLink" href="#note_LCL355_138_1" id="target_note_LCL355_138_1"><sup>1</sup></a> procursationes levia certamina vario eventu inita; postremo descensum in aciem. Signis conlatis iusto proelio per quattuor horas pugnatum.
<span class="innerMarginNote right">10</span>Diu pugnam ancipitem Poeni, Sardis facile vinci adsuetis, fecerunt; postremo et ipsi, cum omnia circa strage ac fuga Sardorum repleta essent, fusi;
<span class="innerMarginNote right">11</span>ceterum terga dantes circumducto cornu quo pepulerat
Sardos inclusit Romanus. Caedes inde magis
<span class="innerMarginNote right">12</span>quam pugna fuit. Duodecim milia hostium caesa, Sardorum simul Poenorumque, ferme tria mitia et septingenti capti et signa militaria septem et viginti.</p>
<p>XLI. Ante omnia claram et memorabilem pugnam fecit Hasdrubal imperator captus et Hanno et Mago,
<span class="innerMarginNote right">2</span>nobiles Carthaginienses, Mago ex gente Barcina, propinqua cognatione Hannibali iunctus, Hanno

</p></section><notes><section class="footnotes"><ul><li class="note" id="note_LCL355_138_1"><a class="footnoteCrossrefLink" href="#target_note_LCL355_138_1" title="Click to highlight in text"><sup class="lineRef">1</sup>deinde per <span class="italic">Madvig:</span> deinceps <span class="italic">P</span>(1).</a></li><script type="text/javascript">document.getElementById('note_LCL355_138_1').style.display = "none";</script></ul></section></notes></section>