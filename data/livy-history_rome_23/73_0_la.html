<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 539</span>tot acies Romanas fusas stratasque esse sciam, ei facile esse ducam<a class="footnoteLink" href="#note_LCL355_146_1" id="target_note_LCL355_146_1"><sup>1</sup></a> opprimere populatores nostros vagos, sine signis palatos quo quemque trahit quamvis
<span class="innerMarginNote right">13</span>vana praedae spes. Numidarum paucorum illi quidem praeda erunt praesidiumque miseris simul<a class="footnoteLink" href="#note_LCL355_146_2" id="target_note_LCL355_146_2"><sup>2</sup></a> nobis et Nolae ademeris, si modo, quos ut socios haberes dignos duxisti, haud<a class="footnoteLink" href="#note_LCL355_146_3" id="target_note_LCL355_146_3"><sup>3</sup></a> indignos iudicas quos in fidem receptos tuearis.‚Äù</p>
<p>XLIII. Ad ea Hannibal respondit, omnia simul facere Hirpinos Samnitesque, et indicare clades suas et petere praesidium et queri indefensos se neglectosque.
<span class="innerMarginNote right">2</span>Indicandum autem primum fuisse, dein petendum
praesidium, postremo ni inpetraretur, tum denique querendum frustra opem inploratam.
<span class="innerMarginNote right">3</span>Exercitum sese non in agrum Hirpinum Samnitemve, ne et ipse oneri esset, sed in proxima loca sociorum populi Romani adducturum. Iis populandis et militem suum repleturum se et metu procul ab his<a class="footnoteLink" href="#note_LCL355_146_4" id="target_note_LCL355_146_4"><sup>4</sup></a>
<span class="innerMarginNote right">4</span>summoturum hostis. Quod ad bellum Romanum attineret, si Trasumenni quam Trebiae, si Cannarum quam Trasumenni pugna nobilior esset, Cannarum quoque se<a class="footnoteLink" href="#note_LCL355_146_5" id="target_note_LCL355_146_5"><sup>5</sup></a> memoriam obscuram maiore et clariore victoria facturum.</p>
<p><span class="innerMarginNote right">5</span>Cum hoc responso muneribusque amplis legatos dimisit; ipse praesidio modico relicto in Tifatis profectus
<span class="innerMarginNote right">6</span>cetero exercitu ire Nolam pergit. Eodem Hanno ex Bruttiis cum supplemento Carthagine advecto atque elephantis venit. Castris haud procul





</p></section><notes><section class="footnotes"><ul><li class="note" id="note_LCL355_146_1"><a class="footnoteCrossrefLink" href="#target_note_LCL355_146_1" title="Click to highlight in text"><sup class="lineRef">1</sup>ducam <span class="italic">z</span>: dicam <span class="italic">P</span>(1).</a></li><script type="text/javascript">document.getElementById('note_LCL355_146_1').style.display = "none";</script><li class="note" id="note_LCL355_146_2"><a class="footnoteCrossrefLink" href="#target_note_LCL355_146_2" title="Click to highlight in text"><sup class="lineRef">2</sup>miseris simul <span class="italic">Madvig:</span> misul <span class="italic">P:</span> misum <span class="italic">P</span><sup>3</sup><span class="italic">?R</span>: missum <span class="italic">R</span><sup>l</sup>(7)<span class="italic">z</span>: simul erit <span class="italic">Gronovius.</span></a></li><script type="text/javascript">document.getElementById('note_LCL355_146_2').style.display = "none";</script><li class="note" id="note_LCL355_146_3"><a class="footnoteCrossrefLink" href="#target_note_LCL355_146_3" title="Click to highlight in text"><sup class="lineRef">3</sup>haud <span class="italic">A</span><sup>y</sup> <span class="italic">Valla</span>: at it <span class="italic">PR</span>: ad id <span class="italic">C</span>: ad id <span class="italic">R</span><sup>2</sup>(14).</a></li><script type="text/javascript">document.getElementById('note_LCL355_146_3').style.display = "none";</script><li class="note" id="note_LCL355_146_4"><a class="footnoteCrossrefLink" href="#target_note_LCL355_146_4" title="Click to highlight in text"><sup class="lineRef">4</sup>his <span class="italic">P Walters</span>, <span class="italic">without comment</span>: <span class="italic">iis vulgate.</span></a></li><script type="text/javascript">document.getElementById('note_LCL355_146_4').style.display = "none";</script><li class="note" id="note_LCL355_146_5"><a class="footnoteCrossrefLink" href="#target_note_LCL355_146_5" title="Click to highlight in text"><sup class="lineRef">5</sup>quoque se <span class="italic">Siesbye</span>: se quoque <span class="italic">P</span>(1).</a></li><script type="text/javascript">document.getElementById('note_LCL355_146_5').style.display = "none";</script></ul></section></notes></section>