<section class="div1 language" lang="la"><p class="noindent">
<span class="br"></span><span class="lineNumber">3</span><span class="br"></span> “Sed ut omnia alia exempla praeteream, ut in me quoque ipso alia taceam funera, bis me fraterno luctu aggressa fortuna est, bis intellexit laedi me posse, vinci non posse. Amisi<a class="footnoteLink" href="#note_LCL254_404_1" id="target_note_LCL254_404_1"><sup>1</sup></a> Germanicum fratrem, quem quomodo amaverim, intellegit profecto quisquis cogitat, quomodo suos fratres pii fratres ament; sic tamen affectum meum rexi, ut nec relinquerem quicquam, quod exigi deberet a bono fratre, nec facerem, quod reprehendi posset in principe.”</p>
<span class="br"></span><span class="lineNumber">4</span><span class="br"></span><p>Haec ergo puta tibi parentem publicum referre exempla, eundem ostendere, quam nihil sacrum intactumque sit fortunae, quae ex eis penatibus ausa est funera ducere, ex quibus erat deos petitura. Nemo itaque miretur aliquid ab illa aut crudeliter fieri aut inique; potest enim haec adversus privatas domos ullam aequitatem nosse aut ullam modestiam, cuius implacabilis saevitia totiens ipsa funestavit pulvinaria? <span class="br"></span><span class="lineNumber">5</span><span class="br"></span> Faciamus licet illi convicium non nostro tantum ore sed etiam publico, non tamen mutabitur; adversus omnis se preces omnisque querimonias exiget. Hoc fuit in rebus humanis fortuna, hoc erit. Nihil inausum sibi reliquit, nihil intactum relinquet; ibit violentior per omnia, sicut solita est semper, eas quoque domos ausa iniuriae causa intrare, in quas per templa aditur, et atram laureatis foribus induet <span class="br"></span><span class="lineNumber">6</span><span class="br"></span> vestem. Hoc unum obtineamus ab illa votis ac precibus publicis, si nondum illi genus humanum

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_404_1"><a class="footnoteCrossrefLink" href="#target_note_LCL254_404_1" title="Click to highlight in text"><sup class="lineRef">1</sup><span class="italic">Duff adds</span> amisi sororem <span class="italic">before</span> amisi.</a></li><script type="text/javascript">document.getElementById('note_LCL254_404_1').style.display = "none";</script></ul></section></notes></section>