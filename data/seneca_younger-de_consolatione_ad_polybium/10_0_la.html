<section class="div1 language" lang="la"><p class="noindent">
flere; ut multos flentes audire possis, ut periclitantium et ad misericordiam mitissimi Caesaris pervenire cupientium lacrimas siccare,<a class="footnoteLink" href="#note_LCL254_374_1" id="target_note_LCL254_374_1"><sup>1</sup></a> lacrimae tibi tuae adsiccandae sunt.</p>
<span class="br"></span><span class="lineNumber">1</span><span class="br"></span><p>7. Haec tamen etiamnunc levioribus te remediis adiuvabunt; cum voles omnium rerum oblivisci, Caesarem cogita. Vide, quantam huius in te indulgentiae fidem, quantam industriam debeas; intelleges non magis tibi incurvari licere quam illi, si quis modo est fabulis traditus,<a class="footnoteLink" href="#note_LCL254_374_2" id="target_note_LCL254_374_2"><sup>2</sup></a> cuius umeris mundus innititur. <span class="br"></span><span class="lineNumber">2</span><span class="br"></span> Caesari quoque ipsi, cui omnia licent, propter hoc ipsum multa non licent. Omnium somnos illius vigilia defendit, omnium otium illius labor, omnium delicias illius industria, omnium vacationem illius occupatio. Ex quo se Caesar orbi terrarum dedicavit, sibi eripuit, et siderum modo, quae irrequieta semper cursus suos explicant, numquam illi licet subsistere <span class="br"></span><span class="lineNumber">3</span><span class="br"></span> nec quicquam suum facere. Ad quendam itaque modum tibi quoque eadem necessitas iniungitur; non licet tibi ad utilitates tuas, ad studia tua respicere. Caesare orbem terrarum possidente impertire te nec voluptati nec dolori nec ulli alii rei potes; totum te <span class="br"></span><span class="lineNumber">4</span><span class="br"></span> Caesari debes. Adice nunc quod, cum semper praedices cariorem tibi spiritu tuo Caesarem esse, fas tibi non est salvo Caesare de fortuna queri. Hoc incolumi salvi tibi sunt tui, nihil perdidisti; non tantum siccos oculos tuos esse sed etiam laetos oportet; in hoc tibi omnia sunt, hic pro omnibus est.


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_374_1"><a class="footnoteCrossrefLink" href="#target_note_LCL254_374_1" title="Click to highlight in text"><sup class="lineRef">1</sup>lacrimas siccare <span class="italic">added by Hermes</span>.</a></li><script type="text/javascript">document.getElementById('note_LCL254_374_1').style.display = "none";</script><li class="note" id="note_LCL254_374_2"><a class="footnoteCrossrefLink" href="#target_note_LCL254_374_2" title="Click to highlight in text"><sup class="lineRef">2</sup>traditus <span class="italic">O</span>: tradito <span class="italic">Duff</span>.</a></li><script type="text/javascript">document.getElementById('note_LCL254_374_2').style.display = "none";</script></ul></section></notes></section>