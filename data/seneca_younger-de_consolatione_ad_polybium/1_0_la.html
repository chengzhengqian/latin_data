<section class="div1 language" lang="la">
<h1><span class="sc">Liber XI</span></h1>
<h1><span class="sc">Ad Polybivm</span></h1>
<h1><span class="sc">De Consolatione</span></h1>
<span class="br"></span><span class="lineNumber">1</span><span class="br"></span><p>1. Urbes ac monumenta saxo structa, si vitae<a class="footnoteLink" href="#note_LCL254_356_1" id="target_note_LCL254_356_1"><sup>1</sup></a> nostrae compares, firma sunt; si redigas ad condicionem naturae omnia destruentis et unde edidit eodem revocantis, caduca sunt. Quid enim immortale manus mortales fecerunt? Septem illa miracula et si qua his multo mirabiliora sequentium annorum extruxit ambitio aliquando solo aequata visentur. Ita est: nihil perpetuum, pauca diuturna sunt; aliud alio modo fragile est, rerum exitus variantur, ceterum quicquid coepit et desinit.</p>
<span class="br"></span><span class="lineNumber">2</span><span class="br"></span><p>Mundo quidam minantur interitum et hoc universum, quod omnia divina humanaque complectitur, si fas putas credere, dies aliquis dissipabit et in confusionem veterem tenebrasque demerget. Eat nunc aliquis et singulas comploret animas, Carthaginis ac Numantiae Corinthique cinerem et si quid aliud altius

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_356_1"><a class="footnoteCrossrefLink" href="#target_note_LCL254_356_1" title="Click to highlight in text"><sup class="lineRef">1</sup>urbes ac monumenta saxo structa, si vitae <span class="italic">supplied by Gertz</span>.</a></li><script type="text/javascript">document.getElementById('note_LCL254_356_1').style.display = "none";</script></ul></section></notes></section>