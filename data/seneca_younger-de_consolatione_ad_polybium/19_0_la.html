<section class="div1 language" lang="la"><p class="noindent">
<span class="br"></span><span class="lineNumber">3</span><span class="br"></span> Non desinam totiens tibi offerre Caesarem. Illo moderante terras et ostendente quanto melius beneficiis imperium custodiatur quam armis, illo rebus humanis praesidente<a class="footnoteLink" href="#note_LCL254_392_1" id="target_note_LCL254_392_1"><sup>1</sup></a> non est periculum, ne quid perdidisse te sentias; in hoc uno tibi satis praesidi, solaci est. Attolle te et, quotiens lacrimae suboriuntur oculis tuis, totiens illos in Caesarem derige; siccabuntur maximi et clarissimi conspectu numinis; fulgor eius illos, ut nihil aliud possint aspicere, pra√©stringet <span class="br"></span><span class="lineNumber">4</span><span class="br"></span> et in se haerentes detinebit. Hic tibi, quem tu diebus intueris ac noctibus, a quo numquam deicis animum, cogitandus est, hic contra fortunam advocandus. Nec dubito, cum tanta illi adversus omnes suos sit mansuetudo tantaque indulgentia, quin iam multis solaciis tuum istud vulnus obduxerit, iam multa, quae dolori obstarent tuo, congesserit. Quid porro? Ut nihil horum fecerit, nonne protinus ipse conspectus per se tantummodo cogitatusque <span class="br"></span><span class="lineNumber">5</span><span class="br"></span> Caesar maximo solacio tibi est? Dii illum deaeque terris diu commodent! Acta hic divi Augusti aequet, annos vincat! Quam diu inter mortales erit, nihil ex domo sua mortale esse sentiat! Rectorem Romano imperio filium longa fide approbet et ante illum<a class="footnoteLink" href="#note_LCL254_392_2" id="target_note_LCL254_392_2"><sup>2</sup></a> consortem patris quam successorem aspiciat! Sera et nepotibus demum nostris dies nota sit, qua illum gens sua caelo asserat!</p>
<span class="br"></span><span class="lineNumber">1</span><span class="br"></span><p>13. Abstine ab hoc manus tuas, fortuna, nec in isto potentiam tuam nisi ea parte, qua prodes,


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_392_1"><a class="footnoteCrossrefLink" href="#target_note_LCL254_392_1" title="Click to highlight in text"><sup class="lineRef">1</sup>praesidente <span class="italic">Erasmus</span>: praeside <span class="italic">C</span>.</a></li><script type="text/javascript">document.getElementById('note_LCL254_392_1').style.display = "none";</script><li class="note" id="note_LCL254_392_2"><a class="footnoteCrossrefLink" href="#target_note_LCL254_392_2" title="Click to highlight in text"><sup class="lineRef">2</sup>illum <span class="italic">O</span>: illud <span class="italic">Hermes after Schultess</span>.</a></li><script type="text/javascript">document.getElementById('note_LCL254_392_2').style.display = "none";</script></ul></section></notes></section>