<section class="div1 language" lang="la"><p class="noindent">
mireris ex hoc natum esse, qui fortiter mori posset. Non accepit tamquam novum nuntium filii mortem; quid enim est novi hominem mori, cuius tota vita nihil aliud quam ad mortem iter est? “Ego cum <span class="br"></span><span class="lineNumber">3</span><span class="br"></span> genui, tum moriturum scivi.” Deinde adiecit rem maioris et prudentiae et animi: “Et huic rei sustuli.” Omnes huic rei tollimur; quisquis ad vitam editur, ad mortem destinatur. Gaudeamus ergo<a class="footnoteLink" href="#note_LCL254_388_1" id="target_note_LCL254_388_1"><sup>1</sup></a> eo, quod dabitur, reddamusque id, cum reposcemur. Alium alio tempore fata comprehendent, neminem praeteribunt. In procinctu stet animus et id quod necesse est numquam timeat, quod incertum est semper expectet.</p>
<span class="br"></span><span class="lineNumber">4</span><span class="br"></span><p>Quid dicam duces ducumque progeniem et multis aut consulatibus conspicuos aut triumphis sorte defunctos inexorabili? Tota cum regibus regna populique cum regentibus<a class="footnoteLink" href="#note_LCL254_388_2" id="target_note_LCL254_388_2"><sup>2</sup></a> tulere fatum suum; omnes, immo omnia in ultimum diem spectant. Non idem universis finis est; alium in medio cursu vita deserit, alium in ipso aditu relinquit, alium in extrema senectute fatigatum iam et exire cupientem vix emittit; alio quidem atque alio tempore, omnes tamen in eundem locum tendimus. Utrumne stultius sit nescio mortalitatis legem ignorare, an impu-dentius recusare.</p>
<span class="br"></span><span class="lineNumber">5</span><span class="br"></span><p>Agedum illa, quae multo ingenii tui labore celebrata sunt, in manus sume utriuslibet auctoris carmina, quae tu ita resolvisti, ut quamvis structura


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_388_1"><a class="footnoteCrossrefLink" href="#target_note_LCL254_388_1" title="Click to highlight in text"><sup class="lineRef">1</sup>ergo <span class="italic">added by Erasmus</span>.</a></li><script type="text/javascript">document.getElementById('note_LCL254_388_1').style.display = "none";</script><li class="note" id="note_LCL254_388_2"><a class="footnoteCrossrefLink" href="#target_note_LCL254_388_2" title="Click to highlight in text"><sup class="lineRef">2</sup>regentibus <span class="italic">Haase</span>: gentibus <span class="italic">O</span>.</a></li><script type="text/javascript">document.getElementById('note_LCL254_388_2').style.display = "none";</script></ul></section></notes></section>