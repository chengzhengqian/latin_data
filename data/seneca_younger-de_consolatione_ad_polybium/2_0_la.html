<section class="div1 language" lang="la"><p class="noindent">

cecidit lamentetur, cum etiam hoc quod non habet quo cadat sit interiturum; eat aliquis et fata tantum aliquando nefas ausura sibi non pepercisse conqueratur. <span class="br"></span><span class="lineNumber">3</span><span class="br"></span> Quis tam superbae impotentisque arrogantiae est, ut in hac naturae necessitate omnia ad eundem finem revocantis se unum ac suos seponi velit ruinaeque etiam ipsi mundo imminenti aliquam <span class="br"></span><span class="lineNumber">4</span><span class="br"></span> domum subtrahat? Maximum ergo solacium est cogitare id sibi accidisse, quod omnes ante se passi sunt omnesque passuri; et ideo mihi videtur rerum natura, quod gravissimum fecerat, commune fecisse, ut crudelitatem fati consolaretur aequalitas.</p>
<span class="br"></span><span class="lineNumber">1</span><span class="br"></span><p>2. Illud quoque te non minimum adiuverit, si cogitaveris nihil profuturum dolorem tuum nec illi, quem desideras, nec tibi; noles enim longum esse, quod irritum est. Nam si quicquam tristitia profecturi sumus, non recuso quicquid lacrimarum fortunae meae superfuit tuae fundere; inveniam etiamnunc per hos exhaustos iam fletibus domesticis oculos quod <span class="br"></span><span class="lineNumber">2</span><span class="br"></span> effluat, si modo id tibi futurum bono est. Quid cessas? Conqueramur, atque adeo ipse hanc litem meam faciam: “Iniquissima omnium iudicio fortuna, adhuc videbaris sinu eum hominem continuisse,<a class="footnoteLink" href="#note_LCL254_358_1" id="target_note_LCL254_358_1"><sup>1</sup></a> qui munere tuo tantam venerationem receperat, ut, quod raro ulli contigit, felicitas eius effugeret invidiam. Ecce eum dolorem illi, quem salvo Caesare accipere

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_358_1"><a class="footnoteCrossrefLink" href="#target_note_LCL254_358_1" title="Click to highlight in text"><sup class="lineRef">1</sup>sinu eum hominem continuisse <span class="italic">Joh. Müller</span>: eum hominem continuisse O, <span class="italic">Ball</span>: in eo homine te continuisse <span class="italic">Duff after Madvig</span>.</a></li><script type="text/javascript">document.getElementById('note_LCL254_358_1').style.display = "none";</script></ul></section></notes></section>