<section class="div1 language" lang="la"><p class="noindent">
<span class="br"></span><span class="lineNumber">4</span><span class="br"></span> possumus, conqueramur: “Quid tibi voluisti, tam iniusta et tam violenta fortuna? Tam cito te indulgentiae tuae paenituit? Quae ista crudelitas est, in medios fratres impetum facere et tam cruenta rapina concordissimam turbam imminuere? Tam bene stipatam optimorum adulescentium domum, in nullo fratre degenerantem, turbare et sine ulla causa delibare <span class="br"></span><span class="lineNumber">5</span><span class="br"></span> voluisti<a class="footnoteLink" href="#note_LCL254_364_1" id="target_note_LCL254_364_1"><sup>1</sup></a>? Nihil ergo prodest innocentia ad omnem legem exacta, nihil antiqua frugalitas, nihil felicitatis summae potentia summa conservata abstinentia, nihil sincerus et tutus litterarum amor, nihil ab omni labe mens vacans? Luget Polybius, et in uno fratre quid de reliquis possit metuere admonitus etiam de ipsis doloris sui solaciis timet. Facinus indignum! Luget Polybius et aliquid propitio dolet Caesare! Hoc sine dubio, impotens fortuna, captasti, ut ostenderes neminem contra te ne a Caesare quidem posse defendi.”</p>
<span class="br"></span><span class="lineNumber">1</span><span class="br"></span><p>4. Diutius accusare fata possumus, mutare non possumus. Stant dura et inexorabilia; nemo illa convicio, nemo fletu, nemo causa movet; nihil umquam ulli parcunt nec remittunt. Proinde parcamus lacrimis nihil proficientibus; facilius enim nos inferis dolor iste adiciet quam illos nobis reducet. Qui si nos torquet, non adiuvat, primo quoque tempore deponendus est et ab inanibus solaciis atque amara quadam libidine dolendi animus recipiendus est.
 
</p><notes><section class="footnotes"><ul><li class="note" id="note_LCL254_364_1"><a class="footnoteCrossrefLink" href="#target_note_LCL254_364_1" title="Click to highlight in text"><sup class="lineRef">1</sup>est, in medios … delibare voluisti <span class="italic">O with punctuation of Duff: Hermes after Gertz deletes</span> voluisti.</a></li><script type="text/javascript">document.getElementById('note_LCL254_364_1').style.display = "none";</script></ul></section></notes></section>