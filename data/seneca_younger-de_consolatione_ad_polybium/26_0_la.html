<section class="div1 language" lang="la"><p class="noindent">
placuit consumere, si Romanum adhuc nomen propitia respicit: hunc principem lapsis hominum rebus datum, sicut omnibus mortalibus, sibi esse sacratum velit! Discat ab illo clementiam fiatque mitissimo omnium principum mitis!</p>
<span class="br"></span><span class="lineNumber">1</span><span class="br"></span><p>17. Debes itaque eos intueri omnes, quos paulo ante rettuli, aut adscitos caelo aut proximos, et ferre aequo animo fortunam ad te quoque porrigentem manus, quas ne ab eis quidem, per quos iuramus, abstinet; debes illorum imitari firmitatem in perferendis et evincendis doloribus, in quantum modo <span class="br"></span><span class="lineNumber">2</span><span class="br"></span> homini fas est per divina ire vestigia. Quamvis sint<a class="footnoteLink" href="#note_LCL254_406_1" id="target_note_LCL254_406_1"><sup>1</sup></a> in aliis rebus dignitatum ac nobilitatum magna discrimina, virtus in medio posita est; neminem dedignatur, qui modo dignum se illa iudicat. Optime certe illos imitaberis, qui cum indignari possent non esse ipsos exsortes huius mali, tamen in hoc uno se ceteris exaequari hominibus non iniuriam sed ius mortalitatis iudicaverunt tuleruntque nec nimis acerbe et aspere, quod acciderat, nec molliter et effeminate; nam et non sentire mala sua non est hominis et non ferre non est viri.</p>
<span class="br"></span><span class="lineNumber">3</span><span class="br"></span><p>Non possum tamen, cum omnes circumierim Caesares, quibus fortuna fratres sororesque eripuit, hunc praeterire ex omni Caesarum numero excerpendum, quem rerum natura in exitium opprobriumque humani
 
</p><notes><section class="footnotes"><ul><li class="note" id="note_LCL254_406_1"><a class="footnoteCrossrefLink" href="#target_note_LCL254_406_1" title="Click to highlight in text"><sup class="lineRef">1</sup>sint <span class="italic">added by Gertz</span>.</a></li><script type="text/javascript">document.getElementById('note_LCL254_406_1').style.display = "none";</script></ul></section></notes></section>