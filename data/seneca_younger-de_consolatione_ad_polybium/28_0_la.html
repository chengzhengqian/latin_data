<section class="div1 language" lang="la"><p class="noindent">
maxima homini sunt et solacia. Nunc itaque te studiis tuis immerge altius, nunc illa tibi velut munimenta animi circumda, ne ex ulla tui parte inveniat <span class="br"></span><span class="lineNumber">2</span><span class="br"></span> introitum dolor. Fratris quoque tui produc memoriam aliquo scriptorum monimento tuorum; hoc enim unum est in<a class="footnoteLink" href="#note_LCL254_410_1" id="target_note_LCL254_410_1"><sup>1</sup></a> rebus humanis opus, cui nulla tempestas noceat, quod nulla consumat vetustas. Cetera, quae per constructionem lapidum et marmoreas moles aut terrenos tumulos in magnam eductos altitudinem constant, non propagant longam diem, quippe et ipsa intereunt; immortalis est ingeni memoria. Hanc tu fratri tuo largire, in hac eum conloca; melius illum duraturo semper consecrabis ingenio quam irrito dolore lugebis.</p>
<span class="br"></span><span class="lineNumber">3</span><span class="br"></span><p>Quod ad ipsam fortunam pertinet, etiam si nunc agi apud te causa eius non potest—omnia enim illa, quae nobis dedit, ob hoc ipsum, quod aliquid eripuit, invisa sunt,—tunc tamen erit agenda, cum primum aequiorem te illi iudicem dies fecerit; tunc enim poteris in gratiam cum illa redire. Nam multa providit, quibus hanc emendaret iniuriam, multa etiamnunc dabit, quibus redimat; denique ipsum <span class="br"></span><span class="lineNumber">4</span><span class="br"></span> hoc, quod abstulit, ipsa dederat tibi. Noli ergo contra te ingenio uti tuo, noli adesse dolori tuo. Potest quidem eloquentia tua quae parva sunt approbare pro magnis, rursus magna attenuare et ad minima deducere; sed alio istas vires servet suas,
 
</p><notes><section class="footnotes"><ul><li class="note" id="note_LCL254_410_1"><a class="footnoteCrossrefLink" href="#target_note_LCL254_410_1" title="Click to highlight in text"><sup class="lineRef">1</sup>in <span class="italic">added by Wesenberg</span>.</a></li><script type="text/javascript">document.getElementById('note_LCL254_410_1').style.display = "none";</script></ul></section></notes></section>