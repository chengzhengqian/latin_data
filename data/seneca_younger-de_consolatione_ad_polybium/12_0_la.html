<section class="div1 language" lang="la"><p class="noindent">
hoc tamen argumentum habeto iam corroborati eius et redditi sibi, si poterit a severioribus scriptis ad <span class="br"></span><span class="lineNumber">4</span><span class="br"></span> haec solutiora procedere. In illis enim quamvis aegrum eum adhuc et secum reluctantem avocabit ipsa rerum, quas tractabit, austeritas; haec, quae remissa fronte commentanda sunt, non feret, nisi cum iam sibi ab omni parte constiterit. Itaque debebis eum severiore materia primum exercere, deinde hilariore temperare.</p>
<span class="br"></span><span class="lineNumber">1</span><span class="br"></span><p>9. Illud quoque magno tibi erit levamento, si saepe te sic interrogaveris: â€œUtrumne meo nomine doleo an eius qui decessit? Si meo, perit indulgentiae iactatio et incipit dolor hoc uno excusatus, quod honestus est, cum ad utilitatem respicit, a pietate desciscere; nihil autem minus bono viro convenit quam in fratris <span class="br"></span><span class="lineNumber">2</span><span class="br"></span> luctu calculos ponere. Si illius nomine doleo, necesse est alterutrum ex his duobus esse iudicem. Nam si nullus defunctis sensus superest, evasit omnia frater meus vitae incommoda et in eum restitutus est locum, in quo fuerat antequam nasceretur, et expers omnis mali nihil timet, nihil cupit, nihil patitur. Quis iste furor est pro eo me numquam dolere desinere, qui <span class="br"></span><span class="lineNumber">3</span><span class="br"></span> numquam doliturus est? Si est aliquis defunctis sensus, nunc animus fratris mei velut ex diutino carcere emissus, tandem sui iuris et arbitrii, gestit et rerum naturae spectaculo fruitur et humana omnia ex 
</p><notes></notes></section>