<section class="div1 language" lang="la"><p class="noindent">
te plebeium decet, nihil humile. Quid autem tam humile ac muliebre est quam consumendum se dolori <span class="br"></span><span class="lineNumber">3</span><span class="br"></span> committere? Non idem tibi in luctu pari quod tuis fratribus licet; multa tibi non permittit opinio de studiis ac moribus tuis recepta, multum a te homines exigunt, multum expectant. Si volebas tibi omnia licere, ne convertisses in te ora omnium; nunc tantum tibi praestandum est, quantum promisisti. Omnes illi, qui opera ingenii tui laudant, qui describunt, quibus, cum fortuna tua opus non sit, ingenio opus est, custodes animi tui sunt. Nihil umquam ita potes indignum facere perfecti et eruditi viri professione, ut non multos admirationis de te <span class="br"></span><span class="lineNumber">4</span><span class="br"></span> suae paeniteat. Non licet tibi flere immodice, nec hoc tantummodo non licet; ne somnum quidem extendere in partem diei licet aut a tumultu rerum in otium ruris quieti confugere aut assidua Iaboriosi officii statione fatigatum corpus voluptaria peregrinatione recreare aut spectaculorum varietate animum detinere aut ex tuo arbitrio diem disponere. Multa tibi non licent, quae humillimis et in angulo <span class="br"></span><span class="lineNumber">5</span><span class="br"></span> iacentibus licent. Magna servitus est magna fortuna; non licet tibi quicquam arbitrio tuo facere. Audienda sunt tot hominum milia, tot disponendi libelli; tantus rerum ex orbe toto coeuntium congestus, ut possit per ordinem suum principis maximi animo subici, exigendus est. Non licet tibi, inquam,<span class="br"></span><span class="lineNumber"></span><span class="br"></span>
</p><notes></notes></section>