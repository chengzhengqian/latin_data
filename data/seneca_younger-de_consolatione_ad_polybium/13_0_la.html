<section class="div1 language" lang="la"><p class="noindent">
loco superiore despicit, divina vero, quorum rationem tam diu frustra quaesierat, propius intuetur. Quid itaque eius desiderio maceror, qui aut beatus aut nullus est? Beatum deflere invidia est, nullum dementia.‚Äù</p>
<span class="br"></span><span class="lineNumber">4</span><span class="br"></span><p>An hoc te movet, quod videtur ingentibus et cum maxime circumfusis bonis caruisse? Cum cogitaveris multa esse, quae perdidit, cogita plura esse, quae non timet. Non ira eum torquebit, non morbus affliget, non suspicio lacesset, non edax et inimica semper alienis processibus invidia consectabitur, non metus sollicitabit, non levitas fortunae cito munera sua transferentis inquietabit. Si bene computes, plus illi <span class="br"></span><span class="lineNumber">5</span><span class="br"></span> remissum quam ereptum est. Non opibus fruetur, non tua simul ac sua gratia; non accipiet beneficia, non dabit. Miserum putas, quod ista amisit, an beatum, quod non desiderat? Mihi crede, is beatior est, cui fortuna supervacua est, quam is, cui parata<a class="footnoteLink" href="#note_LCL254_380_1" id="target_note_LCL254_380_1"><sup>1</sup></a> est. Omnia ista bona, quae nos speciosa sed fallaci voluptate delectant, pecunia, dignitas, potentia aliaque complura, ad quae generis humani caeca cupiditas obstupescit, cum labore possidentur, cum invidia conspiciuntur, eos denique ipsos, quos exornant, et premunt; plus minantur quam prosunt. Lubrica et incerta sunt, numquam bene tenentur; nam ut nihil de tempore futuro timeatur, ipsa tamen magnae <span class="br"></span><span class="lineNumber">6</span><span class="br"></span> felicitatis tutela sollicita est. Si velis credere altius

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_380_1"><a class="footnoteCrossrefLink" href="#target_note_LCL254_380_1" title="Click to highlight in text"><sup class="lineRef">1</sup>parata <span class="italic">O</span>: parta <span class="italic">Pincianus</span>.</a></li><script type="text/javascript">document.getElementById('note_LCL254_380_1').style.display = "none";</script></ul></section></notes></section>