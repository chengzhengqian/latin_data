<section class="div1 language" lang="la"><p class="noindent">
maximum poterat, impressisti, et cum bene illum undique circuisses, intellexisti hac parte tantummodo <span class="br"></span><span class="lineNumber">3</span><span class="br"></span> patere ictibus tuis. Quid enim illi aliud faceres? Pecuniam eriperes? Numquam illi obnoxius fuit; nunc quoque, quantum potest, illam a se abigit et in tanta facilitate adquirendi nullum maiorem ex ea <span class="br"></span><span class="lineNumber">4</span><span class="br"></span> fructum quam contemptum eius petit. Eriperes illi amicos? Sciebas tam amabilem esse, ut facile in locum amissorum posset alios substituere; unum enim hunc ex eis, quos in principali domo potentes vidi, cognovisse videor, quem omnibus amicum habere <span class="br"></span><span class="lineNumber">5</span><span class="br"></span> cum expediat, magis tamen etiam libet. Eriperes illi bonam opinionem? Solidior est haec apud eum, quam ut a te quoque ipsa concuti possit. Eriperes bonam valetudinem? Sciebas animum eius liberalibus disciplinis, quibus non innutritus tantum sed innatus est, sic esse fundatum, ut supra omnis <span class="br"></span><span class="lineNumber">6</span><span class="br"></span> corporis dolores emineret. Eriperes spiritum? Quantulum nocuisses! Longissimum illi ingeni aevum fama promisit; id egit ipse, ut meliore sui parte duraret et compositis eloquentiae praeclaris operibus a mortalitate se vindicaret. Quam diu fuerit ullus litteris honor, quam diu steterit aut Latinae linguae potentia aut Graecae gratia, vigebit cum maximis viris, quorum se ingeniis vel contulit <span class="br"></span><span class="lineNumber">7</span><span class="br"></span> vel, si hoc verecundia eius recusat, applicuit. Hoc 
</p><notes></notes></section>