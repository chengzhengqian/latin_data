<section class="div1 language" lang="la"><p class="noindent">
Quod longe a sensibus tuis prudentissimis<a class="footnoteLink" href="#note_LCL254_376_1" id="target_note_LCL254_376_1"><sup>1</sup></a> piissimis-que abest, adversus felicitatem tuam parum gratus es, si tibi quicquam hoc salvo flere permittis.</p>
<span class="br"></span><span class="lineNumber">1</span><span class="br"></span><p>8. Monstrabo etiamnunc non quidem firmius remedium sed familiarius. Si quando te domum receperis, tunc erit tibi metuenda tristitia. Nam quam diu numen tuum intueberis, nullum illa ad te inveniet accessum, omnia in te Caesar tenebit; cum ab illo discesseris, tunc velut occasione data insidiabitur solitudini tuae dolor et requiescenti animo tuo paulatim <span class="br"></span><span class="lineNumber">2</span><span class="br"></span> irrepet. Itaque non est quod ullum tempus vacare patiaris a studiis. Tunc tibi litterae tuae tam diu ac tam fideliter amatae gratiam referant, tunc te illae antistitem et cultorem suum vindicent, tunc Homerus et Vergilius tam bene de humano genere meriti, quam tu et de illis et de omnibus meruisti, quos pluribus notos esse voluisti quam scripserant, multum tecum morentur; tutum id erit omne tempus, quod illis tuendum commiseris. Tunc Caesaris tui opera, ut per omnia saecula domestico narrentur praeconio, quantum potes, compone; nam ipse tibi optime formandi condendique res gestas et materiam dabit et exemplum.</p>
<span class="br"></span><span class="lineNumber">3</span><span class="br"></span><p>Non audeo te eo usque producere, ut fabellas quoque et Aesopeos logos, intemptatum Romanis ingeniis opus, solita tibi venustate conectas. Difficile est quidem, ut ad haec hilariora studia tam vehementer perculsus animus tam cito possit accedere;

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_376_1"><a class="footnoteCrossrefLink" href="#target_note_LCL254_376_1" title="Click to highlight in text"><sup class="lineRef">1</sup>prudentissimis <span class="italic">O</span>: pudentissimis <span class="italic">Hermes after Stangl</span>.</a></li><script type="text/javascript">document.getElementById('note_LCL254_376_1').style.display = "none";</script></ul></section></notes></section>