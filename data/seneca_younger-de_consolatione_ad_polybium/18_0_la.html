<section class="div1 language" lang="la"><p class="noindent">
illorum recesserit, permaneat tamen gratia—sic enim illa ex alia lingua in aliam transtulisti, ut, quod difficillimum erat, omnes virtutes in alienam te orationem secutae sint: — nullus erit in illis scriptis liber, qui non plurima varietatis humanae incertorumque casuum et lacrimarum ex alia atque <span class="br"></span><span class="lineNumber">6</span><span class="br"></span> alia causa fluentium exempla tibi suggerat. Lege, quanto spiritu ingentibus intonueris verbis; pudebit te subito deficere et ex tanta orationis magnitudine desciscere. Ne commiseris, ut quisquis exemplaris rnodo<a class="footnoteLink" href="#note_LCL254_390_1" id="target_note_LCL254_390_1"><sup>1</sup></a> scripta tua mirabatur quaerat quomodo tam grandia tamque solida tam fragilis animus conceperit.</p>
<span class="br"></span><span class="lineNumber">1</span><span class="br"></span><p>12. Potius ab istis te, quae torquent, ad haec tot et tanta, quae consolantur, converte ac respice optimos fratres, respice uxorem, filium respice; pro omnium horum salute hac tecum portione fortuna decidit. Multos habes, in quibus adquiescas. Ab hac te infamia vindica, ne videatur omnibus plus apud te valere unus dolor quam haec tam multa solacia. <span class="br"></span><span class="lineNumber">2</span><span class="br"></span> Omnis istos una tecum perculsos vides nec posse tibi subvenire, immo etiam ultro expectare, ut a te subleventur, intellegis; et ideo quanto minus in illis doctrinae minusque ingenii est, tanto magis obsistere te necesse est communi malo. Est autem hoc ipsum solacii loco, inter multos dolorem suum dividere; qui quia dispensatur inter plures, exigua debet apud te parte subsidere.
 
</p><notes><section class="footnotes"><ul><li class="note" id="note_LCL254_390_1"><a class="footnoteCrossrefLink" href="#target_note_LCL254_390_1" title="Click to highlight in text"><sup class="lineRef">1</sup>exemplaris modo <span class="italic">Hermes after Schultess</span>: exemplo ac modo <span class="italic">BGV</span>: exempto modo <span class="italic">Duff after Madvig</span>.</a></li><script type="text/javascript">document.getElementById('note_LCL254_390_1').style.display = "none";</script></ul></section></notes></section>