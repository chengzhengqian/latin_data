<section class="div1 language" lang="la"><p class="noindent">
<span class="br"></span><span class="lineNumber">2</span><span class="br"></span> Nam lacrimis nostris nisi ratio finem fecerit, fortuna non faciet.</p>
<p>Omnis agedum mortalis circumspice, larga ubique flendi et adsidua materia est. Alium ad cotidianum opus laboriosa egestas vocat, alium ambitio numquam quieta sollicitat, alius divitias, quas optaverat, metuit et voto laborat suo, alium solitudo torquet,<a class="footnoteLink" href="#note_LCL254_366_1" id="target_note_LCL254_366_1"><sup>1</sup></a> alium semper vestibulum obsidens turba; hic habere se dolet liberos, hic perdidisse. Lacrimae nobis <span class="br"></span><span class="lineNumber">3</span><span class="br"></span> deerunt ante quam causae dolendi. Non vides, qualem nobis vitam rerum natura promiserit, quae primum nascentium hominum fletum esse voluit? Hoc principio edimur, huic omnis sequentium annorum ordo consentit. Sic vitam agimus, ideoque moderate id fieri debet a nobis, quod saepe faciendum est, et respicientes, quantum a tergo rerum tristium immineat, si non finire lacrimas, at certe reservare debemus. Nulli parcendum est rei magis quam huic, cuius tam frequens usus est.</p>
<span class="br"></span><span class="lineNumber">1</span><span class="br"></span><p>5. Illud quoque te non minimum adiuverit, si cogitaveris nulli minus gratum esse dolorem tuum quam ei, cui praestari videtur; torqueri ille te aut non vult aut non intellegit. Nulla itaque eius officii ratio est, quod ei, cui praestatur, si nihil sentit, supervacuum
 
</p><notes><section class="footnotes"><ul><li class="note" id="note_LCL254_366_1"><a class="footnoteCrossrefLink" href="#target_note_LCL254_366_1" title="Click to highlight in text"><sup class="lineRef">1</sup>solitudo torquet <span class="italic">Hermes after Haupt</span>: sollicitudo alium labor torquet <span class="italic">O</span>.</a></li><script type="text/javascript">document.getElementById('note_LCL254_366_1').style.display = "none";</script></ul></section></notes></section>