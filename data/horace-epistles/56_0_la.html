<section class="div1 language" lang="la"><header><hgroup><h1>Horace</h1></hgroup></header><section class="div2">
<h3>XVII</h3>
<p class="lineGroup">
<span class="line indent1">Quamvis, Scaeva, satis per te tibi consulis et scis,</span><span class="linebreak"></span>
<span class="line">quo tandem pacto deceat maioribus uti,</span><span class="linebreak"></span>
<span class="line">disce, docendus adhuc quae censet amiculus, ut si</span><span class="linebreak"></span>
<span class="line">caecus iter monstrare velit; tamen aspice si quid</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>et nos, quod cures proprium fecisse, loquamur.</span><span class="linebreak"></span>
<span class="line indent1">Si te grata quies et primam somnus in horam</span><span class="linebreak"></span>
<span class="line">delectat, si te pulvis strepitusque rotarum,</span><span class="linebreak"></span>
<span class="line">si laedit<a class="footnoteLink" href="#note_LCL194_360_1" id="target_note_LCL194_360_1"><sup>1</sup></a> caupona, Ferentinum ire iubebo.</span><span class="linebreak"></span>
<span class="line">nam neque divitibus contingunt gaudia solis,</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>nec vixit male, qui natus moriensque fefellit.</span><span class="linebreak"></span>
<span class="line">si prodesse tuis pauloque benignius ipsum</span><span class="linebreak"></span>
<span class="line">te tractare voles, accedes siccus ad unctum.<a class="footnoteLink" href="#note_LCL194_360_2" id="target_note_LCL194_360_2"><sup>2</sup></a></span><span class="linebreak"></span>
<span class="line indent1">“Si pranderet holus patienter, regibus uti</span><span class="linebreak"></span>
<span class="line">nollet Aristippus.” “si sciret regibus uti,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>fastidiret holus qui me notat.” utrius horum</span><span class="linebreak"></span>
<span class="line">verba probes et facta doce, vel iunior audi</span><span class="linebreak"></span>
<span class="line">cur sit Aristippi potior sententia. namque</span><span class="linebreak"></span>
<span class="line">mordacem Cynicum sic eludebat, ut aiunt:</span><span class="linebreak"></span>
</p>
</section><notes><section class="footnotes"><ul><li class="note" id="note_LCL194_360_1"><a class="footnoteCrossrefLink" href="#target_note_LCL194_360_1" title="Click to highlight in text"><sup class="lineRef">1</sup>laedet <span class="italic">a M</span>, <span class="italic">II</span>.</a></li><script type="text/javascript">document.getElementById('note_LCL194_360_1').style.display = "none";</script><li class="note" id="note_LCL194_360_2"><a class="footnoteCrossrefLink" href="#target_note_LCL194_360_2" title="Click to highlight in text"><sup class="lineRef">2</sup>ad unctum <span class="italic">Porph. <span class="sc">mss</span></span>.: inunctum <span class="italic">V</span>: adinunctum <span class="italic">E</span>.</a></li><script type="text/javascript">document.getElementById('note_LCL194_360_2').style.display = "none";</script></ul></section></notes></section>