<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

perterritae conveniunt cuius de periculo timebant. At ille negat a Callicrate fieri sibi insidias, sed illa <span class="br"></span><span class="lineNumber">5</span><span class="br"></span>quae agerentur fieri praecepto suo. Mulieres nihilo setius Callicratem in aedem Proserpinae deducunt ac iurare cogunt nihil ab illo periculi fore Dioni. Ille hac religione non modo non est deterritus, sed ad maturandum concitatus est, verens ne prius consilium
aperiretur suum, quam cogitata perfecisset.</p>
<p><span class="bold">9.</span> Hac mente proximo die festo, cum a conventu se remotum Dion domi teneret atque in conclavi edito recubuisset, consciis facinoris loca munitiora oppidi tradit, domum custodiis saepit, a foribus qui
<span class="br"></span><span class="lineNumber">2</span><span class="br"></span>non discedant certos praeficit, navem triremem armatis ornat Philostratoque, fratri suo, tradit eamque in portu agitari iubet, ut si exercere remiges vellet, cogitans, si forte consiliis obstitisset fortuna,
<span class="br"></span><span class="lineNumber">3</span><span class="br"></span>ut haberet qua fugeret ad salutem. Suorum autem e numero Zacynthios<a class="footnoteLink" href="#note_LCL467_122_1" id="target_note_LCL467_122_1"><sup>1</sup></a> adulescentes quosdam eligit cum audacissimos tum viribus maximis, iisque dat negotium, ad Dionem eant inermes, sic ut conveniendi
eius gratia viderentur venire. Ii propter
<span class="br"></span><span class="lineNumber">4</span><span class="br"></span>notitiam sunt intromissi. At illi ut limen eius<a class="footnoteLink" href="#note_LCL467_122_2" id="target_note_LCL467_122_2"><sup>2</sup></a> intrarant, foribus obseratis, in lecto cubantem invadunt, colligant; fit strepitus, adeo ut exaudiri posset foris.</p>
<p><span class="br"></span><span class="lineNumber">5</span><span class="br"></span>Hic, sicut ante saepe dictum est, quam invisa sit





</p></section><notes><section class="footnotes"><ul><li class="note" id="note_LCL467_122_1"><a class="footnoteCrossrefLink" href="#target_note_LCL467_122_1" title="Click to highlight in text"><sup class="lineRef">1</sup>Zacynthios, <span class="italic">u, in margin</span>; Zaguntios, <span class="italic">etc., MSS.</span></a></li><script type="text/javascript">document.getElementById('note_LCL467_122_1').style.display = "none";</script><li class="note" id="note_LCL467_122_2"><a class="footnoteCrossrefLink" href="#target_note_LCL467_122_2" title="Click to highlight in text"><sup class="lineRef">2</sup>aedis, <span class="italic">Wagner.</span></a></li><script type="text/javascript">document.getElementById('note_LCL467_122_2').style.display = "none";</script></ul></section></notes></section>