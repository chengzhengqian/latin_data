<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

manus porrigeret suppetebat, nisi in amicorum possessiones. Id eius modi erat, ut, cum milites <span class="br"></span><span class="lineNumber">3</span><span class="br"></span>reconciliasset, amitteret optimates. Quarum rerum cura angebatur et, insuetus male audiendi, non animo aequo ferebat de se ab iis male existimari quorum paulo ante in caelum fuerat elatus laudibus. Vulgus autem, offensa in eum militum voluntate, liberius loquebatur et tyrannum non ferendum dictitabat.</p>
<p><span class="bold">8.</span> Haec ille intuens cum quem ad modum sedaret nesciret, et quorsum evaderent timeret, Callicrates quidam, civis Atheniensis, qui simul cum eo ex Peloponneso in Siciliam venerat, homo et callidus et ad fraudem acutus, sine ulla religione ac fide, adiit
<span class="br"></span><span class="lineNumber">2</span><span class="br"></span>ad Dionem et ait: eum magno in periculo esse propter offensionem populi et odium militum, quod nullo modo evitare posset, nisi alicui suorum negotium daret qui se simularet illi inimicum. Quem si invenisset
idoneum, facile omnium animos cogniturum adversariosque sublaturum, quod inimici ehis dissidenti<a class="footnoteLink" href="#note_LCL467_120_1" id="target_note_LCL467_120_1"><sup>1</sup></a>
suos sensus aperturi forent.</p>
<p><span class="br"></span><span class="lineNumber">3</span><span class="br"></span>Tali consilio probato, excepit has partes ipse Callicrates et se armat imprudentia Dionis. Ad eum interficiundum socios conquirit, adversarios eius
<span class="br"></span><span class="lineNumber">4</span><span class="br"></span>convenit, coniuratione confirmat. Res, multis consciis
quae gereretur, elata defertur ad Aristomachen, sororem Dionis, uxoremque Areten. Illae timore



</p></section><notes><section class="footnotes"><ul><li class="note" id="note_LCL467_120_1"><a class="footnoteCrossrefLink" href="#target_note_LCL467_120_1" title="Click to highlight in text"><sup class="lineRef">1</sup>dissidenti, <span class="italic">Bremi, F</span> λ; dissidentis, <span class="italic">most MSS.</span>; dissidentes π <span class="italic">B R u.</span></a></li><script type="text/javascript">document.getElementById('note_LCL467_120_1').style.display = "none";</script></ul></section></notes></section>