<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

reddere Syracusanis. A qua voluntate Philisti consilio deterritus aliquanto crudelior esse coepit.</p>
<p><span class="bold">4</span>. Qui quidem cum a Dione se superari videret ingenio, auctoritate, amore populi, verens ne, si eum secum haberet, aliquam occasionem sui daret opprimendi,
navem ei triremem dedit, qua Corinthum deveheretur, ostendens se id utriusque facere causa, ne, cum inter se timerent, alteruter alterum praeoccuparet.
<span class="br"></span><span class="lineNumber">2</span><span class="br"></span>Id cum factum multi indignarentur magnaeque esset invidiae tyranno, Dionysius omnia quae moveri poterant Dionis in navis imposuit ad eumque misit. Sic enim existimari volebat id se non odio hominis, sed suae salutis fecisse causa.
<span class="br"></span><span class="lineNumber">3</span><span class="br"></span>Postea vero quam audivit eum in Peloponneso manum comparare sibique bellum facere conari, Areten, Dionis uxorem, alii nuptum dedit filiumque eius sic educari iussit, ut indulgendo turpissimis
<span class="br"></span><span class="lineNumber">4</span><span class="br"></span>imbueretur cupiditatibus. Nam puero, priusquam pubes esset, scorta adducebantur, vino epulisque obruebatur, neque ullum tempus sobrio relinquebatur.
<span class="br"></span><span class="lineNumber">5</span><span class="br"></span>Is usque eo vitae statum commutatum ferre non potuit, postquam in patriam rediit pater—namque
appositi erant custodes, qui eum a pristino victu deducerent—ut se de superiore parte aedium deiecerit atque ita interierit. Sed illuc revertor.</p>
<p><span class="bold">5</span>. Postquam Corinthum pervenit Dion et eodem perfugit Heraclides, ab eodem expulsus Dionysio,
</p></section><notes></notes></section>