<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2">
<p><span class="bold">6</span>. Has tam prosperas tamque inopinatas res consecuta
est subita commutatio, quod fortuna, sua mobilitate, quem paulo ante extulerat demergere
<span class="br"></span><span class="lineNumber">2</span><span class="br"></span>est adorta. Primum in filio de quo commemoravi supra suam vim exercuit. Nam cum uxorem reduxisset, quae alii fuerat tradita, filiumque vellet revocare ad virtutem a perdita luxuria, accepit
<span class="br"></span><span class="lineNumber">3</span><span class="br"></span>gravissimum parens vulnus morte filii. Deinde orta dissensio est inter eum et Heraclidem, qui, quod ei<a class="footnoteLink" href="#note_LCL467_118_1" id="target_note_LCL467_118_1"><sup>1</sup></a> principatum non concedebat, factionem comparavit.
Neque is minus valebat apud optimates, quorum consensu praeerat classi, cum Dion exercitum
<span class="br"></span><span class="lineNumber">4</span><span class="br"></span>pedestrem teneret. Non tulit hoc animo aequo Dion, et versum illum Homeri rettulit ex secunda rhapsodia, in quo haec sententia est: non posse bene geri rem publicam multorum imperiis. Quod dictum magna invidia consecuta est; namque aperuisse videbatur omnia in sua potestate esse
<span class="br"></span><span class="lineNumber">5</span><span class="br"></span>velle. Hanc ille non lenire obsequio, sed acerbitate opprimere studuit, Heraclidemque, cum Syracusas venisset, interficiundum curavit.</p>
<p><span class="bold">7.</span> Quod factum omnibus maximum timorem iniecit; nemo enim illo interfecto se tutum putabat. Ille autem, adversario remoto, licentius eorum bona quos sciebat adversus se sensisse militibus dispertivit.
<span class="br"></span><span class="lineNumber">2</span><span class="br"></span>Quibus divisis, cum cotidiani maximi fierent sumptus,
celeriter pecunia deesse coepit, neque quo




</p></section><notes><section class="footnotes"><ul><li class="note" id="note_LCL467_118_1"><a class="footnoteCrossrefLink" href="#target_note_LCL467_118_1" title="Click to highlight in text"><sup class="lineRef">1</sup>qui quod ei, <span class="italic">Fleck.</span>; qui quod, <span class="italic">R, Nipp.</span>; qui quidem, <span class="italic">MSS.</span></a></li><script type="text/javascript">document.getElementById('note_LCL467_118_1').style.display = "none";</script></ul></section></notes></section>