<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2">
<p class="noindent"><span class="bold">b</span><span class="italic"> </span>Porph. ad Hor. <span class="italic">Epist.</span> 2.1.51</p>
<p class="noindent">“leviter curare videtur”: securus iam de proventu suae laudis est Ennius, propter quam ante sollicitus in principio Annalium suorum somnio se scripsit admonitum, quod secundum Pythagorae dogma anima Homeri in suum corpus venisset. facete autem somnia Pythagorea dixit, ut ipsum etiam Pythagoram † sua sibimet metempsychosi videre videatur.</p>
<p>​</p>
<p class="noindent"><span class="bold">t 4</span> (cf. T 58) Commentum Cornuti in Persium 6.10</p>
<p class="noindent">“postquam destertuit”:<span class="sc"> </span>. . . [2] sic Ennius ait in Annalium suorum principio, ubi se dicit vidisse in somnis Homerum dicentem fuisse quondam pavonem et ex eo translatam in se animam esse secundum Pytagorae philosophi definitionem, qui dicit animas humanas per palingenesiam, id est per iteratam generationem, exeuntes de corporibus in alia posse corpora introire. [3] ideo autem, “quintus” dixit propter eam opinionem quae dicit animam Pytagorae in pavonem translatam, de pavone vero ad Euphorbium, de Euphorbio ad Homerum, de Homero autem ad Ennnium. [4] vel certe quod cognomento Ennius diceretur.</p>
</section><notes></notes></section>