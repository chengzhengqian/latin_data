<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2">
<p>​</p>
<p class="noindent"><span class="bold">10</span> Oros. <span class="italic">Hist.</span> 4.1.14 [de pugna Heracleensi]</p>
<p class="noindent">sed Pyrrhus atrocitatem cladis quam hoc bello exceperat dis suis hominibusque testatus est adfigens titulum in templum Tarentini Iovis, in quo haec scripsit:</p>
<blockquote><p><span class="line indent8"><span class="br"></span><span class="lineNumber">180</span><span class="br"></span>qui antehac</span><span class="linebreak"></span>
<span class="line">invicti fuere viri, pater optume Olympi,</span><span class="linebreak"></span>
<span class="line">hos ego vi pugna vici victusque sum ab isdem</span><span class="linebreak"></span></p></blockquote>
<p class="noindent">et cum a sociis increpitaretur cur se victum diceret qui vicisset respondisse fertur: ne ego si iterum eodem modo vicero sine ullo milite Epirum revertar.</p>
<p>​</p>
<p class="noindent"><span class="bold">11</span> Cic.<span class="italic"> Off.</span> 1.38</p>
<p class="noindent">Pyrrhi quidem de captivis reddendis illa praeclara:</p>
<blockquote><p><span class="line"><span class="br"></span><span class="lineNumber">183</span><span class="br"></span>nec mi aurum posco nec mi pretium dederitis:</span><span class="linebreak"></span>
<span class="line">non cauponantes bellum sed belligerantes</span><span class="linebreak"></span>
<span class="line">ferro, non auro vitam cernamus utrique.</span><span class="linebreak"></span>
<span class="line">vosne velit an me regnare era quidve ferat Fors</span><span class="linebreak"></span>
</p></blockquote></section><notes></notes></section>