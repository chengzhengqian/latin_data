<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2">
<p>​</p>
<p class="noindent"><span class="bold">1</span> (= T 18)</p>
<p class="noindent"><span class="bold">a</span> Cic. <span class="italic">Brut.</span> 75–76</p>
<p class="noindent">tamen illius, quem in vatibus et Faunis adnumerat Ennius, bellum Punicum quasi Myronis opus delectat. sit Ennius sane, ut est certe, perfectior: qui si illum, ut simulat, contemneret, non omnia bella persequens primum illud Punicum acerrimum bellum reliquisset. sed ipse dicit cur id faciat.</p>
<blockquote><p><span class="line indent4"><span class="br"></span><span class="lineNumber">206</span><span class="br"></span>scripsere [inquit] alii rem</span><span class="linebreak"></span>
<span class="line">vorsibus</span><span class="linebreak"></span></p></blockquote>
<p class="noindent">et luculente quidem scripserunt, etiam si minus quam tu polite. nec vero tibi aliter videri debet, qui a Naevio vel sumpsisti multa, si fateris, vel, si negas, surripuisti.</p>
<p>​</p>
<p class="noindent"><span class="bold">b</span>Cic.<span class="bold"> </span><span class="italic">Brut.</span> 71</p>
<p class="noindent">et nescio an reliquis in rebus omnibus idem eveniat: nihil est enim simul et inventum et perfectum; nec dubitari debet quin fuerint ante Homerum poetae, quod ex eis carminibus intellegi potest, quae apud illum et in Phaeacum et in procorum epulis canuntur. quid, nostri veteres versus ubi sunt?</p>
<blockquote><p><span class="line indent4">quos olim fauni vatesque canebant</span><span class="linebreak"></span></p></blockquote>
<p class="noindent">cum</p>
<blockquote><p><span class="line"><span class="br"></span><span class="lineNumber">208</span><span class="br"></span>neque Musarum scopulos</span><span class="linebreak"></span>
<span class="line">nec dicti studiosus [quisquam erat] ante hunc</span><span class="linebreak"></span></p></blockquote>
<span class="line indent4">quisquam erat <span class="italic">Ciceroni tribuit Skutsch</span></span><span class="linebreak"></span>
</section><notes></notes></section>