<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2">
<p>​</p>
<p class="noindent"><span class="bold">*6</span> (= T 17) Cic. <span class="italic">Brut.</span> 57–60</p>
<p class="noindent">quem vero exstet et de quo sit memoriae proditum eloquentem fuisse et ita esse habitum, primus est M. Cornelius Cethegus, cuius eloquentiae est auctor et idoneus quidem mea sententia Q. Ennius, praesertim cum et ipse eum audiverit et scribat de mortuo; ex quo nulla suspicio est amicitiae causa esse mentitum. [58] est igitur sic apud illum in nono ut opinor Annali:</p>
<blockquote><p><span class="line"><span class="br"></span><span class="lineNumber">304</span><span class="br"></span>additur orator Cornelius suauiloquenti</span><span class="linebreak"></span>
<span class="line">ore Cethegus Marcus Tuditano collega</span><span class="linebreak"></span>
<span class="line">Marci filius</span><span class="linebreak"></span></p></blockquote>
<p class="noindent">et oratorem appellat et suaviloquentiam tribuit . . . sed est ea laus eloquentiae certe maxima:</p>
<blockquote><p><span class="line indent5">is dictus popularibus ollis</span><span class="linebreak"></span>
<span class="line">qui tum vivebant homines atque aevom agitabant</span><span class="linebreak"></span>
<span class="line">Flos delibatus populi</span><span class="linebreak"></span></p></blockquote>
<p class="noindent">[59] probe vero; ut enim hominis decus ingenium, sic ingeni ipsius lumen et eloquentia, qua virum excellentem praeclare tum illi homines florem populi esse dixerunt</p>
<blockquote><p><span class="line indent6">Suadaique medulla</span><span class="linebreak"></span></p></blockquote>
<p class="noindent">Πειθὼ quam vocant Graeci, cuius effector est orator, hanc Suadam appellavit Ennius; eius autem Cethegum medullam fuisse vult, ut, quam deam in Pericli labris scripsit Eupolis sessitavisse [F 102 <span class="italic">PCG</span>], huius hic medullam nostrum oratorem fuisse dixerit. [60] at hic Cethegus consul cum P. Tuditano fuit bello Punico secundo . . . et id </p>
<span class="line indent4">306 popularibus ollis <span class="italic">Merula</span>: ollis popularibus olim <span class="italic">codd.</span></span><span class="linebreak"></span>
</section><notes></notes></section>