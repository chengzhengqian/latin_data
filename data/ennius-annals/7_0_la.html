<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2">
<p>​</p>
<p class="noindent"><span class="bold">2</span> Fronto, Ad M. Caesarem et invicem libri, <span class="italic">Ep.</span> 4.12.4 (p. 67.3–7 van den Hout)</p>
<p class="noindent">si quando te</p>
<blockquote><p><span class="line indent3"><span class="br"></span><span class="lineNumber">2</span><span class="br"></span>somno leni</span><span class="linebreak"></span></p></blockquote>
<p class="noindent">ut poeta ait,</p>
<blockquote><p><span class="line indent6">placidoque revinctus</span><span class="linebreak"></span></p></blockquote>
<p class="noindent">video in somnis, numquam est quin amplectar et exosculer: tum pro argumento cuiusque somni aut fleo ubertim aut exulto laetitia aliqua et voluptate. hoc unum ex Annalibus sumptum amoris mei argumentum poeticum et sane somniculosum.</p>
<p>​</p>
<p class="noindent"><span class="bold">3</span> (= T 27 = <span class="italic">Epi.</span> F 1) Cic. <span class="italic">Acad.</span> 2.51</p>
<p class="noindent">num censes Ennium cum in hortis cum Ser. Galba vicino suo ambulavisset dixisse visus sum mihi cum Galba ambulare? at cum somniavit ita narravit:</p>
<blockquote><p><span class="line indent6"><span class="br"></span><span class="lineNumber">3</span><span class="br"></span>visus Homerus adesse poeta</span><span class="linebreak"></span></p></blockquote>
<p class="noindent">idemque in Epicharmo [F 1]: nam videbar somniare m{e}d ego esse mortuum. itaque, simul ut experrecti sumus, visa illa contemnimus neque ita habemus ut ea quae in foro gessimus.</p>
<p class="noindent">Cf. Cic. <span class="italic">Acad. </span>2.88; <span class="italic">Rep. 6</span>.10; Fronto, <span class="italic">Ep.</span> 2.12 (= T 79).</p>
</section><notes></notes></section>