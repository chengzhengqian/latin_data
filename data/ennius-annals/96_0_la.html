<section class="div1 language" lang="la"><header><hgroup><h1>FRL I: ENNIUS</h1></hgroup></header><section class="div2">
<p>​</p>
<p class="noindent"><span class="bold">*3</span> Gell. <span class="italic">NA</span> 6.2.3–12</p>
<p class="noindent">scripsit autem Caesellius Q. Ennium in XIII. Annali “cor” dixisse genere masculino. [4] verba Caeselli subiecta sunt: “masculino genere, ut multa alia, enuntiavit Ennius. nam in XIII. Annali <span class="italic">quem cor</span> dixit.” [5] ascripsit deinde versus Ennii duo: “Hannibal audaci cum pectore de me hortatur / ne bellum faciam, quem credidit esse meum cor?” [6] Antiochus est, qui hoc dixit, Asiae rex. is admiratur et permovetur, quod Hannibal Carthaginiensis bellum se facere populo Romano volentem dehortetur. [7] hos autem versus Caesellius sic accipit, tamquam si Antiochus sic dicat: “Hannibal me, ne bellum geram, dehortatur; quod cum facit, ecquale putat cor habere me et quam stultum esse me credit, cum id mihi persuadere vult?” [8] hoc Caesellius quidem, sed aliud longe Ennius. [9] nam tres versus sunt, non duo, ad hanc Ennii sententiam pertinentes, ex quibus tertium versum Caesellius non respexit:</p>
<blockquote><p><span class="line"><span class="br"></span><span class="lineNumber">371</span><span class="br"></span>Hannibal audaci cum pectore de me hortatur</span><span class="linebreak"></span>
<span class="line">ne bellum faciam, quem credidit esse meum cor</span><span class="linebreak"></span>
<span class="line">suasorem summum et studiosum robore belli</span><span class="linebreak"></span></p></blockquote>
<p class="noindent">[10] horum versuum sensus atque ordo sic, opinor, est: Hannibal ille audentissimus atque fortissimus, quem ego credidi—hoc est enim “cor meum credidit,” proinde atque diceret “quem ego stultus homo credidi”—summum fore suasorem ad bellandum, is me dehortatur dissuadetque,

</p></section><notes></notes></section>