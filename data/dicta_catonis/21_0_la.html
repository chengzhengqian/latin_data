<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2"><p class="lineGroup">
<span class="line">Sis bonus idque bonis, laesus nec laede nocentem.</span><span class="linebreak"></span>
<span class="line">Vir prudens animo est melior quam fortis in armis.</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>Divitias animo iniustas attendere noli.</span><span class="linebreak"></span>
<span class="line">Semper avarus amat mendacia furta rapinas.</span><span class="linebreak"></span>
<span class="line">Invidiae maculat famam mala pestis honestam.</span><span class="linebreak"></span>
<span class="line">Nil sine consilio facias: sic facta probantur.</span><span class="linebreak"></span>
<span class="line">Instanter facias, sors quae tibi tradat agenda.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>Improperes numquam, dederis munuscula si qua.</span><span class="linebreak"></span>
<span class="line">Omnia pertractet primum mens verba loquelae.</span><span class="linebreak"></span>
<span class="line">Sic novus atque novum vinum veterascat amicus.</span><span class="linebreak"></span>
<span class="line">Alma dies noctem sequitur somnosque labores.</span><span class="linebreak"></span>
<span class="line">Tempora dum variant, animus sit semper honestus.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>Corripe peccantem, noli at dimittere, amicum.</span><span class="linebreak"></span>
<span class="line">Observat sapiens sibi tempus in ore loquendi;</span><span class="linebreak"></span>
<span class="line">insipiens loquitur spretum sine tempore verbum.</span><span class="linebreak"></span>
<span class="line">Iam magnum reddis modico tu munus amico,</span><span class="linebreak"></span>
<span class="line">si ipsum ut amicus amas: amor est pretiosior auro.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>Dives erit semper, dure qui operatur in agro.</span><span class="linebreak"></span>
<span class="line">Otia qui sequitur, veniet huic semper egestas.</span><span class="linebreak"></span>
<span class="line">Omnibus est opibus melior vir mente fidelis.</span><span class="linebreak"></span>
<span class="line">Qui bona sectatur prima bene surgit in hora.</span><span class="linebreak"></span>
<span class="line">Multorum profert sapientis lingua salutem.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>Hostili in bello dominatur dextera fortis.</span><span class="linebreak"></span>
<span class="line">Lingua ligata tibi multos acquirit amicos.</span><span class="linebreak"></span>
<span class="line">Diligit hic natum, virga qui corripit illum.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL434_632_41"><sup class="lineRef">41</sup>forte <span class="italic">Baehrens:</span> in ore <span class="italic">cod. Fris.</span>
</li><li class="note text" id="note_LCL434_632_50"><sup class="lineRef">50</sup>hostili <span class="italic">Baehrens:</span> hostibus <span class="italic">cod. Fris.</span>
</li><li class="note text" id="note_LCL434_632_51"><sup class="lineRef">51</sup>ligata tibi <span class="italic">Baehrens:</span> placata sibi <span class="italic">cod. Fris.</span>
</li></ul></section></notes></section>