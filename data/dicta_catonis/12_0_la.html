<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2">
<h3><span class="ac">Liber IV</span></h3>
<p class="lineGroup">
<span class="line indent2">Semotam a curis si vis producere vitam</span><span class="linebreak"></span>
<span class="line indent2">nec vitiis haerere animi, quae moribus obsunt,</span><span class="linebreak"></span>
<span class="line indent2">haec praecepta tibi saepe esse legenda memento:</span><span class="linebreak"></span>
<span class="line indent2">invenies, quo te possis mutare, magistrum.</span><span class="linebreak"></span>
<span class="line">1. Despice divitias, si vis animo esse beatus; quas qui suspiciunt, mendicant semper avari.</span><span class="linebreak"></span>
<span class="line">2. Commoda Naturae nullo tibi tempore derunt, si contentus eo fueris quod postulat usus.</span><span class="linebreak"></span>
<span class="line">3. Cum sis incautus nec rem ratione gubernes, noli Fortunam, quae non est, dicere caecam.</span><span class="linebreak"></span>
<span class="line">4. Dilige â€  te ornari, sed parce dilige formam, quam nemo sanctus nec honestus captat habere.</span><span class="linebreak"></span>
<span class="line">5. Cum fueris locuples, corpus curare memento: aeger dives habet nummos, se non habet ipsum.</span><span class="linebreak"></span>
<span class="line">6. Verbera cum tuleris discens aliquando magistri, fer patris imperium, cum verbis exit in iram.</span><span class="linebreak"></span>
<span class="line">7. Res age quae prosunt; rursus vitare memento, in quis error inest nec spes est certa laboris.</span><span class="linebreak"></span>
<span class="line">8. Quod donare potes gratis concede roganti; nam recte fecisse bonis in parte lucrorum est.</span><span class="linebreak"></span>
<span class="line">9. Quod tibi suspectum est confestim discute quid</span><span class="linebreak"></span>
<span class="line indent2">sit;
namque solent, primo quae sunt neglecta,</span><span class="linebreak"></span>
<span class="line indent2">nocere.</span><span class="linebreak"></span>
<span class="line">10. Cum te detineat veneris damnosa libido, indulgere gulae noli, quae ventris amica est.</span><span class="linebreak"></span>
</p></section><notes><section class="footnotes"><ul><li class="note text" id="note_LCL434_614_2"><sup class="lineRef">2</sup>quem <span class="italic">codd.</span> (<span class="italic">quod non congruit cum</span> formam): quam <span class="italic">vulgo.</span> habere <span class="italic">codd.</span>: ab aere <span class="italic">Scaliger.</span>
</li></ul></section></notes></section>