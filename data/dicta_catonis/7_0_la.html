<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2"><p class="lineGroup">
<span class="line">si Romana cupis et Punica noscere bella,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>Lucanum quaeres, qui Martis proelia dixit;</span><span class="linebreak"></span>
<span class="line">si quid amare libet vel discere amare legendo,</span><span class="linebreak"></span>
<span class="line">Nasonem petito; sin autem cura tibi haec est,</span><span class="linebreak"></span>
<span class="line">ut sapiens vivas, audi quae discere possis,</span><span class="linebreak"></span>
<span class="line">per quae semotum vitiis deducitur aevum:</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>ergo ades et quae sit sapientia disce legendo.</span><span class="linebreak"></span>
<span class="line">1. Si potes, ignotis etiam prodesse memento: utilius regno est meritis acquirere amicos.</span><span class="linebreak"></span>
<span class="line">2. An di sint caelumque regant, ne quaere doceri: cum sis mortalis, quae sunt mortalia cura.</span><span class="linebreak"></span>
<span class="line">3. Linque metum leti; nam stultum est tempore</span><span class="linebreak"></span>
<span class="line indent2">in omni,</span><span class="linebreak"></span>
<span class="line">dum mortem metuas, amittere gaudia vitae.</span><span class="linebreak"></span>
<span class="line">4. Iratus de re incerta contendere noli: impedit ira animum, ne possis cernere verum.</span><span class="linebreak"></span>
<span class="line">5. Fac sumptum propere, cum res desiderat ipsa; dandum etenim est aliquid, dum tempus postulat</span><span class="linebreak"></span>
<span class="line indent2">aut res.</span><span class="linebreak"></span>
<span class="line">6. Quod nimium est fugito, parvo gaudere memento tuta mage est puppis modico quae flumine</span><span class="linebreak"></span>
<span class="line indent2">fertur.</span><span class="linebreak"></span>
<span class="line">7. Quod pudeat, socios prudens celare memento, ne plures culpent id quod tibi displicet uni.</span><span class="linebreak"></span>
</p></section><notes><section class="footnotes"><ul><li class="note text" id="note_LCL434_604_4"><sup class="lineRef">4</sup>romam velis et p. cognuscere (<span class="italic">sic</span>) A: civica <span class="italic">pro</span> punica <span class="italic">Scriverius.</span>
</li></ul></section></notes></section>