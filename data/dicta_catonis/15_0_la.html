<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2"><p class="lineGroup">
<span class="line">37. Tempora longa tibi noli promittere vitae: quocumque incedis, sequitur Mors corporis</span><span class="linebreak"></span>
<span class="line indent2">umbra.</span><span class="linebreak"></span>
<span class="line">38. Ture deum placa, vitulum sine crescat aratro: ne credas gaudere deum, cum caede litatur.</span><span class="linebreak"></span>
<span class="line">39. Cede locum laesus Fortunae, cede potenti: laedere qui &lt;potuit&gt; poterit prodesse aliquando.</span><span class="linebreak"></span>
<span class="line">40. Cum quid peccaris, castiga te ipse subinde: vulnera dum sanas, dolor est medicina doloris.</span><span class="linebreak"></span>
<span class="line">41. Damnaris numquam post longum tempus amicum:
mutavit mores, sed pignora prima memento.</span><span class="linebreak"></span>
<span class="line">42. Gratior officiis, quo sis mage carior, esto, ne nomen subeas quod dicunt officiperdi.</span><span class="linebreak"></span>
<span class="line">43. Suspectus cave sis, ne sis miser omnibus horis; nam timidis et suspectis aptissima mors est.</span><span class="linebreak"></span>
<span class="line">44. Cum servos fueris proprios mercatus in usus
et famulos dicas, homines tamen esse memento.</span><span class="linebreak"></span>
<span class="line">45. Quam primum rapienda tibi est occasio prona, ne rursus quaeras iam quae neglexeris ante.</span><span class="linebreak"></span>
<span class="line">46. Morte repentina noli gaudere malorum: felices obeunt quorum sine crimine vita est.</span><span class="linebreak"></span>
<span class="line">47. Cum coniunx tibi sit, ne res et fama laboret, vitandum ducas inimicum nomen amici.</span><span class="linebreak"></span>
<span class="line">18. Cum tibi contigerit studio cognoscere multa, fac discas multa a vita te scire doceri.</span><span class="linebreak"></span>
<span class="line">49. Miraris versus nudis me scribere verbis? hoc brevitas fecit, sensu uno iungere binos.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL434_620_2"><sup class="lineRef">2</sup>iam quae <span class="italic">Baehrens:</span> quae iam <span class="italic">codd.</span>
</li></ul></section></notes></section>