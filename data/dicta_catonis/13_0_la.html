<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2"><p class="lineGroup">
<span class="line">11. Cum tibi praeponas animalia bruta timore, unum hominem scito tibi praecipue esse timendum.</span><span class="linebreak"></span>
<span class="line">12. Cum tibi praevalidae fuerint in corpore vires, fac sapias: sic tu poteris vir fortis haberi.</span><span class="linebreak"></span>
<span class="line">13. Auxilium a notis petito, si forte labores;
nec quisquam melior medicus quam fidus amicus.</span><span class="linebreak"></span>
<span class="line">14. Cum sis ipse nocens, moritur cur victima pro te? stultitia est morte alterius sperare salutem.</span><span class="linebreak"></span>
<span class="line">15. Cum tibi vel socium vel fidum quaeris amicum, non tibi fortuna est hominis sed vita petenda.</span><span class="linebreak"></span>
<span class="line">16. Utere quaesitis opibus, fuge nomen avari: quid tibi divitiae, si semper pauper abundes?</span><span class="linebreak"></span>
<span class="line">17. Si famam servare cupis, dum vivis, honestam, fac fugias animo quae sunt mala gaudia vitae.</span><span class="linebreak"></span>
<span class="line">18. Cum sapias animo, noli ridere senectam; nam quoicumque seni puerilis sensus inhaeret.</span><span class="linebreak"></span>
<span class="line">19. Disce aliquid; nam cum subito Fortuna recessit, ars remanet vitamque hominis non deserit</span><span class="linebreak"></span>
<span class="line indent2">umquam.</span><span class="linebreak"></span>
<span class="line">20. Prospicito tecum tacitus quid quisque loquatur: sermo hominum mores et celat et indicat idem.</span><span class="linebreak"></span>
<span class="line">21. Exerce studio quamvis perceperis artem:
ut cura ingenium, sic et manus adiuvat usum.</span><span class="linebreak"></span>
<span class="line">22. Multum venturi ne cures tempora fati:
non metuit mortem qui scit contemnere vitam.</span><span class="linebreak"></span>
<span class="line">23. Disce sed a doctis, indoctos ipse doceto: propaganda etenim est rerum doctrina bonarum.</span><span class="linebreak"></span>
</p></section><notes><section class="footnotes"><ul><li class="note text" id="note_LCL434_616_2"><sup class="lineRef">2</sup>cuicumque seni <span class="italic">edd. vet.</span>: quocumque sene <span class="italic">codd.</span>: quicumque
senet <span class="italic">Scaliger.</span> pueri bis <span class="italic">Withof.</span> inhaeret <span class="italic">Baehrens</span>: in illo est <span class="italic">codd.</span>
</li></ul></section></notes></section>