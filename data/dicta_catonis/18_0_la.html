<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2"><p class="lineGroup">
<span class="line">Aspera perpessu fiunt iucunda relatu.</span><span class="linebreak"></span>
<span class="line">Acrius appetimus nova quam iam parta tenemus.</span><span class="linebreak"></span>
<span class="line">Labitur ex animo benefactum, iniuria durat.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>Tolle mali testes: levius mala nostra feremus.</span><span class="linebreak"></span>
<span class="line">Saepe labor siccat lacrimas et gaudia fundit.</span><span class="linebreak"></span>
<span class="line">Tristibus afficiar gravius, si laeta recorder.</span><span class="linebreak"></span>
<span class="line">Quid cautus caveas aliena exempla docebunt.</span><span class="linebreak"></span>
<span class="line">Condit fercla fames, plenis insuavia cuncta.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>Doctrina est fructus dulcis radicis amarae.</span><span class="linebreak"></span>
<span class="line">Cum accusas alium, propriam prius inspice vitam.</span><span class="linebreak"></span>
<span class="line">Qui vinci sese patitur pro tempore, vincit.</span><span class="linebreak"></span>
<span class="line">Dum speras, servis, cum sint data praemia sensis.</span><span class="linebreak"></span>
<span class="line">Nemo ita despectus, quin possit laedere laesus.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>Ille nocet gravius quem non contemnere possis.</span><span class="linebreak"></span>
<span class="line">Quod metuis cumulas, si velas crimine crimen.</span><span class="linebreak"></span>
<span class="line">Consilii regimen virtuti corporis adde.</span><span class="linebreak"></span>
<span class="line">Cum vitia alterius satis acri lumine cernas</span><span class="linebreak"></span>
<span class="line">nec tua prospicias, fis verso crimine caecus.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>Suffragium laudis quod fert malus, hoc bonus odit.</span><span class="linebreak"></span>
<span class="line">Si piget admissi, committere parce pigenda.</span><span class="linebreak"></span>
<span class="line">Quod nocet interdum, si prodest, ferre memento:</span><span class="linebreak"></span>
<span class="line">dulcis enim labor est, cum fructu ferre laborem.</span><span class="linebreak"></span>
<span class="line">[Laetandum est vita, nullius morte dolendum:</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>cur etenim doleas, a quo dolor ipse recessit?]</span><span class="linebreak"></span>
<span class="line">Spes facit illecebras visuque libido movetur.</span><span class="linebreak"></span>
<span class="line">Non facit ipse aeger quod sanus suaserit aegro.</span><span class="linebreak"></span>
<span class="line">Ipsos absentes inimicos laedere noli.</span><span class="linebreak"></span>
<span class="line">Ulcus proserpit quod stulta silentia celant.</span><span class="linebreak"></span>
</p></section><notes><section class="footnotes"><ul><li class="note text" id="note_LCL434_626_43"><sup class="lineRef">43</sup>
<span class="italic">solus habet</span> A. cum data sint A. sensis <span class="italic">Baehrens</span>: saevis A: servis <span class="italic">Mai.</span>
</li></ul></section></notes></section>