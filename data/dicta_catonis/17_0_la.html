<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2">
<h3><span class="ac">III. Collectio Monostichorum</span></h3>
<p class="lineGroup">
<span class="line">
<span class="sc">Utilibus</span> monitis prudens accommodet aurem.</span><span class="linebreak"></span>
<span class="line">Non laeta extollant animum, non tristia frangant.</span><span class="linebreak"></span>
<span class="line">Dispar vivendi ratio est, mors omnibus una.</span><span class="linebreak"></span>
<span class="line">Grande aliquid caveas timido committere cordi.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>Numquam sanantur deformis vulnera famae.</span><span class="linebreak"></span>
<span class="line">Naufragium rerum est mulier male fida marito.</span><span class="linebreak"></span>
<span class="line">Tu si animo regeris, rex es; si corpore, servus.</span><span class="linebreak"></span>
<span class="line">Proximus esto bonis, si non potes optimus esse.</span><span class="linebreak"></span>
<span class="line">Nullus tam parcus, quin prodigus ex alieno.</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>Audit quod non vult, qui pergit dicere quod vult.</span><span class="linebreak"></span>
<span class="line">Non placet ille mihi, quisquis placuit sibi multum.</span><span class="linebreak"></span>
<span class="line">Nulli servitium si defers, liber haberis.</span><span class="linebreak"></span>
<span class="line">Vel bona contemni docet usus vel mala ferri.</span><span class="linebreak"></span>
<span class="line">Ex igne ut fumus, sic fama ex crimine surgit.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Paulisper laxatus amor decedere coepit.</span><span class="linebreak"></span>
<span class="line">Splendor opum sordes vitae non abluit umquam.</span><span class="linebreak"></span>
<span class="line">Improbus officium scit poscere, reddere nescit.</span><span class="linebreak"></span>
<span class="line">Irridens miserum dubium sciat omne futurum.</span><span class="linebreak"></span>
<span class="line">Mortis imago iuvat somnus, mors ipsa timetur.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>Quanto maior eris, tanto moderatior esto.</span><span class="linebreak"></span>
<span class="line">Alta cadunt odiis, parva extolluntur amore.</span><span class="linebreak"></span>
<span class="line">Criminis indultu secura audacia crescit.</span><span class="linebreak"></span>
<span class="line">Quemlibet ignavum facit indignatio fortem.</span><span class="linebreak"></span>
<span class="line">Divitiae trepidant, paupertas libera res est.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>Haut homo culpandus, quando est in crimine casus.</span><span class="linebreak"></span>
<span class="line">Fac quod te par sit, non alter quod mereatur.</span><span class="linebreak"></span>
<span class="line">Dissimilis cunctis vox vultus vita voluntas.</span><span class="linebreak"></span>
<span class="line">Ipsum se cruciat, te vindicat invidus in se.</span><span class="linebreak"></span>
<span class="line">Semper pauperies quaestum praedivitis auget.</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>Magno perficitur discrimine res memorarda.</span><span class="linebreak"></span>
<span class="line">Terra omnis patria est, qua nascimur et tumulamur.</span><span class="linebreak"></span>
</p></section><notes></notes></section>