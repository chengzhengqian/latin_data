<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2"><p class="lineGroup">
<span class="line">24. Hoc bibe quo possis si tu vis vivere sanus: morbi causa mali minima est quaecumque</span><span class="linebreak"></span>
<span class="line indent2">voluptas.</span><span class="linebreak"></span>
<span class="line">25. Laudaris quodcumque palam, quodcumque probaris,
hoc vide ne rursus levitatis crimine damnes.</span><span class="linebreak"></span>
<span class="line">26. Tranquillis rebus semper diversa timeto, rursus in adversis melius sperare memento.</span><span class="linebreak"></span>
<span class="line">27. Discere ne cessa: cura sapientia crescit, rara datur longo prudentia temporis usu.</span><span class="linebreak"></span>
<span class="line">28. Parce laudato; nam quem tu saepe probaris, una dies, qualis fuerit, ostendit, amicus.</span><span class="linebreak"></span>
<span class="line">29. Non pudeat, quae nescieris, te velle doceri: scire aliquid laus est, culpa est nil discere velle.</span><span class="linebreak"></span>
<span class="line">30. Cum venere et baccho lis est et iuncta voluptas: quod lautum est animo complectere, sed fuge</span><span class="linebreak"></span>
<span class="line indent2">lites.</span><span class="linebreak"></span>
<span class="line">31. Demissos animo et tacitos vitare memento: quod flumen placidum est, forsan latet altius unda.</span><span class="linebreak"></span>
<span class="line">32. Dum fortuna tibi est rerum discrimine prava, alterius specta cui sit discrimine peior.</span><span class="linebreak"></span>
<span class="line">33. Quod potes id tempta; nam litus carpere remis utilius multo est quam velum tendere in altum.</span><span class="linebreak"></span>
<span class="line">34. Contra hominem iustum prave contendere noli; semper enim deus iniustas ulciscitur iras.</span><span class="linebreak"></span>
<span class="line">35. Ereptis opibus noli maerere dolendo, sed gaude potius, tibi si contingat habere.</span><span class="linebreak"></span>
<span class="line">36. Est iactura gravis quaesitum amittere damno; sed tibi cum valeat corpus, superesse putato.</span><span class="linebreak"></span>
</p></section><notes><section class="footnotes"><ul><li class="note text" id="note_LCL434_618_2"><sup class="lineRef">2</sup>mali est nimia est <span class="italic">Baehrens.</span>
</li></ul></section></notes></section>