<section class="div1 language" lang="la"><header><hgroup><h1>Minor Latin Poets</h1></hgroup></header><section class="div2">
<h3><span class="ac">Liber III</span></h3>
<p class="lineGroup">
<span class="line">Hoc quicumque volet carmen cognoscere lector,</span><span class="linebreak"></span>
<span class="line">cum praecepta ferat quae sunt gratissima vitae,</span><span class="linebreak"></span>
<span class="line">commoda multa feret; sin autem spreverit illud,</span><span class="linebreak"></span>
<span class="line">non me scriptorem, sed se fastidiet ipse.</span><span class="linebreak"></span>
<span class="line">1. Instrue praeceptis animum, ne discere cessa; nam sine doctrina vita est quasi mortis imago.</span><span class="linebreak"></span>
<span class="line">2. Cum recte vivas, ne cures verba malorum: arbitrii non est nostri quid quisque loquatur.</span><span class="linebreak"></span>
<span class="line">3. Productus testis, salvo tamen ante pudore, quantumcumque potes, celato crimen amici.</span><span class="linebreak"></span>
<span class="line">4. Sermones blandos blaesosque cavere memento: simplicitas veri forma est, laus ficta loquentis.</span><span class="linebreak"></span>
<span class="line">5. Segnitiem fugito, quae vitae ignavia fertur; nam cum animus languet, consumit inertia</span><span class="linebreak"></span>
<span class="line indent2">corpus.</span><span class="linebreak"></span>
<span class="line">6. Interpone tuis interdum gaudia curis,
ut possis animo quemvis sufferre laborem.</span><span class="linebreak"></span>
<span class="line">7. Alterius dictum aut factum ne carpseris umquam, exemplo simili ne te derideat alter.</span><span class="linebreak"></span>
<span class="line">8. Quod tibi sors dederit tabulis suprema notato, augendo serva, ne sis quem fama loquatui.</span><span class="linebreak"></span>
<span class="line">9. Cum tibi divitiae superant in fine senectae, munificus facito vivas, non parcus, amicis.</span><span class="linebreak"></span>
<span class="line">10. Utile consilium dominus ne despice servi:
si prodest, sensum nullius tempseris umquam.</span><span class="linebreak"></span>
<span class="line">11. Rebus et in censu si non est quod fuit ante, fac vivas contentus eo quod tempora praebent.</span><span class="linebreak"></span>
<span class="italic">prologum ita habet</span> A: <span class="italic">ceteri codices interponuni distichon primum inter versum</span> 2 <span class="italic">et versum</span> 3 <span class="italic">prologi.</span>
</p></section><notes></notes></section>