<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">nec quae conpositis male suadae credula causis</span><span class="linebreak"></span>
<span class="line">concinnat veri similes suspicio culpas;</span><span class="linebreak"></span>
<span class="line">tam placidum, tam mite iugum, quod utrique parentes</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>ad senium nostri traxere ab origine vitae</span><span class="linebreak"></span>
<span class="line">inpositumque piis heredibus usque manere</span><span class="linebreak"></span>
<span class="line">optarunt, dum longa dies dissolveret aevum.</span><span class="linebreak"></span>
<span class="line">et mansit, dum laeta fides nec cura laborat</span><span class="linebreak"></span>
<span class="line">officii servare vices, set sponte feruntur</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>incustoditum sibi continuantia cursum.</span><span class="linebreak"></span>
<span class="line indent2">Hoc tam mite iugum docili cervice subirent</span><span class="linebreak"></span>
<span class="line">Martis equi stabuloque feri Diomedis abacti</span><span class="linebreak"></span>
<span class="line">et qui mutatis ignoti Solis habenis</span><span class="linebreak"></span>
<span class="line">fulmineum Phaethonta Pado mersere iugales.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>discutitur, Pauline, tamen: nec culpa duorum</span><span class="linebreak"></span>
<span class="line">ista, set unius tantum tua. namque ego semper</span><span class="linebreak"></span>
<span class="line">contenta cervice feram. consorte laborum</span><span class="linebreak"></span>
<span class="line">destituor, nec tam promptum gestata duobus</span><span class="linebreak"></span>
<span class="line">unum deficiente pari perferre sodalem.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>non animus viresque labant, sed iniqua ferendo</span><span class="linebreak"></span>
<span class="line">condicio est oneri, cum pondus utrumque relicto</span><span class="linebreak"></span>
<span class="line">ingruit acceduntque alienae pondera librae.</span><span class="linebreak"></span>
<span class="line">sic pars aegra hominis trahit ad contagia sanum</span><span class="linebreak"></span>
<span class="line">corpus et exigui quamvis discrimine membri</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>tota per innumeros artus conpago vacillat.</span><span class="linebreak"></span>
<span class="line">obruar usque tamen, veteris ne desit amici</span><span class="linebreak"></span>
<span class="line">me durante fides memorique ut fixa sub aevo</span><span class="linebreak"></span>
<span class="line">restituant profugum, solacia cassa, sodalem.</span><span class="linebreak"></span>
<span class="line indent2">Inpie, Pirithoo disiungere Thesea posses</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>Euryalumque suo socium secernere Niso;</span><span class="linebreak"></span>
</p></section><notes></notes></section>