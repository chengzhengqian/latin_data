<section class="div1 language" lang="la"><header><hgroup><h1>Ausonius</h1></hgroup></header><section class="div2"><p class="noindent">
referret, instabat. nam si mihi otium fuerit, oblectabile negotium erit ad te prolixius delirare, te ut eliciam, mihi ut satisfaciam. vale.</p>
<span class="label"><span class="sc">XXIV.—Ausonius Paulino Sal. Pl. D.</span></span>
<p class="lineGroup">
<span class="line"><span class="sc">Paulino</span> Ausonius. metrum sic suasit, ut esses</span><span class="linebreak"></span>
<span class="line indent2">tu prior et nomen praegrederere meum,</span><span class="linebreak"></span>
<span class="line">quamquam et fastorum titulo prior et tua Romae</span><span class="linebreak"></span>
<span class="line indent2">praecessit nostrum sella curulis ebur,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>et, quae iamdudum tibi palma poetica pollet,</span><span class="linebreak"></span>
<span class="line indent2">lemnisco ornata est, quo mea palma caret.</span><span class="linebreak"></span>
<span class="line">longaevae tantum superamus honore senectae.</span><span class="linebreak"></span>
<span class="line indent2">quid refert? cornix non ideo ante cycnum;</span><span class="linebreak"></span>
<span class="line">nec quia mille annos vivit Gangeticus ales,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>vincit centum oculos, regie pavo, tuos.</span><span class="linebreak"></span>
<span class="line">cedimus ingenio, quantum praecedimus aevo;</span><span class="linebreak"></span>
<span class="line indent2">adsurgit Musae nostra Camena tuae.</span><span class="linebreak"></span>
<span class="line">Vive, vale et totidem venturos consere ianos,</span><span class="linebreak"></span>
<span class="line indent2">quot tuus aut noster conseruere patres.</span><span class="linebreak"></span>
</p>
<span class="label"><span class="sc">XXV.—Ausonius Paulino Suo Sal. Pl. D.</span></span>
<p><span class="sc">Quanto</span> me adfecit beneficio non delata equidem, sed suscepta mea querimonia, Pauline fili! veritus displicuisse oleum, quod miseras, munus iterasti, addito etiam Barcinonensis muriae condimento cumulatius
<span class="br"></span><span class="lineNumber"></span><span class="br"></span>
</p></section><notes></notes></section>