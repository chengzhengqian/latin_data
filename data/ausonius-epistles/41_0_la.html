<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">iam succedentes quatiebat Luna iuvencas,</span><span class="linebreak"></span>
<span class="line">vinceret ut tenebras radiis velut aemula fratris;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>iam volucres hominumque genus superabile curis</span><span class="linebreak"></span>
<span class="line">mulcebant placidi tranquilla oblivia somni;</span><span class="linebreak"></span>
<span class="line">transierant Idus, medius suprema December</span><span class="linebreak"></span>
<span class="line">tempora venturo properabat iungere Iano;</span><span class="linebreak"></span>
<span class="line">et nonas decimas ab se Nox longa Kalendas</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>iugiter acciri celebranda ad festa iubebat.</span><span class="linebreak"></span>
</p>
<p>Nescis, puto, quid velim tot versibus dicere. medius fidius neque ego bene intellego: tamen suspicor. iam prima nox erat ante diem nonum decimum kal. Ian., cum redditae sunt mihi litterae tuae oppido quam litteratae. his longe iucundissimum poema subdideras, quod de tribus Suetonii libris, quos ille de regibus dedit, in epitomen coegisti tanta elegantia, solus ut mihi videare adsecutus, quod contra rerum naturam est, brevitas ut obscura non esset. in his versibus ego ista collegi:</p>
<p class="lineGroup">
<span class="line">Europamque Asiamque duo vel maxima terrae</span><span class="linebreak"></span>
<span class="line">membra, quibus Libyam dubie Sallustius addit</span><span class="linebreak"></span>
<span class="line">Europae adiunctam, possit cum tertia dici,</span><span class="linebreak"></span>
<span class="line">regnatas multis, quos fama oblitterat et quos</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>barbara Romanae non tradunt nomina linguaeâ€”</span><span class="linebreak"></span>
<span class="line">Illibanum Numidamque Avelim Parthumque Vononem</span><span class="linebreak"></span>
<span class="line">et Caranum, Pellaea dedit qui nomina regum,</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>