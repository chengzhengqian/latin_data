<section class="div1 language" lang="la"><header><hgroup><h1>Ausonius</h1></hgroup></header><section class="div2"><p class="noindent">
tuam aliquid conloquendi et aliquod sermoni huic obsequium viderer adiungere, pauculas de paucissimis, quas pueruli vespere inferunt, ficedulas misi. quarum cum erubescerem paucitatem, plura etiam versiculis verba subtexui, quasi vero numerum loquacitate facturus. sed quia utraque culpabilia sunt, tu utrisque benigne ac familiariter ignoscendo facies, ut nec inhumana videatur paucitas nec odiosa garrulitas.</p>
<p class="lineGroup">
<span class="line">Sume igitur pastas dumoso in rure volucres,</span><span class="linebreak"></span>
<span class="line">quas latitans filicis sub tegmine callidus auceps,</span><span class="linebreak"></span>
<span class="line">dum simili mentitur aves fallitque susurro,</span><span class="linebreak"></span>
<span class="line">agmina viscatis suspendit credula virgis.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>tunc referens tenuem non parvo munere praedam</span><span class="linebreak"></span>
<span class="line">digerit aucupium tabulis: et primus opimis</span><span class="linebreak"></span>
<span class="line">ordo nitet, sensim tenuatus ad ima tabellae.</span><span class="linebreak"></span>
<span class="line">ut minus offendat macies, praelata saginae</span><span class="linebreak"></span>
<span class="line">gratia praeventos pingui iuvat alite visus.</span><span class="linebreak"></span>
</p>
<span class="label"><span class="sc">XXXIV.â€”Ad Eundem</span></span>
<p class="lineGroup">
<span class="line"><span class="sc">Pauperis</span> ut placeat carum tibi munus amici,</span><span class="linebreak"></span>
<span class="line">munera ne reputes, quae mittis ditia nobis.</span><span class="linebreak"></span>
<span class="line">nam tibi quid dignum referam pro piscibus illis,</span><span class="linebreak"></span>
<span class="line">quos tibi vicinum locupleti gurgite litus</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>suppeditat miros specie formaque diremptos?</span><span class="linebreak"></span>
<span class="line">at mihi vix alto vada per saxosa profundo</span><span class="linebreak"></span>
</p></section><notes></notes></section>