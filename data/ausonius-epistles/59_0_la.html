<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">impius? ut nullos hic vocem vertat in usus,</span><span class="linebreak"></span>
<span class="line">gaudia non illum vegetent, non dulcia vatum</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>carmina, non blandae modulatio flexa querellae,</span><span class="linebreak"></span>
<span class="line">non fera, non illum pecudes, non mulceat ales,</span><span class="linebreak"></span>
<span class="line">non quae pastorum nemoralibus abdita lucis</span><span class="linebreak"></span>
<span class="line">solatur nostras Echo resecuta loquellas.</span><span class="linebreak"></span>
<span class="line">tristis, egens deserta colat tacitusque pererret</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>Alpinis conexa iugis, ceu dicitur olim</span><span class="linebreak"></span>
<span class="line">mentis inops coetus hominum et vestigia vitans</span><span class="linebreak"></span>
<span class="line">avia perlustrasse vagus loca Bellerophontes.</span><span class="linebreak"></span>
<span class="line indent2">Haec precor, hanc vocem, Boeotia numina Musae,</span><span class="linebreak"></span>
<span class="line">accipite et Latiis vatem revocate camenis.</span><span class="linebreak"></span>
</p>
<span class="label"><span class="sc">XXX.â€”Ausonio Paulinus</span></span>
<p class="lineGroup">
<span class="line"><span class="sc">Continuata</span> meae durare silentia linguae</span><span class="linebreak"></span>
<span class="line">te numquam tacito memoras placitamque latebris</span><span class="linebreak"></span>
<span class="line">desidiam exprobras neglectaeque insuper addis</span><span class="linebreak"></span>
<span class="line">crimen amicitiae formidatamque iugalem</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>obicis et durum iacis in mea viscera versum.</span><span class="linebreak"></span>
<span class="line">parce, precor, lacerare tuum, nec amara paternis</span><span class="linebreak"></span>
<span class="line">admiscere velis, ceu melle absinthia, verbis.</span><span class="linebreak"></span>
<span class="line indent2">Cura mihi semper fuit et manet officiis te</span><span class="linebreak"></span>
<span class="line">omnibus excolere, adfectu observare fideli.</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>non umquam tenui saltim tua gratia naevo</span><span class="linebreak"></span>
<span class="line">conmaculata mihi est; ipso te laedere vultu</span><span class="linebreak"></span>
<span class="line">semper et incauta timui violare figura;</span><span class="linebreak"></span>
<span class="line">cumque tua accessi, venerans mea cautius ora</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>