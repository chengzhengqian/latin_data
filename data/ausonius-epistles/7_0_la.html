<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">adgrediar; quamvis curam non ista senilem</span><span class="linebreak"></span>
<span class="line">sollicitent frugique viro dignanda putentur.</span><span class="linebreak"></span>
<span class="line">nam mihi non Saliare epulum, non aura dapalis,</span><span class="linebreak"></span>
<span class="line">qualem Penelopae nebulonum mensa procorum</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Alcinoique habuit nitidae cutis uncta iuventus.<a class="footnoteLink" href="#note_LCL115_14_1" id="target_note_LCL115_14_1"><sup>1</sup></a></span><span class="linebreak"></span>
<span class="line">enumerabo tamen famam testesque secutus</span><span class="linebreak"></span>
<span class="line">pro studiis hominum semper diversa probantum.</span><span class="linebreak"></span>
<span class="line indent2">Set mihi prae cunctis lectissima, quae Medulorum</span><span class="linebreak"></span>
<span class="line">educat Oceanus, quae Burdigalensia nomen</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>usque ad Caesareas tulit admiratio mensas,</span><span class="linebreak"></span>
<span class="line">non laudata minus, nostri quam gloria vini.</span><span class="linebreak"></span>
<span class="line">haec inter cunctas palmam meruere priorem,</span><span class="linebreak"></span>
<span class="line">omnibus ex longo cedentibus: ista et opimi</span><span class="linebreak"></span>
<span class="line">visceris et nivei dulcique tenerrima suco</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>miscent aequoreum tenui sale tincta saporem.</span><span class="linebreak"></span>
<span class="line">proxima sint quamvis, sunt longe proxima multo</span><span class="linebreak"></span>
<span class="line">ex intervallo, quae Massiliensia, portum</span><span class="linebreak"></span>
<span class="line">quae Narbo ad Veneris nutrit; cultuque carentia</span><span class="linebreak"></span>
<span class="line">Hellespontiaci quae protegit aequor Abydi;</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>vel quae Baianis pendent fluitantia palis;</span><span class="linebreak"></span>
<span class="line">Santonico quae tecta salo; quae nota Genonis;</span><span class="linebreak"></span>
<span class="line">aut Eborae mixtus pelago quae protegit amnis,</span><span class="linebreak"></span>
<span class="line">ut multo iaceant algarum obducta recessu:</span><span class="linebreak"></span>
<span class="line">aspera quae testis et dulcia, farris opimi.</span><span class="linebreak"></span>
<span class="line indent2"><span class="br"></span><span class="lineNumber">35</span><span class="br"></span>Sunt et Aremorici qui laudent ostrea ponti,</span><span class="linebreak"></span>
<span class="line">et quae Pictonici legit accola litoris, et quae</span><span class="linebreak"></span>
<span class="line">mira Caledoniis nonnunquam detegit aestus.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL115_14_1"><a class="footnoteCrossrefLink" href="#target_note_LCL115_14_1" title="Click to highlight in text"><sup class="lineRef">1</sup><span class="italic">cp.</span> Horace, <span class="italic">Epist.</span> <span class="sc">i</span>. ii. 28 f.</a></li><script type="text/javascript">document.getElementById('note_LCL115_14_1').style.display = "none";</script></ul></section></notes></section>