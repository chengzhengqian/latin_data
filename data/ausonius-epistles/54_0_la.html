<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line indent2"><span class="br"></span><span class="lineNumber">110</span><span class="br"></span>Set cur tam maesto sero tristia carmina versu</span><span class="linebreak"></span>
<span class="line">et non in meliora animus se vota propinquat?</span><span class="linebreak"></span>
<span class="line">sit procul iste metus. certa est fiducia nobis,</span><span class="linebreak"></span>
<span class="line">si genitor natusque dei pia verba volentum</span><span class="linebreak"></span>
<span class="line">accipiat, nostro reddi te posse precatu,</span><span class="linebreak"></span>
<span class="line">ne sparsam raptamque domum lacerataque centum</span><span class="linebreak"></span>
<span class="line"><span class="br"></span><span class="lineNumber">116</span><span class="br"></span>per dominos veteris Paulini regna fleamus</span><span class="linebreak"></span>
<span class="line">teque vagum toto quam longa Hispania tractu,</span><span class="linebreak"></span>
<span class="line">inmemorem veterum peregrinis fidere amicis.</span><span class="linebreak"></span>
<span class="line indent2">Adcurre, o nostrum decus, o mea maxima cura,</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>votis ominibusque bonis precibusque vocatus,</span><span class="linebreak"></span>
<span class="line">adpropera, dum tu iuvenis, dum nostra senectus</span><span class="linebreak"></span>
<span class="line">servat inexhaustum tibi gratificata vigorem.</span><span class="linebreak"></span>
<span class="line">ecquando iste meas inpellet nuntius aures?</span><span class="linebreak"></span>
<span class="line">“Ecce tuus Paulinus adest: iam ninguida linquit</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>oppida Hiberorum, Tarbellica iam tenet arva,</span><span class="linebreak"></span>
<span class="line">Hebromagi iam tecta subit, iam praedia fratris</span><span class="linebreak"></span>
<span class="line">vicina ingreditur, iam labitur amne secundo</span><span class="linebreak"></span>
<span class="line">iamque in conspectu est: iam prora obvertitur amni:</span><span class="linebreak"></span>
<span class="line">ingressusque sui celebrata per ostia portus</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>totum occursantis populi praevertitur agmen</span><span class="linebreak"></span>
<span class="line">et sua praeteriens iam iam tua limina pulsat.”</span><span class="linebreak"></span>
<span class="line indent2">Credimus an, qui amant, ipsi sibi somnia fingunt?</span><span class="linebreak"></span>
</p>
</section><notes></notes></section>