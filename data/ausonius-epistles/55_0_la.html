<section class="div1 language" lang="la"><header><hgroup><h1>Ausonius</h1></hgroup></header><section class="div2">
<span class="label"><span class="sc">XXVIII.â€”Ad eundem Pontium Paulinum Epistula subinde scripta</span></span>
<p class="lineGroup">
<span class="line"><span class="sc">Proxima</span> quae nostrae fuerat querimonia chartae,</span><span class="linebreak"></span>
<span class="line">credideram quod te, Pauline, inflectere posset</span><span class="linebreak"></span>
<span class="line">eliceretque tuam blanda obiurgatio vocem.</span><span class="linebreak"></span>
<span class="line">set tu, iuratis velut alta silentia sacris</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>devotus teneas, perstas in lege tacendi.</span><span class="linebreak"></span>
<span class="line">non licet? anne pudet, si quis tibi iure paterno</span><span class="linebreak"></span>
<span class="line">vivat amicus adhuc maneasque obnoxius heres?</span><span class="linebreak"></span>
<span class="line">ignavos agitet talis timor, at tibi nullus</span><span class="linebreak"></span>
<span class="line">sit metus et morem missae acceptaeque salutis</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>audacter retine. vel si tibi proditor instat</span><span class="linebreak"></span>
<span class="line">aut quaesitoris gravior censura timetur,</span><span class="linebreak"></span>
<span class="line">occurre ingenio, quo saepe occulta teguntur.</span><span class="linebreak"></span>
<span class="line">Thraeicii quondam quam saeva licentia regis</span><span class="linebreak"></span>
<span class="line">fecerat elinguem, per licia texta querellas</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>edidit et tacitis mandavit crimina telis.</span><span class="linebreak"></span>
<span class="line">et pudibunda suos malo commisit amores</span><span class="linebreak"></span>
<span class="line">virgo nec erubuit tacituro conscia pomo.</span><span class="linebreak"></span>
<span class="line">depressis scrobibus vitium regale minister</span><span class="linebreak"></span>
<span class="line">credidit idque diu texit fidissima tellus:</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>inspirata dehinc vento cantavit harundo.</span><span class="linebreak"></span>
<span class="line">lacte incide notas: arescens charta tenebit</span><span class="linebreak"></span>
<span class="line">semper inaspicuas; prodentur scripta favillis.</span><span class="linebreak"></span>
<span class="line">vel Lacedaemoniam scytalen imitare, libelli</span><span class="linebreak"></span>
<span class="line">segmina Pergamei tereti circumdata ligno</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>