<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">et invidebam devio ac solo loco</span><span class="linebreak"></span>
<span class="line indent2">opus camenarum tegi</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>at nunc—frequentes atque claros nec procul</span><span class="linebreak"></span>
<span class="line indent2">cum floreas inter viros</span><span class="linebreak"></span>
<span class="line">tibique nostras ventus auras deferat</span><span class="linebreak"></span>
<span class="line indent2">auresque sermo verberet—</span><span class="linebreak"></span>
<span class="line">cur me supino pectoris fastu tumens</span><span class="linebreak"></span>
<span class="line indent2"><span class="br"></span><span class="lineNumber">30</span><span class="br"></span>spernis poetam consulem,</span><span class="linebreak"></span>
<span class="line">tuique amantem teque mirantem ac tua</span><span class="linebreak"></span>
<span class="line indent2">desiderantem carmina</span><span class="linebreak"></span>
<span class="line">oblitus alto neglegis fastidio?</span><span class="linebreak"></span>
<span class="line indent2">plectendus exemplo tuo,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>ni stabilis aevo pectoris nostri fides</span><span class="linebreak"></span>
<span class="line indent2">quamquam recusantes amet.</span><span class="linebreak"></span>
<span class="line">Vale, valere si voles me, pervola</span><span class="linebreak"></span>
<span class="line indent2">cum scrinio et musis tuis.</span><span class="linebreak"></span>
</p>
<span class="label"><span class="sc">XII.—Ausonius Probo Praefecto Praetorio S.</span></span>
<p><span class="sc">Oblata</span> per antiquarios mora scio promissi mei gratiam expectatione consumptam, Probe, vir optime; in secundis tamen habeo non fefellisse. apologos Titiani et Nepotis chronica quasi alios apologos (nam et ipsa instar sunt fabularum) ad nobilitatem tuam misi, gaudens atque etiam glorians fore aliquid, quod ad institutionem tuorum sedulitatis meae studio conferatur.</p>
<p>Libello tamen apologorum antetuli paucos epodos, studio in te observantiae meae impudentissimo,
<span class="br"></span><span class="lineNumber"></span><span class="br"></span>
</p></section><notes></notes></section>