<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">una fuit tantum, qua respondere Lacones</span><span class="linebreak"></span>
<span class="line">littera, et irato regi placuere negantes.</span><span class="linebreak"></span>
<span class="line">est etenim comis brevitas: sic fama renatum</span><span class="linebreak"></span>
<span class="line">Pythagoram docuisse refert. cum multa loquaces</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>ambiguis sererent verbis, contra omnia solum</span><span class="linebreak"></span>
<span class="line">Est, respondebat, vel Non. o certa loquendi</span><span class="linebreak"></span>
<span class="line">regula! nam brevius nihil est et plenius istis,</span><span class="linebreak"></span>
<span class="line">quae firmata probant aut infirmata relidunt.</span><span class="linebreak"></span>
<span class="line">nemo silens placuit, multi brevitate loquendi.</span><span class="linebreak"></span>
<span class="line indent2"><span class="br"></span><span class="lineNumber">46</span><span class="br"></span>Verum ego quo stulte dudum spatiosa locutus</span><span class="linebreak"></span>
<span class="line">provehor? ut diversa sibi vicinaque culpa est!</span><span class="linebreak"></span>
<span class="line">multa loquens et cuncta silens non ambo placemus.</span><span class="linebreak"></span>
<span class="line">nec possum reticere, iugum quod libera numquam</span><span class="linebreak"></span>
<span class="line">fert pietas nec amat blandis postponere verum.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>vertisti, Pauline, tuos dulcissime mores?</span><span class="linebreak"></span>
<span class="line">Vasconis hoc saltus et ninguida Pyrenaei</span><span class="linebreak"></span>
<span class="line">hospitia et nostri facit hoc oblivio caeli?</span><span class="linebreak"></span>
<span class="line">inprecer ex merito quid non tibi, Hiberia tellus!</span><span class="linebreak"></span>
<span class="line">te populent Poeni, te perfidus Hannibal urat,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>te belli sedem repetat Sertorius exul.</span><span class="linebreak"></span>
<span class="line">ergo meum patriaeque decus columenque senati</span><span class="linebreak"></span>
<span class="line">Birbilis aut haerens scopulis Calagorris habebit,</span><span class="linebreak"></span>
<span class="line">aut quae deiectis iuga per scruposa ruinis</span><span class="linebreak"></span>
<span class="line">arida torrentem Sicorim despectat Hilerda?</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>hic trabeam, Pauline, tuam Latiamque curulem</span><span class="linebreak"></span>
<span class="line">constituis, patriosque istic sepelibis honores?</span><span class="linebreak"></span>
<span class="line indent2">Quis tamen iste tibi tam longa silentia suasit</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>