<section class="div1 language" lang="la"><header><hgroup><h1>Ausonius</h1></hgroup></header><section class="div2">
<span class="label"><span class="sc">XXXI.â€”Ausonio Paulinus</span></span>
<p class="lineGroup">
<span class="line"><span class="sc">Quarta</span> redit duris haec iam messoribus aestas,</span><span class="linebreak"></span>
<span class="line indent2">et totiens cano bruma gelu riguit,</span><span class="linebreak"></span>
<span class="line">ex quo nulla tuo mihi littera venit ab ore,</span><span class="linebreak"></span>
<span class="line indent2">nulla tua vidi scripta notata manu,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>ante salutifero felix quam charta libello</span><span class="linebreak"></span>
<span class="line indent2">dona negata diu multiplicata daret.</span><span class="linebreak"></span>
<span class="line">trina etenim vario florebat epistula textu,</span><span class="linebreak"></span>
<span class="line indent2">set numerosa triplex pagina carmen erat.</span><span class="linebreak"></span>
<span class="line">dulcia multimodis quaedam subamara querellis,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>anxia censurae miscuerat pietas.</span><span class="linebreak"></span>
<span class="line">sed mihi mite patris plus quam censoris acerbum</span><span class="linebreak"></span>
<span class="line indent2">sedit, et e blandis aspera penso animo.</span><span class="linebreak"></span>
<span class="line">ista suo regerenda loco tamen et graviore</span><span class="linebreak"></span>
<span class="line indent2">vindicis heroi sunt agitanda sono.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>interea levior paucis praecurret iambus</span><span class="linebreak"></span>
<span class="line indent2">discreto referens mutua verba pede.</span><span class="linebreak"></span>
<span class="line">Nunc elegi salvere iubent dictaque salute,</span><span class="linebreak"></span>
<span class="line indent2">ut fecere aliis orsa gradumque, silent.</span><span class="linebreak"></span>
</p>
<span class="label"><span class="sc">Ausonio Paulinus</span></span>
<p class="lineGroup">
<span class="line">Quid abdicatas in meam curam, pater,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>redire Musas praecipis?</span><span class="linebreak"></span>
<span class="line">negant Camenis nec patent Apollini</span><span class="linebreak"></span>
<span class="line indent2">dicata Christo pectora.</span><span class="linebreak"></span>
<span class="line">fuit ista quondam non ope, sed studio pari</span><span class="linebreak"></span>
<span class="line indent2">tecum mihi concordia,</span><span class="linebreak"></span>
</p>
</section><notes></notes></section>