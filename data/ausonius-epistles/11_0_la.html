<section class="div1 language" lang="la"><header><hgroup><h1>Ausonius</h1></hgroup></header><section class="div2"><p class="noindent">
inconsulta festinatione subiturus. denique pisonem, quem tollenonem existimo proprie a philologis appellatum, adhibere, ut iubebas, recenti versuum tuorum lectione non ausus, ea quae tibi iam cursim fuerant recitata, transmisi. etenim hoc poposcisti atque id ego malui, tu ut tua culpa ad eundem lapidem bis offenderes, ego autem, quaecumque fortuna esset, semel erubescerem.</p>
<p>Vide, mi Paule, quam ineptum lacessieris in verbis rudem, in eloquendo hiulcum, a propositis discrepantem, in versibus concinnationis expertem, in cavillando nec natura venustum nec arte conditum. diluti salis, fellis ignavi, nec de mimo planipedem nec de comoediis histrionem. ac nisi haec a nobis missa ipse lecturus esses, etiam de pronuntiatione rideres. nunc commodiore fato sunt, quod, licet apud nos genuina, aput te erunt adoptiva.</p>
<p class="lineGroup">
<span class="line indent3">Vinum<a class="footnoteLink" href="#note_LCL115_22_1" id="target_note_LCL115_22_1"><sup>1</sup></a> cum biiugo parabo plaustro</span><span class="linebreak"></span>
<span class="line indent3">primo tempore Santonos vehendum,</span><span class="linebreak"></span>
<span class="line indent3">ovum tu quoque<a class="footnoteLink" href="#note_LCL115_22_2" id="target_note_LCL115_22_2"><sup>2</sup></a> passeris marini,</span><span class="linebreak"></span>
<span class="line indent3">quod nunc promus ait procul relictum</span><span class="linebreak"></span>
<span class="line indent3">in fundo patriae Bigerritanae,</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL115_22_1"><a class="footnoteCrossrefLink" href="#target_note_LCL115_22_1" title="Click to highlight in text"><sup class="lineRef">1</sup>So <span class="italic">T:</span> virum, <span class="italic">Peiper</span> and other MSS.</a></li><script type="text/javascript">document.getElementById('note_LCL115_22_1').style.display = "none";</script><li class="note" id="note_LCL115_22_2"><a class="footnoteCrossrefLink" href="#target_note_LCL115_22_2" title="Click to highlight in text"><sup class="lineRef">2</sup>So <span class="italic">Z</span>: coque, <span class="italic">Scaliger, Peiper.</span></a></li><script type="text/javascript">document.getElementById('note_LCL115_22_2').style.display = "none";</script></ul></section></notes></section>