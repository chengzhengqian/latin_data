<section class="div1 language" lang="la"><header><hgroup><h1>Ausonius</h1></hgroup></header><section class="div2"><p class="lineGroup">
<span class="line indent2">Si tibi cura mei reditus, illum adspice et ora,</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>qui tonitru summi quatit ignea culmina caeli,</span><span class="linebreak"></span>
<span class="line">qui trifido igne micat nec inania murmura miscet</span><span class="linebreak"></span>
<span class="line">quique satis caelo soles largitur et imbres,</span><span class="linebreak"></span>
<span class="line">qui super omne, quod est, vel in omni totus ubique,</span><span class="linebreak"></span>
<span class="line">omnibus infuso rebus regit omnia Christo:</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>quo mentes tenet atque movet, quo tempora nostra</span><span class="linebreak"></span>
<span class="line">et loca disponit. quod si contraria votis</span><span class="linebreak"></span>
<span class="line">constituat nostri, prece deflectendus in illa est,</span><span class="linebreak"></span>
<span class="line">quae volumus.</span><span class="linebreak"></span>
<span class="line indent2">Quid me accusas? si displicet actus</span><span class="linebreak"></span>
<span class="line">quem gero agente deo, prius est: fiat reus auctor,</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>cui placet aut formare meos aut vertere sensus.</span><span class="linebreak"></span>
<span class="line">nam mea si reputes, quae pristina, quae tibi nota,</span><span class="linebreak"></span>
<span class="line">sponte fatebor eum modo me non esse, sub illo</span><span class="linebreak"></span>
<span class="line">tempore qui fuerim, quo non perversus habebar</span><span class="linebreak"></span>
<span class="line">et perversus eram falsi caligine cernens,</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>stulta dei sapiens et mortis pabula vivens.</span><span class="linebreak"></span>
<span class="line">quo magis ignosci mihi fas, quia promptius ex hoc</span><span class="linebreak"></span>
<span class="line">agnosci datur a summo genitore novari,</span><span class="linebreak"></span>
<span class="line">quod non more meo geritur: non, arbitror, istic</span><span class="linebreak"></span>
<span class="line">confessus dicar mutatae in prava notandum</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>errorem mentis, quoniam sim sponte professus</span><span class="linebreak"></span>
<span class="line">me non mente mea vitam mutasse priorem.</span><span class="linebreak"></span>
<span class="line">mens nova mi, fateor, mens non mea: non mea quondam,</span><span class="linebreak"></span>
<span class="line">set mea nunc auctore deo, qui, si quid in actu</span><span class="linebreak"></span>
<span class="line">ingeniove meo sua dignum ad munia vidit,</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>