<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">25</span><span class="br"></span>honoris auctor, altor ingenii tui.”</span><span class="linebreak"></span>
<span class="line">dic et magister, die parens, dic omnia</span><span class="linebreak"></span>
<span class="line">blanda atque sancta caritatis nomina.</span><span class="linebreak"></span>
<span class="line">haveque dicto dic vale, actutum et redi.</span><span class="linebreak"></span>
<span class="line indent2">Quod si rogabit, quid super scriptis novis</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>maturus aevi nec rudis diiudicem:</span><span class="linebreak"></span>
<span class="line">nescire dices, sed paratum iam fore</span><span class="linebreak"></span>
<span class="line">heroicorum versuum plenum essedum.</span><span class="linebreak"></span>
<span class="line">cui subiugabo de molarum ambagibus,</span><span class="linebreak"></span>
<span class="line">qui machinali saxa volvunt pondere,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>tripedes caballos terga ruptos verbere,</span><span class="linebreak"></span>
<span class="line">his ut vehantur tres sodales nuntii.</span><span class="linebreak"></span>
<span class="line">fors et rogabit, quos sodales dixeris</span><span class="linebreak"></span>
<span class="line">simul venire? dic: “Trinodem dactylum</span><span class="linebreak"></span>
<span class="line">vidi paratum crucianti cantherio:</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>spondeus illi lentipes ibat comes,</span><span class="linebreak"></span>
<span class="line">paribus moratur qui locis cursum meum,</span><span class="linebreak"></span>
<span class="line">mihique similis, semper adversus tamen,</span><span class="linebreak"></span>
<span class="line">nec par, nec impar, qui trochaeus dicitur.”</span><span class="linebreak"></span>
<span class="line indent2">Haec fare cursim nec moratus pervola,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>aliquid reportans interim munusculi</span><span class="linebreak"></span>
<span class="line">de largitate musici promptarii.</span><span class="linebreak"></span>
</p>
<span class="label"><span class="sc">XXVI.—Ausonius Paulino suo Sal. Pl. D.</span></span>
<p><span class="sc">Multas</span> et frequentes mihi gratiae tuae causas et occasio subinde nata concinnat et naturae tuae facilitas benigna conciliat, Pauline fili. nam quia nihil
<span class="br"></span><span class="lineNumber"></span><span class="br"></span>
</p></section><notes></notes></section>