<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">quique magos docuit mysteria vana Nechepsos</span><span class="linebreak"></span>
<span class="line">et qui regnavit sine nomine moxque Sesostris . . .</span><span class="linebreak"></span>
</p>
<p>Haec tu quam perite et concinne, quam modulate et dulciter, ita iuxta naturam Romanorum accentuum enuntiasti, ut tamen veris et primigenis vocibus sua fastiga non perirent. iam quid de eloquentia dicam? liquido adiurare possum nullum tibi ad poeticam facundiam Romanae iuventutis aequari: certe ita mihi videri. si erro, pater sum, fer me et noli exigere iudicium obstante pietate. verum ego cum pie diligam, sincere et severe iudico. adfice me, oro, tali numere frequenter, quo et oblector et honoror. accessit tibi ad artem poeticam mellea adulatio. quid enim aliud agunt:</p>
<p class="lineGroup">
<span class="line indent2">Audax Icario qui fecit nomina ponto</span><span class="linebreak"></span>
<span class="line indent2">et qui Chalcidicas moderate enavit ad arces,</span><span class="linebreak"></span>
</p>
<p>nisi ut tu vegetam et sublimem alacritatem tuam temeritatem voces, me vero, et consultum et quem filius debeat imitari, salutari prudentia praeditum dicas? quod equidem contra est. nam tu summa sic adpetis, ut non decidas: senectus mea satis habet, si consistat.</p>
<p>Hacc ad te breviter et illico vesperis illius secuto mane dictavi; ita enim tabellarius tuus, ut epistulam
<span class="br"></span><span class="lineNumber"></span><span class="br"></span>
</p></section><notes></notes></section>